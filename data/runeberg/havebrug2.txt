<chapter name="Smudsside">
NORDISK ILLUSTRERET
HAVEBRUGSLEKSIKON
</chapter>

<chapter name="Titelside">
NORDISK ILLUSTRERET
HAVEBRUGSLEKSIKON

UNDER MEDVIRKNING AF 70 FAGMÆND
REDIGERET AF
L. HELWEG

<i>TREDIE OMARBEJDEDE OG FORØGEDE UDGAVE
MED TALRIGE AFBILDNINGER I TEKSTEN OG 9 FARVETRYKTE TAVLER</i>

II. BIND
K—Ø

SAMT LITTERATURFORTEGNELSE

G. E. C. GADS FORLAG — KØBENHAVN MDCCCCXXI
</chapter>
<chapter name="Trykkested">
Trykt hos J. Jørgensen & Co. (Ivar Jantzen).
</chapter>
<h1>K.</h1>

<chapter name="Kaal">
<b>Kaal</b> se <sp>Blomkaal</sp>, <sp>Brassica</sp>,
<sp>Broccoli</sp>, <sp>Grønkaal</sp>, <sp>Hovedkaal</sp>,
<sp>Knudekaal</sp> og <sp>Rosenkaal</sp>.
</chapter>

<chapter name="Kaalask">
<b>Kaalask</b> se <sp>Fraxinus excelsior
atrovirens</sp>.
</chapter>

<chapter name="Kaalbakteriose">
<b>Kaalbakteriose</b> er en hos Kaal, Kaalroer og
Turnips optrædende »Forraadnelses«proces, som
fremkaldes af Bakterier; Rodfrugter af de nævnte
Arter og Hovedkaal kan ødelægges i stor Mængde
ved K., baade paa Marken og under Opbevaringen.
Smitteoverførelsen kan ske gennem Vandporer i
Bladranden, hvorfra Bakterierne vandrer ind i
Stængel og Rod, eller den kan ske gennem Gnav,
fremkaldte af Kaalfluelarver (s. d.) eller andre
Insekter. For at hindre K.s Udbredelse i Kuler og
Kældere, bør der sørges for god Gennemluftning,
lav Temperatur (under 4° C.), og de først
angrebne Hoveder eller Rødder bør sorteres fra.
F. K. R.

<img>Kaalblad med Bakteriose.</img>
</chapter>

<chapter name="Kålbladstekeln">
<b>Kålbladstekeln</b> (s.) se
<sp>Turnips-Bladhveps</sp>.
</chapter>

<chapter name="Kaalbrok">
<b>Kaalbrok</b> (n. Klumprod) er en hos forskellige
Korsblomster, især Kaalslægten (Brassica), paa
Roden optrædende Sygdom, der foraarsages af
<sp>Kaalbroksvampen</sp> (Plasmodiophora
Brassicæ). De angrebne Rødder misdannes paa højst
forskellig Maade, idet der optræder talrige
Svulster paa Hovedroden, medens Siderødderne svulmer
kølleformigt op. I disse Udvækster er talrige
Celler paavirkede saaledes af Svampen, at de
svulmer op til et mange Gange større Omfang end det
normale. Enhver af disse store Celler fyldes med
en Slimmasse, der senere udformer sig til
Tusinder af Sporer. Derefter bliver Rødderne
mørkfarvede og stinkende; de henraadnende Dele blandes
med Jorden, og Svampens Sporer overvintrer her,
for næste Aar ved Hjælp af de af samme udviklede
Sværmceller at trænge ind i friske Rødder af en
eller anden korsblomstret Plante. Den angrebne
Kaal kan ødelægges fuldstændig, idet den
overjordiske Del kun i ringe Grad kommer til
Udvikling, og hele Planten gaar tidlig til Grunde.
Allerede de unge Kimplanter kan angribes og er da
kendelige ved de paa Rødderne udviklede Knuder.
Denne Sygdom er først bemærket hos os i 1884
i Haver paa Hvidkaal, men er ogsaa iagttaget paa
Ræddiker, Sennep og paa korsblomstrede
Prydplanter. I de senere Aar er den mange Steder,
især i Jylland, udvandret fra Haven til Marken,
hvor den gør stor Skade paa Turnips og Kaalroer.
For at overvinde Sygdommen bør man opgrave og
brænde eller dybt nedgrave de angrebne Planter,
i Stedet for at anbringe dem i Kompostbunken
eller paa Møddingen. I de angrebne Bede bør man
i de nærmest følgende Aar ikke igen dyrke Kaal
eller andre Korsblomster, og de maa omhyggelig
renholdes for korsblomstret Ukrud. Ved
Udplantning af de unge Kaalplanter bør man efterse, om
der findes Knuder paa Rødderne, for da at kassere
saadanne Planter. Jorden bør afvandes
omhyggeligt og der bør tilføres rigelig Kalk; Staldgødning
fra Kreaturer, fodrede med syge Roer, maa ikke
anvendes.

F. K. R.

<img>Kaalbrok paa Roden af Knudekaal.</img>
</chapter>

<chapter name="Kålfjäriln">
<b>Kålfjäriln</b> (s.) se <sp>Kaalsommerfugle</sp>.
</chapter>

<chapter name="Kaalfluen">
<b>Kaalfluen</b>, kålflugan (s.) (Chortophila brassicæ
Bouché) er en om Husfluen i Størrelse mindende
Art, af Farve overvejende askegraa, Panden
sølvglinsende, Vingeroden gul. Fluerne overvintrer
som Pupper i Jorden paa Steder, hvor
korsblomstrede Vækster har været dyrkede. De
fremkommer yderst ujævnt, den største Masse i Juli
Maaned. De lægger deres smaa, langstrakte,
cylindriske og snehvide Æg fortrinsvis paa Rodhalsen
af korsblomstrede Vækster, i Særdeleshed
Blomkaal, Hovedkaal og Kaalrabi, men stundom ogsaa
paa Jorden ind til Planterne. Efter omtrent en
Uges Forløb udklækkes Larverne og vandrer ned
i Jorden langs Roden til dennes nedre Halvdel,
hvor de trænger ind. Rødderne gennemgnaves og
raadner eftersom Larverne er talrige. Sygdommen
i Rødderne giver sig sædvanlig til Kende ved at
Bladene bliver misfarvede og til Slut visner. Efter
4-6 Ugers Forløb forvandler de hvide, fodløse,
c. 9 mm lange Larver sig til rødbrune ovale
Pupper i Jorden eller i de raadnende Rødder; saa vidt
muligt optages og tilintetgøres disse, inden
Larverne forlader dem. En angreben Mark bør om
Efteraaret bearbejdes saa dybt som muligt. Blom-
og Hovedkaal beskyttes ret godt mod Angreb,
naar Planten ved Udplantningen forsynes med en
lille Papskive, der sættes om Stængelen og
trykkes tæt mod Jorden. Skiverne laves helst af
Tjærepap, c. 8 cm i Diameter og fremstilles let
ved Hjælp af et til dette Brug forfærdiget
Huggejern, som ogsaa skærer Skiven op til Centrum og
derved muliggør dens Placering omkring
Stængelen.
A. T.

<img>Kaalfluen, a Larve, b Puppe, c Flue.</img>
</chapter>

<chapter name="Kålflyn">
<b>Kålflyn</b> (s.) se <sp>Kaalugle</sp>.
</chapter>

<chapter name="Kaalgallesnudebille">
<b>Kaalgallesnudebille</b>, kålgallviveln (s.)
(Ceutorrhynchus sulcicollis Gyll., [pleurostigma Marsh])
er en meget lille, hvælvet Bille, hvis Larve lever
indeni sædvanligvis ærtestore Udvækster paa
Rødderne af forskellige Kaalarter. Kun sjældent
forekommer de i saa stor Mængde, at de har
økonomisk Betydning.
A. T
</chapter>

<chapter name="Kaalmøl">
<b>Kaalmøl</b>, kålmalen (s.) (Plutella maculipennis
Curt.), en Sommerfugl noget større end et
Stuemøl, hvis Larver i tørre og varme Somre kan gøre
megen Skade paa korsblomstrede Planter. Paa
Kaalsorterne (undtagen Bladkaal) er den meget
almindelig. Larverne er grønne, c. 10 mm lange;
de gnaver paa Bladenes Underside smaa Huller,
ofte dækkede af Bladets Overhud. Fuldvoksne
spinder de sig ind i tynde hvide Kokoner, for det
meste siddende inde ved de grove Bladnerver. Ikke
sjældent holder Larverne til paa Hjerteskuddene og
kan da paa kort Tid gøre ubodelig Skade. I god
Tid foretagen Sprøjtning med Arsenikgifte med
Tilsætning af Gelatine er et virksomt
Bekæmpningsmiddel.
A. T.
</chapter>

<chapter name="Kaalorm">
<b>Kaalorm</b> se <sp>Kaalsommerfugl</sp>.
</chapter>

<chapter name="Kaalpalme">
<b>Kaalpalme</b> se <sp>Areca</sp>.
</chapter>

<chapter name="Kaalpyraliden">
<b>Kaalpyraliden</b>, kålmottet (s.) (Pionea forficalis
L.) er en lille Sommerfugl med gule Forvinger,
som har fire mer eller mindre tydelige skraa
Længdebaand. Larven grøn med smal hvid
Sidelinje og meget fine sorte Prikker paa Ryggen.
Længde c. 2 mm. Lever paa Undersiden af
Kaalbladene, der beskadiges paa omtrent samme Maade
som af Kaalmøllet. Forpuppes i Jorden, som
derfor efter et Angreb maa bearbejdes dybt.
A. T.
</chapter>

<chapter name="Kaalrabi">
<b>Kaalrabi</b> se <sp>Kaalroe</sp>.
</chapter>

<chapter name="Kaalroe">
<b>Kaalroe</b>, Kaalrabi (underjordisk) eller Rutabaga
(s. Kålrot) Brassica Napus rapifera Metzg.
(Cruciferæ), nedstammer fra Rapsen og dyrkes mest som
Rodfrugt i Marken, men dog ogsaa en Del i
Haven, især i Finland og de nordligere Egne af Norge
og Sverrig. <sp>Kultur:</sp> Den trives bedst i en
kraftig og næringsrig Jord. Udsæden kan finde
Sted paa Blivestedet i Maj, men kan ogsaa ske paa
Bede, hvorfra Planterne udplantes. Til Vinterbrug
maa Saaningen ikke finde Sted før sidst i Juni,
for at Roerne ikke skal blive for store.
Planteafstanden er 60 × 30 cm. En Hypning skal
bidrage til, at Roerne bliver af bedre Kvalitet. Af
Sorter kan anbefales <sp>Bangholm</sp>,
<sp>Trondhjems</sp> og <sp>Schmalz</sp>. Sygdomme og Skadedyr:
Jordlopper, Kaalbrok, Kaalmøl og
Kaalsommerfugle. Frøet holder Spireevnen i 3-4 Aar. Frøavl
drives i stor Stil som Markkultur.
N. H.

Af underjordisk Kaalrabi dyrkes i Norge
hovedsagelig <sp>Trondhjemsk Kaalrabi</sp>, som
under norske Forhold ubetinget overtræffer alle
andre Varieteter i Godhed. I Almindelighed avles
Frø af underjordisk Kaalrabi paa den Maade, at
man om Efteraaret vælger ud de bedste Roer og
overvintrer dem frostfrit, i Reglen i en Kælder,
hvorefter de udplantes tidlig om Foraaret. I de
senere Aar har man dog i de sydlige Egne med
Held avlet Kaalroefrø paa samme Maade som i
Danmark.
N—k.

<sp>Kaalroens Anvendelse</sp>. Det yderste
haarde Lag af Kaalroen maa afskrælles inden
Brugen. Koges godt mør, hakkes og kommes i en
god, jævn Mælkestuvning. Kan ogsaa strimles
raa og brunkoges.
M. L.
</chapter>

<chapter name="Kaalsnudebiller">
<b>Kaalsnudebiller</b>. Foruden Kaalgallesnudebillen
(s. d.) forekommer nogle andre
Ceutorrhynchus-Arter paa Kaal, f. Eks. <sp>Kaalsnudebillen</sp>,
kålviveln (s.) (C. rapæ Gyll.), der som Larve
fortrinsvis træffes i unge Kaalplanters Stængel, samt
den firetandede Rapssnudebille eller
<sp>Bladribbe-Snudebillen</sp> (C. quadridens Pz.), hvis Larve
gerne opholder sig i Bladstilken. De af den
førstnævnte angrebne Planter, som ved nogen Øvelse
let kendes, bør ved Plantningen udsorteres og
ødelægges. I Frøafgrøder af korsblomstrede Planter
træffes hyppigt <sp>Skulpesnudebillen</sp>,
rapsviveln (s.) (C. assimilis Payk.). De graa, 2-3 mm
lange Biller gnaver af Blomsterdelene, medens de
hvidgule c. 4 mm lange Larver lever inde i
Skulperne, hvor de æder Frøene. Forpupningen sker i
Jorden. Skulpesnudebillen er et besværligt
Skadedyr, der oftest træffes sammen med
Glimmerbøssen og bekæmpes som denne.
A. T.
</chapter>

<chapter name="Kaalsommerfugle">
<b>Kaalsommerfugle</b>, kålfjärilar (s.), er i
Almindelighed Navnet paa tre hverandre meget
lignende Pieris-Arter. Almindeligst er den <sp>store
Kaalhvidsværmer</sp> (Pieris brassicæ L.) og
den <sp>lille Kaalhvidsværmer</sp>, rovefjäriln
(s.) (Pieris rapæ L.), let kendelige paa deres hvide
med nogle sorte Pletter tegnede Vinger. Den
store Kaalhvidsværmers Larve er gul og tæt
bestrøet med smaa sorte Vorteprikker; den mindre
Arts Larve er derimod næsten ensfarvet lysegrøn.
Larverne kaldes Kaalorme og bemærkes især i
Eftersommeren og Høsten, da ofte to Generationer
forekommer. De er meget graadige og fortærer
Bladene lige indtil de grove Nerver. Ikke
sjældent optræder Kaalsommerfuglene i utallige
Mængder, og store Kaalmarker kan da paa kort Tid
afblades. I saadanne Tilfælde optræder tillige i
stor Mængde en lille Parasit (Microgaster
glomeratus), som dræber Larverne. Parasit-Larverne
spinder sig ind i smaa svovlgule Kokoner, som
findes i Hobe paa angrebne Planter. Ogsaa en
Slags Svamp bidrager virksomt til Skadedyrenes
Bekæmpelse. I Reglen er man i Haverne henvist
til efterhaanden at indsamle Larverne.
A. T.

<img>Kaalsommerfugl (Pieris brassicæ).
1) Æg paa et Blad, 2) Larve, 3) Puppe,
4) fuldkomment Insekt.</img>
</chapter>

<chapter name="Kaaltægen">
<b>Kaaltægen</b>, rapssugaren (s.) (Eurydema oleraceum
L.) tilhører de næbmundede Insekter og er
nærmest beslægtet med Bærtægerne. Den er vinget,
6-7 mm lang, oval og noget fladtrykt;
Grundfarven er sort med grøn eller undertiden blaa


<img>Kaaltæger.</img>
Metalglans; paa Ryggen har den ganske smaa
gulhvide eller røde Pletter. Larverne ligner de
fuldvoksne Insekter i Kropformen, Bagkroppen er for
største Delen gulhvid. Kaaltægen lever paa
korsblomstrede Planter og gør somme Aar megen
Skade paa Kaalrabi, unge Planter af Hoved- og
Blomkaal, Levkøjer, Arabis, Hesperis m. fl. Ved
dens Stik, ikke mindst i Knopperne, deformeres
Planterne og visner helt, hvis Dyrene er talrige.
Et Par Gange efter hinanden følgende
Sprøjtninger med 4 pCt. Lysolvædske er et godt Middel,
naar Dyrene i større Grad angriber f. Eks.
Kaalroer.
A. T.
</chapter>

<chapter name="Kaalugle">
<b>Kaalugle</b>, kålflyn (s.), Mamestra-Arter, er
meget almindelige i Haverne. Deres Larver træffes
i Eftersommeren eller Efteraaret paa Blom- og
Hovedkaal, stundom ret talrigt. De gemmer sig
om Dagen i Blomkaalshovederne eller indenfor
Hvidkaalens Yderblad, og de forraader sig let ved
talrige grønne Ekskrementboller. Størrelsen er c.
3 cm, Farven er enten lysegrøn eller paa Ryggen
brun, i begge Tilfælde med tydelig lysegul
Sidelinje. Indsamles. Angrebne Hoveder kan
over-gydes med Vand, som et Par Dage har staaet
over Tjære; naar Vandet bortdunster, vil ogsaa
Tjærelugten forsvinde.
A. T.
</chapter>

<chapter name="Kålvivlar">
<b>Kålvivlar</b> (s.) se <sp>Kaalsnudebiller</sp>.
</chapter>

<chapter name="Kabeleje">
<b>Kabeleje</b> se <sp>Caltha</sp>.
</chapter>

<chapter name="Kæmpferia">
<b>Kæmpferia</b> (Zingiberaceæ), Varmhus. <sp>K.
ornata</sp> N. E. Br., Borneo, er en nyere, af det
Lindenske Firma indført, meget smuk Bladplante
med brede, sølvhvide Baand langs Bladenes
Midtribbe og orangegule Blomster. <sp>Kultur</sp> som
Maranta; formeres ved Deling af den knoldagtige,
tykke Rodstok. Kræver Hviletid om Vinteren.
M. H.
</chapter>

<chapter name="Kaffelus">
<b>Kaffelus</b>, Uldlus, bomullslus (s.),
Pseudococcus-Arter, er indendørs i
Værelser og Væksthuse
meget almindelige Skadedyr
paa en stor Mængde
Prydplanter, f. Eks. Kaktus,
Pelargonier, Palmer,
Dracæner, visse Bregner o. s. v.
De er altid let kendelige
paa den rigelige
Voksafsondring, som ofte
omgiver hele Dyret og dets Æg
med store bomuldslignende
Totter. Det er meget svært
at blive af med
Kaffelusene ved Behandling med
sædvanlige Sprøjte- eller
Vaskemidler, ogsaa
nikotinholdige. Det er derfor
bedst, naar Dyrene er
almindelige, at foretage
Rygning med Cyanbrinte.
A. T.

<img>Kaffelus</img>
</chapter>

<chapter name="Kainit">
<b>Kainit</b> se <sp>Kunstgødning</sp>.
</chapter>

<chapter name="Kaktus">
<b>Kaktus</b> se <sp>Cactus</sp>.
</chapter>

<chapter name="Kalanchoë">
<b>Kalanchoë</b> (Crassulaceæ), Varmhus-Saftplante. <sp>K.
ægyptiaca</sp> D. C., Arabien (dyrket i Ægypten);
kraftig, 50 cm høj Stængel med siddende, kødede,
lidt langagtige, krusede Blade og orangegul Blomst
i en tæt, hængende Klase; Juli. <sp>K. flammea</sp>
Stapf., Somalilandet. Opret Vækst, c. 50 cm høj
med varige, orangeskarlagenrøde Blomster i store,
forgrenede Stande; Maj-Juni. <sp>K. grandiflora</sp>
W. & A., Indien; gullig Blomst. <sp>Kultur:</sp> K.
formeres let ved Stiklinger, der først maa tørres
paa Saarfladen; vokser bedst i en Blanding af Sand
og Lerjord. Kun i Vækstperioden fordrer K.
rigeligt Vand og en mere tempereret Plads.
F. E.

<img>Kalanchoë flammea</img>
</chapter>

<chapter name="Kalisalte">
<b>Kalisalte</b> se <sp>Kunstgødning</sp>.
</chapter>

<chapter name="Kalk">
<b>Kalk</b> anvendes paa forskellig Vis til
Bekæmpelse af Plantesygdomme. Iblandet i Jorden virker
K. mod Kaalbroksvamp, Rodbrand (Kimskimmel),
Kræft, Gummiflod og adskillige andre Sygdomme;
der maa hertil ikke anvendes for smaa Mængder,
mindst 100 hkg Gødningskalk (pulveriseret Kridt,
kulsur Kalk) eller 50 hgk brændt Kalk pr. ha;
anvendes Mergel, maa Mængden være saa stor, at
der tilføres Jorden en tilsvarende Mængde kulsur
Kalk. K. kan ogsaa tilføres ved Vanding med
Kalkmælk, tilberedt af læsket Kalk, der udrøres
i Vand. Denne Vædske anvendes til
Vinterkalkning af Frugttræer mod Mos og Lav samt til at
forebygge Frostskade i Barken; som Værn mod
Snyltesvampe er K.-mælken ikke helt uvirksom,
men kommer langt fra paa Højde med Blaasten
og Svovlkalk. Melkalk, fremstillet ved
Overhældning af brændt K. med lidt Vand, kan bruges til
Overpudring mod Angreb af Snegle og visse nøgne
Larver (f. Eks. Bladhvepse paa Frugttræer), men
er ellers af ringe Værd til Bekæmpelse af
Skadedyr Brændt K. anvendes endvidere til
Desinfektion af smittebefængt Affald, inden det lægges i
Kompostbunken eller nedgraves i Jorden.
F. K. R.
</chapter>

<chapter name="Kalkens Betydning i Jordbunden">
<b>Kalkens Betydning i Jordbunden.</b> Ved den
efterfølgende Omtale af Kalkens Indflydelse paa
Jordbunden er, hvor andet ikke er anført, tænkt
paa den kulsure Kalk, der foruden at virke
direkte som Plantenæring er i Stand til, særlig paa
Grund af sine basiske (syremættende) Egenskaber,
at udøve meget vigtige indirekte Virkninger i
Jordbunden, og det kan siges, at det er disse
indirekte Virkninger, der under de allerfleste
Forhold betinger Betydningen af Kalktilførsel.
Foruden kulsur Kalk anvendes af basiske
Kalkforbindelser undertiden ogsaa brændt Kalk. I
Virkningen af denne Kalkform og kulsur Kalk er der
næppe nogen Væsensforskel, idet den brændte
Kalk i Vekselvirkning med det kulsyreholdige
Jordvand hurtigt omdannes til kulsur Kalk. Ved
den Udfældning af den opløste Kalk, der er en
Følge af denne Omsætning, fordeles den kulsure
Kalk overordentlig fint — finere end det er muligt
ad mekanisk Vej — mellem Jorddelene, og heri
maa man overvejende søge Grunden til den noget
kraftigere og hurtigere Virkning, der i visse
Tilfælde, og særlig paa svære Lerjorder, er
opnaaet ved at anvende brændt Kalk i Stedet for
kulsur Kalk. Man taler om Kalkens <sp>fysiske</sp>,
<sp>kemiske</sp> og <sp>biologiske</sp> Virkninger.
Kalkens fysiske Virkninger er særlig iøjnefaldende
paa de svære, klæge Lerjorder. For disses
Vedkommende er det en gammel Erfaring, at K.
udøver en i høj Grad skørnende Virkning og derved
i meget væsentlig Grad letter saadanne Jorders
Bearbejdning. I Almindelighed antager man, at
den ved det kulsyreholdige Jordvands Indvirkning
paa K. dannede opløselige tvekulsure Kalk
trænger ind mellem Lerpartiklerne, hvor den ved
Indtørring eller ved aftagende Kulsyreindhold i
Jordvandet udfældes, og at den enten derved eller ad
mekanisk Vej foranledigede Indlejring af
uopløselige Kalksalte formindsker Lerets
Sammenhængskraft (Kohæreszens). For en væsentlig Del virker
den i Jordvandet opløste Kalk dog sikkert paa
lignende Maade paa Jordens Struktur som
forskellige andre opløste Salte. — Slemmer man Ler op
med destilleret Vand i et Glas, ser man, at de
fine Lerdele bundfældes overordentlig langsomt og
lejrer sig tungt og klægt sammen paa Glassets
Bund. Sætter man imidlertid lidt af en
Saltopløsning, f. Eks. svovlsur Magnesia, til
Opslemningen, bemærker man, at de fine Lerdele lejrer sig
sammen og derpaa hurtigt synker til Bunds som
større eller mindre Fnug. Leret har faaet en
ganske anden Struktur — den saakaldte
Krummestruktur. Ved Dannelsen og Opretholdelsen af
Lerjordernes Krummestruktur, der er af meget stor
Betydning for disse Jorders Fugtigheds- og
Varmeforhold saavel som for deres Forhold overfor
den atmosfæriske Luft, spiller Kalksaltene
utvivlsomt under de fleste Forhold den væsentligste
Rolle. — Kan Kalken saaledes i Almindelighed
siges at forbedre Jordens fysiske Tilstand, er der
dog ogsaa Eksempler nok — særlig fra de lette,
lermuldede Jorder — paa, at man ved en for
stærk Kalktilførsel kan bringe Jorden i en meget
uheldig fysisk Tilstand, idet den bliver askeagtig
og helt eller delvis mister Evnen til at danne
Krummer. Dette beror sandsynligvis paa, at den
stærke Indlejring af Kalk i for høj Grad har
formindsket Lerets Sammenhængskraft. Jo
sværere Jorden er, desto mere Kalk skal der til for
at fremkalde denne Tilstand, der i Praksis ofte
benævnes Formergling eller Overmergling<footnote>Denne i fysisk Henseende meget uheldige
Tilstand, der i øvrigt ingenlunde er eller har
været særlig hyppigt forekommende, er
nemlig oftere iagttaget efter Mergling end efter
Kalkning, som Følge af, at der med Mergelen,
og særlig da naar denne er meget kalkrig,
sædvanlig tilføres Jorden langt større
Kalkmængder end ved Anvendelse af
Gødningskalk. Ved »Formergling« betegner man dog
ogsaa hyppigt den i <sp>kemisk Henseende</sp>
uheldige Jordbundstilstand, som kan
fremkaldes ved for stærk Kalktilførsel og som f.
Eks. kan give sig Udtryk i Optræden af
Lyspletsygen.</footnote>). —
I <sp>kemisk Henseende</sp> virker Kalken særlig
derved, at den paa Grund af sin syremættende
Evne mætter (neutraliserer) de under de mange
forskellige fysiologiske og til Dels kemiske
Processer dannede frie Syrer, saaledes den ved
Salpeterdannelsen dannede Salpetersyre og de under
Forraadnelses- og Formuldningsprocesserne
dannede organiske Syrer (f. Eks. Humussyrerne). I
Jorder, hvor der ikke findes syremættende Stoffer, vil
disse Processer hurtigt enten helt standse eller dog
forløbe overordentlig trægt. Foruden de ved disse
Omsætninger i selve Jordbunden dannede Syrer
kan der ogsaa ophobes frie Syrer ved Anvendelse
af de saakaldte »fysiologisk sure« Gødningsstoffer,
d. e. Gødningssalte, fra hvilke særlig Baserne
optages af Planterne, medens Syrerne helt eller
delvis bliver tilbage i Jorden. Saadanne fysiologisk
sure Gødninger er f. Eks. svovlsur Ammoniak og
de alm. anvendte Kalisalte, og en god Udnyttelse
af disse Gødninger vil derfor være betinget af
Tilstedeværelsen af en tilstrækkelig Mængde basiske
Stoffer i Jordbunden. Foruden paa
Kvælstofomsætningen virker K. ogsaa stærkt fremmende paa
Omsætningen af Jordbundens tungt opløselige Kali-
og Fosforsyreforbindelser. For Kaliets
Vedkommende er det allerede i Artiklen Absorptionsevne
omtalt, at Kalken kan uddrive en Del af Kaliet
af dets tungt opløselige Forbindelser og saaledes
paa denne Maade lidt efter lidt nyttiggøre
Silikaternes tungt tilgængelige Kali. Den
Forbindelsesform, hvori Fosforsyren forekommer, spiller en
stor Rolle for dens Udnyttelse gennem
Planteproduktionen. Særlig tungt opløselig er Fosforsyren,
naar den er bundet til Lerjord eller Jærnilte, og
den er i disse Tilstandsformer saa godt som
uopløselig i kulsyreholdigt Vand, der derimod
forholdsvis let opløser Kalkfosfaterne, hvorfor disse
er langt lettere tilgængelige for Planterne end
Jærnilte- og Lerjordsfosfaterne. Er Mængden af
Kalk i Jorden meget ringe i Forhold til Mængden
af de andre Baser — Lerjord og Jærnilte — vil
Hovedparten af Fosforsyren være bundet til disse,
og meget kalkfattige Jorder vil derfor sædvanlig
ogsaa være fosforsyretrængende. Ved Tilførsel af
Kalk til saadanne Jorder vil en Del af den til
Leret og Jærnet knyttede Fosforsyre lidt efter
lidt — indtil Opnaaelsen af kemisk Ligevægt —
gaa i Forbindelse med Kalken, en Omsætning, der
dog vil foregaa meget langsomt. Foruden ved de
nævnte Omsætninger fremmer Kalken ogsaa
Opløsningen af mineralske Plantenæringsstoffer paa
anden Maade, idet der ved den livlige Omsætning
i Jordbunden, som dette Stof giver Anledning til,
dannes en betydelig Mængde fri Kulsyre, der,
opløst i Jordvandet, stærkt forøger dettes opløsende
Evne. Paa lignende Maade som K. omsætter sig
med Kaliforbindelser, foregaar ogsaa Omsætningen
med Ammoniakforbindelserne. Den ved
Omsætningen med disse dannede kulsure Ammoniak er
flygtig, og der kan derfor ved Anvendelse af
svovlsur Ammoniak paa kalkrige Jorder foregaa en
Kvælstfforflygtigelse, der, naar Saltet henligger i
længere Tid paa Jordoverfladen uden at blive
nedfældet, kan blive ret betydelig, medens den ved
Nedfældning straks efter Udstrøningen er uden
Betydning. Om Kalkens Indflydelse paa Omsætningen
af giftige Jærn- og Svovlforbindelser se Giftstoffer
i Jordbunden. Af meget stor Betydning er den
Indflydelse, som Kalken udøver paa Jordbundens
Reaktion. Jorder med et større Indhold af kulsur
Kalk reagerer altid alkalisk. Dette beror dels paa
den foran omtalte Evne hos Kalken til at frigøre
Alkalier af Silikaterne, men dog særlig paa, at den
kulsure Kalk i sig selv reagerer udpræget alkalisk
(er i Stand til at farve en neutral (violet)
Lakmusopløsning blaa).

I nær Sammenhæng med K.s Indflydelse paa
Jordens Reaktion staar dens saakaldte
<sp>biologiske Virkninger</sp>. Jordens Reaktion er i
højeste Grad bestemmende for Arten og Karakteren
af hele det lavere Plante- og Dyreliv i Jorden og
dermed ogsaa for Arten og Graden af de
fysiologiske Omsætninger i denne. I basefattige og sure
Jorder breder Skimmelsvampe og andre
Svampeformer sig paa de nyttige Bakteriers Bekostning.
For de fleste og maaske for alle de for
Plantedyrkningen vigtige fysiologiske Omsætninger,
saaledes Forraadnelse, Formuldning, Salpeterdannelse,
Kvælstofbinding ved frit levende Mikroorganismer
og ved Bælgplanternes Knoldbakterier (se nærmere
om disse Emner) gælder det, at de bedst foregaar
ved neutral eller alkalisk Reaktion, og for at
opretholde denne er det, som foran nævnt,
nødvendigt, at der stadig forefindes et Oplag af
syremættende Stoffer i Jordbunden.

Som Bekæmpelsesmiddel mod flere
Plantesygdomme, saaledes Kaalbrok og Rodbrand, har K. i
de senere Aar faaet en stigende Betydning (se
»Kalk«). Saavel Kalkens biologiske som dens
fysiske og kemiske Virkninger foregaar, hvad der
er vigtigt at mærke sig, ikke paa en Gang, men
under de fleste Forhold temmelig langsomt, og
man vil derfor ofte først efter en Aarrækkes
Forløb faa fuld Virkning af Kalken. Om Bestemmelse
af Jordens Kalktrang se Kalktrang.
H. C.
</chapter>

<chapter name="Kalktrang, Jordens">
<b>Kalktrang,</b> Jordens. Fremgangsmaader til dens
Bestemmelse. Erkendelsen af de i Artiklen:
Kalkens Betydning i Jordbunden omtalte Egenskaber
hos Kalken har givet os Midler i Hænde til i
mange Tilfælde med stor Sikkerhed at afgøre, om
en Jord trænger til Kalk eller ikke. Alene
direkte Iagttagelse af Jorden kan i adskillige
Tilfælde give gode Antydninger om dennes K. Staar
man saaledes overfor en Lerjord, der, uden at lide
af overflødigt Vand, er stiv og klæg, og som Følge
deraf vanskelig at bearbejde, vil man alene af
Hensyn til Markarbejdets bekvemmere Udførelse
kunne tilraade Anvendelse af en rigelig Mængde
Kalk. For adskillige af de lettere Jorders
Vedkommende kan en Iagttagelse af
Formuldningstilstanden — under Forudsætning af, at Jorden
ikke er vandsyg — ikke sjældent give gode
Oplysninger. Er Jorden af meget mørk Farve og
indeholder smaa, sejge, uformuldede Partikler, vil
den sædvanlig reagere surt og derfor være
kalktrængende. Iagttagelse af Ukrudsbestanden vil i
mange Tilfælde kunne give ret sikre Antydninger
om Jordens K. Hvor de saakaldte kalksky
Ukrudsplanter, hvortil man henregner <sp>Rødknæ</sp>,
<sp>Knavel</sp>, <sp>Kiddike</sp>, <sp>Blaa Stedmoder</sp> og
<sp>Vild Spergel</sp>, og i særlig Grad den
førstnævnte, optræder i stor Mængde, er der megen
Sandsynlighed for, at Jorden trænger til Kalk.
Af andre Undersøgelser, der kan udføres af
Jordbrugeren selv, skal nævnes Overhældning af
Jorden med fortyndet Syre (Syreprøven). Lidt af
den Jord, man vil undersøge, bredes ud paa en
Underkop, befugtes med Vand for at fortrænge
den vedhængende Luft og overhældes derefter med
fortyndet Salt- eller Salpetersyre. Hvis Jorden
bruser tydelig med Syren, hvad der viser sig at
være Tilfældet med et betydeligt Antal af de
danske Jorder, og Opbrusningen foregaar fra smaa
Kalkkorn jævnt fordelte i hele Jordmassen, vil
den ikke være kalktrængende, og en videre
Undersøgelse vil som Regel være unødvendig.
Jorder, der ikke bruser med Syre, behøver derimod
ikke at være kalktrængende. Undersøgelsen bør
naturligvis her saavel som ved de andre senere
omtalte Fremgangsmaader foretages med flere
Jordprøver fra forskellige Dele af det Areal, man vil
undersøge. Ved Hjælp af en Undersøgelse af
Jordens Reaktion (Lakmusprøven) kan man faa
Oplysning om Jordens Kalktrang i flere Tilfælde,
end med Syreprøven, men denne Prøve kan kun
paa betryggende Maade udføres af Personer, der
har nogen Øvelse i dette Arbejde. Man kan gaa
frem paa følgende Maade: 1 cm<sup>3</sup> Lakmustinktur,
20 cm<sup>3</sup> frisk <sp>destilleret</sp> Vand og 5 g af den
Jord, man vil undersøge, rystes godt sammen i et
stort Reagensglas. Dette tilproppes og henstaar til
Klaring til næste Dag, hvorefter man iagttager
Farveændringen. Af Undersøgelser, der er
anstillede i Forbindelse med et stort Antal lokale
Kalkforsøg i Landboforeningerne, fremgaar det, at
praktisk talt alle Agerjorder, der — uden at være
vandsyge — reagerer surt ɔ: farver den neutrale
(violette) Lakmusopløsning rød, er stærkt
kalktrængende, medens de, der reagerer udpræget
alkalisk, ɔ: farver den neutrale Lakmusopløsning
dyb blaa, ikke mangler Kalk. Om de neutralt til
svagt alkalisk reagerende Jorder, ɔ: de, som ikke
ændrer den neutrale Lakmusopløsnings Farve
eller kun giver Opløsningen en svag blaalig Farve,
kan man intet sige vedrørende K. Iagttagelser
over den fritlevende kvælstofbindende Bakterie
<sp>Azotobacter</sp>'s Følsomhed overfor Mangel paa
basiske Stoffer i Jorden, har ført til, at man
anvender denne Bakterie som Reagens paa
Tilstedeværelsen af disse Stoffer i Jorden. Den anvendte
Fremgangsmaade (Azotobacterprøven) er følgende:
Til 50 cm<sup>3</sup> af en Næringsvædske, bestaaende af
destilleret Vand, Mannit og Kalifosfat og anbragt
i 300 cm<sup>3</sup> koniske Kolber, tilsættes 5 gr af den
godt sammenblandede Jordprøve. Vædsken podes
derefter med lidt af en Azotobacterraakultur og
henstilles i et Varmeskab, hvor Temperaturen til
Stadighed er 25° C. Hvis der nu fremkommer en
kraftig Azotobactervegetation — der viser sig
som en tyk, slimet Hinde paa Vædskeoverfladen —,
vil Jorden indeholde basiske (syremættende)
Stoffer, og, som de foretagne Undersøgelser i
Forbindelse med Kalkforsøg har vist, ikke være
kalktrængende, medens de Jorder, der ikke giver
nogen Vegetation, ikke eller kun i meget ringe
Grad indeholder basiske Stoffer og oftest viser sig
at være kalktrængende. — Denne
Fremgangsmaade har det Fortrin fremfor de forrige, at den
giver Oplysninger om de aller fleste Jorder. Den
har særlig Interesse ved Undersøgelsen af de
neutravlt og svagt alkalisk reagerende Jorder, som paa
denne Maade kan skilles i 2 Grupper, en med og
en uden Azotobactervegetation, og supplerer
derfor paa en heldig Maade Reaktionsbestemmelsen.
De sure Jorder giver aldrig og de udpræget
alkaliske Jorder altid <sp>Azobacter</sp> vegetation,
og for disse Jorder er <sp>Azotobacter</sp> prøven da
ikke nødvendig. Siden 1911 er der aabnet
Adgang for Jordbrugerne til for en meget billig Pris
(75 Øre pr. Jordprøve) at faa udført
Kalktrangsundersøgelser (Syre-, Lakmus- og
Azotobacterprøven) paa <sp>Danmarks geologiske
Undersøgelses Laboratorium</sp>, hvor
Arbejdet udføres under faglig Ledelse af <sp>Statens
Planteavls-Laboratorium</sp>. I de siden
forløbne Aar er der undersøgt c. 80,000 Jordprøver,
hvoraf dog kun et forsvindende Antal stammer fra
Havebrug.
H. C.
</chapter>

<chapter name="Kalkulation">
<b>Kalkulation</b> se <sp>Overslag</sp>.
</chapter>

<chapter name="Kallusdannelse">
<b>Kallusdannelse</b> eller <sp>Overvoksning</sp>. Det
er navnlig ved Hjælp af denne Virksomhed, at
Saar paa træagtige Planter læges. Væksten udgaar
fra Dannelsesvævet i Saarranden, og der opstaar i
denne Nydannelse de samme Væv som under
Træets normale Vækst i Aarringen, men paa Grund
af det ved Saaret foraarsagede formindskede
Barktryk foregaar Tilvæksten i selve Kallus saa stærkt,
at den bliver tykkere end den normale, tilsvarende
Aarring. Denne Tilvækst kan vedvare i flere Aar,
indtil Saaret er dækket, hvis det ikke er for stort.
Med Kallus betegnes ogsaa den bruskagtige,
væsentlig af Parenkymvæv bestaaende Nydannelse,
der opstaar paa Snitfladen af Stiklinger, og fra
hvilken Birødderne udgaar.
F. K. R.
</chapter>

<chapter name="Kalmia">
<b>Kalmia</b> (Rhodoraceæ). Lave, stedsegrønne Buske,
hvoraf nedennævnte Arter er tilstrækkelig
haardføre til at kunne dyrkes paa Friland. De dyrkes
ligeledes som Koldhusplanter, i begge Tilfælde for
deres smukke og ejendommelige Blomsters Skyld,
Alle de nævnte Arter hører hjemme i
Nordamerika. <sp>K. angustifolia</sp> L. c. 1 m høj med
røde Blomster; <sp>K. latifolia</sp> L. i sin
Hjemstavn et lille Træ, hos os en højere Busk end
foregaaende med større Blade og med Blomster af
forskellig Farve fra mørkerødt til hvidt; <sp>K.
polifolia</sp> Wangenk. ganske lav med rosenrøde eller
violette Blomster.
A. B.

<sp>Anvendelse</sp>. K. er meget smukke
Blomsterbuske, der kan finde passende Plads i
Rhododendrongrupper eller paa de saakaldte Mosebede;
men for at opnaa fuld Skønhed, maa de plantes
i Lyngjord iblandet lerholdig Markjord og
Kogødning. <sp>Kultur:</sp> K. formeres overvejende ved
Frø, der saas tidligt om Foraaret i sandblandet
Lyngjord under Glas og passes omhyggeligt med Skygge
og Vanding. De unge Planter er meget smaa og
prikles derfor bedst som toaarige i Kasser, hvor de kan
overvintres frostfrit; i 5-6 Aars Alderen kan de
udplantes paa en lun og halvbeskygget Plads paa
Friland, men de bør helst dækkes de første Aar
med Granris el. lign. K. kan ogsaa formeres ved
Aflægning, men Roddannelsen foregaar noget
langsom. Dyrket som Koldhusplante kan K. anbringes
paa Friland om Sommeren, dog ikke i stærk Sol. K.
latifolia kan drives ved svag Varme og vil da
blomstre i Maj.
J. B.

<img>Kalmia latifolia.</img>
</chapter>

<chapter name="Kaimus">
<b>Kaimus</b> se <sp>Acorus</sp>.
</chapter>

<chapter name="Kambregne">
<b>Kambregne</b> se <sp>Lomaria</sp>.
</chapter>

<chapter name="Kamille">
<b>Kamille</b> se <sp>Matricaria</sp>.
</chapter>
<chapter name="Kanariegræs">
<b>Kanariegræs</b> se <sp>Phalaris</sp>.
</chapter>

<chapter name="Kandebærer">
<b>Kandebærer</b> se <sp>Nepenthes</sp>.
</chapter>

<chapter name="Kandelaber">
<b>Kandelaber</b> se <sp>Frugttræformer</sp>.
</chapter>

<chapter name="Kanelbusk">
<b>Kanelbusk</b> se <sp>Calycanthus</sp>.
</chapter>

<chapter name="Kanelrose">
<b>Kanelrose</b> se Busketroser under <sp>Rosa</sp>.
</chapter>

<chapter name="Kantplanter">
<b>Kantplanter</b> se <sp>Indfatning</sp>.
</chapter>

<chapter name="Kapillaritet">
<b>Kapillaritet</b> se <sp>Fugtighedsforhold</sp>.
</chapter>

<chapter name="Kapplanter">
<b>Kapplanter</b> se <sp>Udvalg af Kapplanter</sp>.
</chapter>

<chapter name="Kaprifolium">
<b>Kaprifolium</b> se <sp>Lonicera</sp> Caprifolium og L.
Periclymenum.
</chapter>

<chapter name="Kapsk Hus">
<b>Kapsk Hus</b> se <sp>Væksthus</sp>.
</chapter>

<chapter name="Karbolineum">
<b>Karbolineum</b> har i den senere Tid fundet megen
Anvendelse i Haven, men det bør bruges med stor
Forsigtighed. Ved Tilsætning af Sæbe laves en
Emulsion, som kan spædes med Vand. En 10 pCt.s
Emulsion tilberedes saaledes: 3-4 kg Sæbe opløses i
10 l Vand, og i Opløsningen hældes 10 kg
Karbolineum. Vædsken omrøres derefter meget
kraftigt i c. 10 Minutter eller til Blandingen synes at
være god; derefter tilsættes 90 l Vand.
Karbolineumemulsion anvendes kun paa afløvede Træer
og Buske, om Foraaret inden Knopperne begynder
at svulme. Tidligere paa Foraaret eller om
Vinteren bør Sprøjtning ikke foretages, da Vædsken
saa let ødelægger Knopperne. Paa grønne Planter
anvendes den heller ikke. Karbolineumemulsion
synes kun i nogle faa Tilfælde at være af større
Værd. Den dræber let Mos og Laver og er tillige
et godt Udrydningsmiddel mod f. Eks.
Æblebladloppen og Pæregalmiden, pärongallkvalstret (s.).
Se Bladloppe og Pæregalmiden. K. anvendes
endvidere til Imprægnering af Træ for at beskytte
dette mod Raad. Træværk i Drivhuse og Drivbænke
bør dog ikke behandles med K., da dette ved
Opvarmning kan afgive giftige Karbolsyredampe, der
dræber eller svækker Planterne.
A. T.
</chapter>

<chapter name="Karbolsyre, raa">
<b>Karbolsyre, raa,</b> er et godt Desinfektionsmiddel,
der f. Eks. kan anvendes til Vinterbehandling af
Træer og Buske; hertil varmes 1 kg med 1 kg
Sæbe, hvorefter fortyndes med 30 l Vand. K. bør
ikke foretrækkes for Blaasten, men er bedre end
Karbolineum. En 2 pCt.-holdig Opløsning kan
anvendes til Vanding for at forebygge Angreb af
»Orm« (ɔ: Fluelarver) i Gulerødder, Løg o. s. v.
F. K. R.
</chapter>

<chapter name="Kardon">
<b>Kardon</b> se <sp>Cardon</sp>.
</chapter>

<chapter name="Karme">
<b>Karme</b> se <sp>Varmebede</sp>.
</chapter>

<chapter name="Karnalit">
<b>Karnalit</b> se <sp>Kunstgødning</sp>.
</chapter>

<chapter name="Karotte">
<b>Karotte</b> se <sp>Gulerod</sp>.
</chapter>

<chapter name="Karse">
<b>Karse</b>, Krasse (s.), <sp>Lepidium sativum</sp> L.,
(Cruciferæ). Enaarig Køkkenurt, oprindelig indført
fra Asien, men nu ofte forvildet i Kornmarker o. l.
Steder ogsaa i Norden. Dens Betydning for
Havebruget er ikke stor, og kun ved de største Byer
er den en Handelsvare. Det er de unge Blade, der
benyttes. Foruden den <sp>almindelige
Havekarse</sp> dyrkes ogsaa <sp>krusbladet Karse</sp>, der
bruges til Bordpyntning. <sp>Kultur:</sp> Frøet saas
tidligt om Foraaret og saa ofte i Sommerens Løb, man
vil have friskt Produkt, enten paa Bede af 1,20 m
Bredde i Riller med c. 20 cm Mellemrum, eller
Frøet bredsaas mellem Ærtebede og paa lignende
Steder. 2-3 Uger efter Udsæden vil Planterne være
5 cm høje og tjenlige til at skæres.
J. J. H.

<sp>Karsedrivning</sp> foregaar mest i
Vintermaanederne. Til Drivning anvendes kun den
almindelige Havekarse. Kulturen er overmaade let;
den kan foregaa i Varmebed som Biprodukt, men
som Regel saar man i 5 cm høje Kasser fyldte til
Randen med let Jord; Jorden stryges glat af med
en Stok, og Frøet bredsaas meget tæt og
trykkes fast med et Stykke fladt Træ. Dækning med
Jord bør undgaas, da Jorden under Spiringen fæster
sig til den klæbrige Frøskal og med denne ofte
lader sig hæve i Vejret med Frøbladene, hvorved
Produktet forurenes. Kasserne anbringes helst i
et Hus med 10-12° C. og overbruses i de første
Dage mindst 3 Gange daglig. Spiringen foregaar
i Løbet af de allerførste Dage, og Kasserne stilles
derefter saa lyst som muligt. Der mindskes nu med
Brusningen, og c. en Uge efter Saaningen vil man
have tjenligt Produkt. Man flytter da Kasserne til
et koldere, lyst Rum, hvor Smagens Skarphed hos
Produktet noget forøges, og hvor de som oftest kan
henstaa uden videre Vanding til Afbenyttelsen. Ved
Skæringen maa de fra Bunden medfølgende Skaller
og Jordpartikler omhyggeligt afbørstes med
Kniven.
F. P.

<sp>Frøavl</sp>. Etaarig. Sorterne kan krydses
indbyrdes og med Vild Karse. Ikke vanskelig, men
foretrækker let muldet Jord i alm. god
Gødningskraft. Særlig lun Vokseplads unødvendig. Saas i
det tidlige Foraar, saa snart Jorden falder godt, i
Rækker med 40-50 cm Afstand, 1-1 1/2 cm dybt;
100 gr til c. 250 m Række eller 8-10 kg til 1 ha;
hvor Jordloppeangreb plejer at være slemme, da
hellere 12-14 kg. Radrenses længst muligt;
Rækkerne luges, men tyndes ikke. Frøet modnes sidst
i Juli-først i Aug., naar det er blevet gulbrunt
og nogenlunde fast, og Stænglerne hvidgule.
Afskæres med Rapskniv, Le eller Maskine eller kan
ruskes op; bindes i Smaaneg, stilles i Langhobe,
vejres i 8-10 Døgn. Spirer hurtigt i fugtigt Vejr.
Tærskes let med Plejl eller Maskine. Renses let
paa Maskine, eftertørres paa Solsejl eller spredt
i tyndt Lag paa Loft, hvor det maa røres 1-2 Gange
daglig; tager meget hurtigt Varme og spirer, hvis
det ligger stille og for tykt. 100 gr = c. 57,000
Frø. Spireevnen holder i 3-4 Aar; til Drivning
bruges helst nyt Frø og fremfor alt ikke nyt og
gammelt blandet, da det spirer uens. Godt Frø spirer
med 95-99 pCt. i 3-5 Døgn; tidligt om Foraaret
og paa Friland medgaar dog ofte 8-10 Døgn.
Jordlopper kan ødelægge de unge Planter; ellers
sjældent udsat for Angreb. Fjorgammelt Frø hjemsøges
ofte af <sp>Frømider</sp>; iblandet Naftalin hindrer
det. Avlen er ikke vanskelig og ret sikker; der
kan regnes med 900-1000 kg Udbytte pr. ha.
H. G-m.

<sp>Karses Anvendelse:</sp> Spises i naturlig
Tilstand til Smørrebrød og kolde Kødretter. Bruges
som Pynt og Tilsætning til Salater, Efter- og
Mellemretter. Anvendes sammen med Tomater og
snittet sammen med hakkede Radiser.
M. L.
</chapter>

<chapter name="Karteagurk">
<b>Karteagurk</b> se <sp>Cucumis dipsaceus</sp>.
</chapter>

<chapter name="Karteusernellike">
<b>Karteusernellike</b> se <sp>Dianthus</sp> Carthusianorum.
</chapter>

<chapter name="Kartoffel">
<b>Kartoffel</b>, Poteter (n.), Potatis (s.), <sp>Solanum
tuberosum</sp> L. (Solanaceæ), Køkkenurt fra
Sydamerika med underjordiske knoldede Stængeldele,
hvilke Knolde som bekendt er den Del af Planten,
der benyttes. Varieteter: Tidlige: <sp>Webbers
Early White Beauty</sp>, langagtig, rund, hvid
og glat; angribes ikke meget af Sygdom.
<sp>Askebladet</sp>, lang, gulagtig, er meget udsat for
Sygdom. Af denne har man imidlertid en forbedret
Sort, <sp>Hammersmith</sp>, som er mere
modstandskraftig og trives godt paa Lerjord. Der gaar flere
Sorter under dette Navn, men den ægte kendes paa
dens ranglede Top, krusede Blade og vandblaa
Blomster. <sp>Veitch's Improved</sp> og <sp>Turner's
Improved</sp> er Forbedringer af Askebladet.
<sp>Sharpe's Victor</sp>, lang, hvidgul, <sp>Juli</sp>, lang, gul,
frugtbar, angribes ikke meget af Sygdom.
<sp>Kejserkrone</sp>, tidlig, hvid, og <sp>Perle von
Erfurt</sp>, tidlig, lang, gul, <sp>Amerikansk
Rosenkartoffel</sp>, tidlig, rød, rund.
Middeltidlige: Den ældre <sp>Æggeblomme</sp> er rund, gul,
meget fin og ret frugtbar, men bliver let syg. <sp>Gul
svensk Bordkartoffel</sp> er en rund, fast og
fortrinlig Torvekart., der lykkes godt paa Sandjord,
er meget frugtbar og holder sig næsten fri for
Sygdom; for sværere Jord egner den sig ikke.
<sp>Magnum bonum</sp>, en meget dyrket, lang, hvid
Sort, der lykkes bedst paa Lerunderlag, medens den
i Sandjord ofte faar en ubehagelig. Smag;
modstandskraftig og frugtbar. <sp>Richters
Imperator</sp>, Knolden hvidgul, rund, meget ujævn med
store dybe Øjne og hvidt Kød. Er en almindelig
dyrket Foderkartoffel samt en god melet
Spisekartoffel. <sp>Snowdrop</sp> er ligeledes lang og hvid og
har samme gode Egenskaber som foregaaende samt
beholder sin gode Smag om Foraaret, selv efter
Spiringen. <sp>Up to date</sp>, hvidgul, oval flad, med
flade Øjne og hvidgult Kød er en udmærket,
velsmagende men noget melet Spisekartoffel. Dyrkes
nu meget almindelig, giver stort Udbytte og er
modstandsdygtig mod Sygdomsangreb. For øvrigt
findes der flere Hundrede ældre og nyere Sorter.
<sp>Kultur:</sp> K. lykkes, paa faa Undtagelser nær,
bedst paa let Jord, ved tilstrækkelig Gødning
endog paa mager Sandjord. Det er en meget lønnende
Kultur paa tidlig, let, muldet Jord med sydlig
Beliggenhed. Knoldene lægges først i Marts til
Spiring i en Kurv med Hakkelse eller i flade Kasser,
dækkede med Jord; de stilles paa et varmt Sted, f.
Eks. i en Stald eller et Varmhus, og naar de har
Spirer paa 5 cm Længde, udplantes de først i
April. Man vælger en tidlig Sort som
Hammersmith, Sharpe's Victor, Webbers, Julikartoffel eller
Early Puritan, men da de unge Skud ikke taaler
Frost, maa de hyppes, efterhaanden som de vokser
til, og dækkes for Nattefrosten med Løv, Tang e. l.,
som aftages om Dagen. Midt i Juni kan man pille
de første K. fra, hvorefter der i tørt Vejr gives en
god Vanding, og Jorden hyppes atter til, for at
man kan faa senere Udbytte. Hovedlægningen
foretages først i Maj i velbehandlet Jord med 75 cm
mellem Rækkerne og 30 cm mellem Knoldene, der
lægges 10-12 cm dybt, enten med Spade eller efter
Plov, i hver tredje Fure. Man benytter helst
middelstore K., da de smaa giver for faa, de store for
mange Spirer. De store kan dog skæres i flere
Stykker, saaledes at der bliver Øjne paa hvert Stykke,
dog er det ved Forsøg godtgjort, at store Kartofler
giver et betydeligt større Udbytte end smaa. Saa
snart K. kommer op, maa der skuffes eller køres
med Hestehakken (se »Haveredskaber«) imellem
Rækkerne for at ødelægge Ukrudet og løsne
Overfladen, og senere hyppes de 1-2 Gange. I
Vækstperioden sprøjtes en eller to Gange med
Bordeauxvæske (se »Kartoffelskimmel«). Optagningen sker
sidst i Septbr. eller først i Oktbr., helst i tørt Vejr,
dog ikke før Toppen er fuldkommen vissen, thi er
den angreben af Sygdom, vil Sygdommen under
Optagningen forplante sig til de sunde Knolde og
udvikle sig videre under Opbevaringen i Kulen.
Efter Optagningen tørres K. godt, enten i del fri,
ved at Bunkerne vendes, eller under Tag, hvor der
er Gennemtræk. Forinden Nedkulingen bør de
sorteres og gaa over en Jordharpe, for at den løse
Jord kan falde fra. Naar Læsningen af de i
Luften tørrede K. sker med Kartoffelskuffen (se
»Haveredskaber«), vil Harpningen i Reglen være
overflødig. Ved Nedkulingen lægges først et tyndt Lag
Halm over Kartoflerne til at holde Jorden fra disse
og derpaa Jord, som kammes skarpt op foroven og
klappes fast, for at Regnen ikke skal trænge ind.
Først naar Vinteren indfinder sig, dækkes Kulerne
med Halm eller Blade, saa at Frosten holdes ude.
I Kælderen taber K. let i Længden deres gode
Smag, og man tager derfor ikke for mange ind ad
Gangen. De friskeste K. til Vinterbrug faar man
ved at dække Rækkerne paa Friland, saaledes at
man kan tage K. op, efterhaanden som de bruges,
og ved at foretage en Lægning først i Juli af K.,
der er gemte paa et tørt og køligt Sted for at holde
Spiringen tilbage, kan man have unge K. en stor
Del af Vinteren. Til Brug i Forsommeren tages en
Del op af Kulerne og opbevares paa et koldt Sted,
hvor de vendes et Par Gange om Ugen for at
hindre Spiringen. K., der skal anvendes til Spisning,
maa aldrig ligge udsat for Lyset i ret lang Tid, da
de saa bliver grønne og faar en bitter Smag.
<sp>Sædskifte:</sp> I fed Jord dyrkes K. andet eller tredje
Aar efter Gødningen, i mager Jord derimod første
Aar, dog vil det altid lønne sig at gøde godt til
Kartofler.
N. H.

<sp>Kartoffeldrivning</sp>. Af det
overordentlig store Kartoffelsortiment er det kun faa
Varieteter, der egner sig til Drivning. Af Drivsorter
fordres en hurtig Udvikling og saa lille Top som
muligt. Disse Fordringer tilfredsstilles i højeste
Grad af <sp>Seksugers Nyrekartoffel</sp>, der
hører til de <sp>Askebladede K.</sp>'s Gruppe, men
da den er stærkt tilbøjelig til Sygdom og i det
hele fordringsfuld, saa er den næsten ude af Kurs.
Herhen hører ogsaa <sp>Veitch's Improved</sp>, men
den nu mest anvendte er vel nok <sp>Sharpe's
Victor</sp>, der er mere ydedygtig og mindre kælen, og
som giver et godt Produkt. Dette sidste kan ikke
siges om <sp>Amerikansk Rosenkartoffel</sp>,
der ellers ogsaa kan anvendes. I hvert Fald
behandler man de til Drivning bestemte Knolde med
særlig Omhu. De optages tidligt og tørt og lufttørres
i flere Uger, før de kules, saa Huden bliver grøn,
og man benytter kun normale og vel udviklede
Knolde af god Størrelse, i hvert Fald over
Middelstørrelse. I Kulen holdes de køligt men frostfrit.
Kartoffeldrivningen foregaar som Regel bedst i
Varmebed, Drivning i Potter lønner ikke Arbejdet.
Varmebedet, der maa være tjenligt til Beplantning
1. Febr., anlægges overvejende af Blade, eller hvis
der er Mangel paa disse, af halmet Hestegødning,
hvori blandes en Del halvt udbrændt Gødning, saa
at Bedet ikke bliver for varmt. Jordlaget gøres
18-20 cm tykt og maa væsentlig bestaa af gammel
Varmebedsjord. Knoldene maa allerede ved
Nytaarstid være anbragte i en Temperatur af 8-12° C.
paa en Varmegrube eller et lignende Sted; de
lægges gerne i flade Kasser, hvorfra de kan
udplantes med Klump. Plantningen foretages temmelig
dybt, idet man dækker Spirerne med et tyndt Lag
Jord; man sætter i Reglen 20 Planter i et Vindue
paa 1,33 X 1,66 m, og der vandes ikke efter
Plantningen. Temperaturen holdes under hele
Drivningen paa 8-10° C., med saa rigelig Luft som
muligt, hvilket er nødvendigt for at holde Toppen
kort og fremme Knoldsætningen. Saa snart Vejret
tillader det, fjernes Vinduerne om Dagen.
Hypning foretages undertiden kun 1 men i Reglen 2
Gange med indtil 2 Ugers Mellemrum i sidste
Halvdel af Febr. eller i Begyndelsen af Marts.
Hver Gang paaføres et Jordlag af 5 cm Tykkelse,
og saa snart det paa Grund af Toppens Længde
tiltrænges, forsynes Karmene med
Forhøjningsrammer. Den første Vanding foretages ofte
umiddelbart før den første Hypning, og da ret grundigt,
senere vandes endnu et Par Gange i Marts,
sjældnere eller hyppigere, eftersom Maaneden er mørk
og kold eller lys og varm. I kolde og mørke Aar
behøver Kartoflen næsten ingen Vanding, og
Vanding i Utide kan være ganske ødelæggende. I April
indstilles i hvert Fald Vandingen, der ikke maa
foretages i de sidste Uger, før Knoldene skal
anvendes, thi kun ved tilstrækkelig Tørhed i denne
Periode opnaar Knoldene Fasthed og Velsmag. I
sidste Halvdel af April kan der haves brugbare
Knolde; i Begyndelsen piller man de største fra,
hvorefter man straks grundvander Planterne og
lader dem atter staa nogle Uger, til de mindre Knolde
er blevne udviklede, dog vindes der ikke meget
herved, og senere tager man gerne alle Knoldene
paa én Gang. Hvis man ikke kan plante et saa
stort Hold K. i Febr., at de kan strække til,
indtil K. paa aabent Varmebed begynder at yde
Produkt, hvilket er at foretrække, da Knoldene altid
vinder i Størrelse og Fasthed ved at staa længe
før Brugen, saa sætter man et nyt Hold i Gang den
1. Marts. Paa aabent Varmebed vil man kunne
udplante i Løbet af Marts Maaned, saa snart Vejret
tillader; man maa indrette sig paa at kunne dække
med Lemme eller Rørmaatter. Dette Hold vil afløses
af de første K. fra Sydrabat paa Friland.
F. P.

<sp>Oversigt over Sygdomme paa
Kartoffel</sp>.

<sp>Svampeangreb</sp>.
<table>
<td>1.<td 2>Hele Planten hensygnende i Juli-August.
<td><td>a.<td>Læggeknolden opløst; den<br>underjordiske Stængeldel sort, slimet-fedtet,<br>raadnende<br><sp>Stængelbakteriose</sp> (Sorte Ben).
<td><td>b.<td>Læggeknolden frisk lige til<br>Optagningstiden. Den underjordiske<br>Stængel sund. Bladafsnittene oftest<br>kræmmerhusformet indrullede<br>
<sp>Bladrullesyge</sp>.
<td>2.<td 2>Paa Bladene ses i Juli-August brune<br>Pletter, der tiltager i Størrelse og Antal, til<br>Toppen er helt vissen <sp>Kartoffelskimmel</sp>.
<td>3.<td 2>Sygdomme hos Knoldene:
<td><td>a.<td>Graabrune Pletter, under hvilke<br>Kødet er brunt med aaret Tegning, fast<br><sp>Kartoffelskimmel</sp>.
<td><td>b.<td>Runde, flade Smaavorter eller tørre Saar<br>med opflosset Hud<br><sp>Kartoffelskurv</sp>.
<td><td>c.<td>Sorte, flade, let afskrabelige Skorper<br>paa Huden ... <sp>Rodfiltsvamp</sp>.
<td><td>d.<td>Kødet blødt og fugtigt, ofte stinkende<br><sp>Knoldforraadnelse</sp>.
</table>
F. K. R.

<sp>Skadedyr</sp>.
<table>
<td r>I.<td 4>Angreb paa Knoldene:
<td><td>A.<td 3>Fodløse Larver af ... <sp>Stankelben</sp>.
<td><td>B.<td 3>Larverne med Fødder:
<td 2><td>a.<td 2>Billelarver med 3 Par Ben:
<td 3><td>1.<td>Krumbøjede fede Larver af <sp>Oldenborre</sp>.
<td 3><td>2.<td>Cylindriske, smalle Larver af<br><sp>Smældere</sp>.
<td><td>C.<td 3>Sommerfuglelarver med 5 Par<br>Vortefødder ... <sp>Jordugler</sp>.
<td r>II.<td 4>Angreb paa de overjordiske Dele:
<td><td>A.<td 3>Indeni Stilkene lever Larven af<br><sp>Kartoffelboreren</sp>.
<td><td>B.<td 3>Angrebet udvendigt:
<td 2><td>a.<td 2>Sugende Insekter:
<td 3><td>1.<td>Skudspidser og Blade krøllede og<br>gennemstukne ... <sp>Tæger</sp>.
<td 3><td>2.<td>... <sp>Bladlus</sp>.
<td 2><td>b.<td 2>Gnavende Dyr som <sp>Snegle</sp> og<br><sp>Sommerfuglelarver</sp>, men sjældent.
</table>
A. T.

<sp>Kartoflers Anvendelse</sp>. Bruges først
og fremmest kogt og spist til Efterretter af Kød,
Flæsk og Fisk, ogsaa stuvede, brunede, som Mos
og Salat. Kan mosede tilsættes Fars, Buddinger og
Bagværk. Suppen fra skrællede Kartofler er meget
anvendelig f. Eks. til Sauce og til at lægge
Hvedebrød i. Bliver bedst kogt tyndskrællede ved Damp.
Kogte uskrællede og »pillede« bør de af
hygiejniske Grunde gives et Opkog i letsaltet Vand,
hvorefter de kan dampes tørre. Glatte gode Kartofler
bliver udmærkede stegte c. 45 Min. i en god varm
Ovn. Kartofler kan ogsaa koges i Fedt, høvles da
eller snittes i meget tynde Skiver eller Strimler.
M. L.
</chapter>

<chapter name="Kartoffel-Bladrullesyge">
<b>Kartoffel-Bladrullesyge</b> se <sp>Bladrullesyge</sp>
hos K.
</chapter>

<chapter name="Kartoffelborer">
<b>Kartoffelborer,</b> potatisstamflyet (s.) (Hydroecia
micacea Esp.) Larven bliver fuldvoksen næsten 30
mm lang og er overvejende rød. Den er funden
indeni Kartoffelstængler, men angriber ogsaa
adskillige andre Vækster, f. Eks. unge Bedeplanter og
Jordbærplanter, som de gennemborer lige under
Jordoverfladen.
A. T.
</chapter>

<chapter name="Kartoffelløg">
<b>Kartoffelløg</b> se <sp>Skalotter</sp> under
<sp>Køkkenløg</sp>.
</chapter>

<chapter name="Kartoffelskimmel">
<b>Kartoffelskimmel,</b> <sp>Phytophthora
infestans</sp> er Hovedaarsagen til den almindelige
Kartoffelsygdom, som siden c. 1840 har raset overalt
i Europa, hvor der drives Kartoffelavl. Sygdommen
begynder at vise sig som brune, senere sorte
Pletter paa Bladene, og i fugtigt Vejr fremkommer der
paa Undersiden af disse Pletters Rande et hvidligt
Skimmellag, bestaaende af talrige, gennem
Spalteaabningerne frembrydende Traade, der bærer
Svampens Sporer. Disse føres af Vinden, Insekter o. s. v.
til andre Kartoffeltoppe, paa hvilke der da nogle
Dage senere viser sig lignende Fremtoninger.
Angrebet af K. kan brede sig saa hurtigt, at
Kartoffeltoppen i Løbet af 1-2 Uger kan dø bort over store
Arealer. Af Regnvandet skylles en Del Sporer ned i
Jorden, og for saa vidt de naar saa dybt, at de
kommer i Berøring med Knoldene, spirer de i
disse og fremkalder de bekendte brune Raadpletter.
Da K. mangler de hos beslægtede Svampe
(Bladskimmel og Hvidrust) forekommende Hvilesporer, er det
eneste Middel, den har til Overvintring, de i
Knoldene levende Svampetraade. Naar der blandt
Læggeknoldene findes blot en enkelt, som er angreben
af Svampen, er dette nok til at føre Smitten ud i
Kartoffelbedene, idet Svampens Hyfer vokser op
gennem Stængelen og paa denne udvikler de første
Sporer, som snart bringer Smitten videre.
Angrebet paa Kartoffeltoppen begynder i Reglen midt i
Juli, men er dog i høj Grad afhængigt af
Fugtighedsforholdene, saaledes at K. er mest ondartet i
vaade Somre. Som et af de vigtigste Midler mod
K. kan anbefales Sprøjtning af Kartoffeltoppen med
Bordeauxvædske; Sprøjtningen udføres mindst to
Gange; første Gang omkring 1. Juli for de tidlige,
omkring 15. Juli for de sildigere Sorters
Vedkommende; anden Gang 3-4 Uger senere. Endvidere
bør man hyppe saa stærkt paa den Tid, da
Sygdommen begynder at vise sig paa Toppen, at Knoldene
dækkes af et omtrent 10 cm tykt Lag Jord,
hvilket kan hindre Sporerne i at naa ned til Knoldene.
For at hindre Eftersyge i Kulerne bør man ikke
optage Knoldene før et Par Uger efter, at Toppen
er visnet. At vælge saadanne haardføre Sorter, der
ifølge Erfaring har størst Modstandskraft mod
Sygdommen, har mere Betydning for Marken end for
Haven. Den samme Svamp angriber ogsaa
<sp>Tomater</sp> og gør her væsentlig Skade paa Bærrene;
da Svampen ikke kan overvintre paa denne Plante,
smittes Tomaterne af syge Kartoffelplanter, og man
bør derfor ikke dyrke Tomater i umiddelbar
Nærhed af Kartofler; endvidere bør Tomaterne
behandles med Bordeauxvædske samtidig med Kartoflerne.
Ogsaa nogle Prydplanter af samme Familie, nemlig
<sp>Solanum laciniatum</sp> og <sp>Datura Metel</sp>,
angribes paa Bladene af K. Kartoffelknoldenes
Forraadnelse kan ogsaa skyldes andre Aarsager, se Art.
Knoldforraadnelse.
F. K. R.

<img>Kartoffelblad med Kartoffelskimmel.</img>

<img>Kartoffelskimmel. Angreben Kartoffelknold,
set fra Overfladen og i Længdesnit</img>

<img>Kartoffel-Sortbensyge.</img>
</chapter>

<chapter name="Kartoffelskurv">
<b>Kartoffelskurv</b> er en overfladisk Hudsygdom paa
Kartoffelknoldene, som skyldes en bakterielignende
Organisme (<sp>Actinomyces scabies</sp>). K.
viser sig som runde eller ovale Pletter med en
grubet, ru eller skællet Overflade. K. kan skæmme
Kartoflernes Udseende meget og nedsætte deres
Salgsværdi; men den har ingen Indflydelse paa
deres Holdbarhed, naar Opbevaringsforholdene er gode.
K. begunstiges ved Anvendelse af større Mængder
Kalk eller Mergel. K. bekæmpes ved Gødskning
med svovlsur Ammoniak og Kainit, i Stedet for
Chilisalpeter og Kaligødning, samt ved en forsigtig
Anvendelse af Staldgødning. Kartofler m. K. maa
kun fodres op i kogt Tilstand, og Affald m. K. bør
holdes borte fra Mødding og Kompostbunke.
F. K. R.
</chapter>

<img>Fig. 1. Kaskade i St. Cloud ved Paris.</img>

<img>Fig. 2. Kaskade i Villa Reale di Caserta ved Rom.</img>

<chapter name="Kartoffel-Sortbensyge">
<b>Kartoffel-Sortbensyge</b> (Stængelbakteriose) viser
sig sidst i Juni eller først i Juli derved, at de syge
Planter standser Væksten og bliver gullige;
Bladene ruller sig uregelmæssigt sammen og visner
snart. Stængelens underjordiske Del er sort, slimet
og raadden; Læggeknolden er helt opløst. De syge
Planter danner ingen eller kun faa og smaa Knolde.
K. skyldes en Bakterie, som ogsaa kan frembringe
Knoldforraadnelse (<sp>Bacillus
phytophthorus</sp>). K. bekæmpes ved Lægning af sunde Knolde,
avlede paa sygdomsfri Marker, ved at undgaa
Overskæring af Læggekartoflerne, ved at lade
Læggeknoldene tørre godt ind inden Lægningen og ved at
have mindst 4-5 kartoffel- og tomatfrie Aar
mellem to Kartoffelafgrøder paa samme Jord.
F. K. R.
</chapter>

<chapter name="Kartoffeltæge">
<b>Kartoffeltæge</b> se <sp>Tæger</sp>.
</chapter>

<chapter name="Karve">
<b>Karve</b> (n.) se <sp>Kommen</sp>.
</chapter>

<chapter name="Kaskade">
<b>Kaskade</b> stammer fra det franske »Cascade«, der
betyder Vandfald, dog betegner K. hos os i daglig
Tale nærmest de arkitektoniske K., hvorimod de
naturlige K. eller kunstige K., som har Naturen til
Forbillede, i Reglen benævnes Vandfald (se d. A.).
K. hørte uadskillelig med til den italienske og
franske Havestil, og fra denne Periode har man
endnu mange Steder smukke K., oftest rigt
udsmykkede med Billedhuggerarbejde (se Fig. 1).
I Bregentved Have findes en K. fra forrige
Aarhundrede, meget enkelt i sit Anlæg, men af en
udmærket Virkning. I de moderne Haveanlæg kan
K. ogsaa finde Anvendelse i Forbindelse med de
mere regelmæssige Dele af Anlæget, i Forbindelse
med Alleer, retlinede Hovedveje o. l. eller i
Forbindelse med Trappeanlæg som den i Fig. 2 viste
Kaskade-Trappe. K. er af stor Virkning i
Haveanlæget, men de er kostbare at anlægge og
kræver en rigelig Vandforsyning. Den naturlige
Beliggenhed for K. er et Dalstrøg eller en Kløft med
Højder til Baggrund, men K. kan ogsaa anlægges
paa en Skraaning, naar den har en Baggrund af
passende Højde.
E. G.
</chapter>

<chapter name="Kasser">
<b>Kasser</b> er Benævnelse for mindre Væksthuse,
altid ensidige, fordi de enten er byggede op ad
Mure, op til Bygninger, eller, hvis de er
fritliggende, forsynede med Bagskur til Arbejds- eller
Opbevaringsrum. K. kan være med eller uden
Varmeledninger og har især fundet Anvendelse til
Fersken- og Vindrivning (se Drivning af Fersken i
Hus, Vindyrkning under Glas samt Frugtkasse),
men bliver nu mindre anvendt i disse Øjemed.
Der vil nu nærmest være Anvendelse for denne
Form af Væksthuse i Privathaver, hvor en sydlig
vendt Gavl eller anden Mur kan tjene som Bagvæg,
og K. kan da indrettes som Frugtkasse, eller, naar
den gøres bredere, til Blomsterkultur. Angaaende
Konstruktion se Væksthus.
P. F.

<sp>Kasser af Træ</sp> benyttes paa forskellig Vis
i Gartnerierne, f. Eks. til Drivning af Karse (se
Karsedrivning), til Lægning af Liljekonvaller og
Blomsterløg til Drivning o. s. v. Størrelsen er ret
vilkaarlig, men retter sig efter Pladsen, hvor
Drivningen skal foregaa, samt efter Holdenes
Størrelse. De forarbejdes af gennemskaarne Bræder,
der sømmes sammen. De gøres 10-12 cm høje og
forsynes med Huller i Bunden til Vandaftræk.

<sp>Bærekasser</sp> benyttes jævnligt og særlig til
Transport af smaa Potteplanter, hvor Enkeltmand
arbejder, eller hvor man vanskeligt kan færdes
med Bærebør i Husene. Størrelsen er ogsaa her
vilkaarlig. En Længde af 75 cm og en Bredde af
50 cm vil i Reglen være en passende Størrelse,
Højden gøres 8-12 cm. Endestykkerne hvælves,
saa at de paa det bredeste Sted er 12-15 cm, og
her dannes foroven ved hver Ende et aflangt Hul
af c. 12 cm Længde; i disse Huller anbringer man
Hænderne, naar Kassen bæres.
F. P.
</chapter>

<chapter name="Kastanje.">
<b>Kastanje.</b> <sp>Ægte K.</sp> se <sp>Castanea</sp>,
<sp>Hestekastanje</sp> se <sp>Æsculus</sp>.
</chapter>

<chapter name="Kastanjeborer">
<b>Kastanjeborer</b> se <sp>Træborere</sp>.
</chapter>

<chapter name="Katalysator">
<b>Katalysator</b> se <sp>Kolloider i Jordbunden</sp>.
</chapter>

<chapter name="Katost">
<b>Katost</b> se <sp>Malva</sp>.
</chapter>

<chapter name="Kattefod">
<b>Kattefod</b> se <sp>Antennaria</sp>.
</chapter>

<chapter name="Katteurt">
<b>Katteurt</b> se <sp>Nepeta</sp>.
</chapter>

<chapter name="Kaulfussia">
<b>Kaulfussia</b> (Compositæ). <sp>K. amelloides</sp> Eckl.,
Sydafrika; enaarig Sommervækst, anvendelig til
smaa Blomsterbede og Indfatning, 15-25 cm høj,
blaa Randblomster med purpurviolet Skive;
blomstrer i Juni-Aug. <sp>K. a. alba</sp>, hvide
Randblomster. <sp>K. a. atroviolacea</sp>, mørkviolette
Randblomster; smuk. <sp>K. a. kermesina</sp>,
karmesinrøde Randblomster. <sp>K. a. rosea</sp>, rosenrøde
Randblomster. <sp>Kultur:</sp> Saas i April-Maj paa
Voksestedet, udtyndes til 25 cm Afstand. Ynder solrigt
Voksested. Frøets Spirekraft 2-3 Aar; Spiring i
Løbet af 8-12 Dage.
L. F.
</chapter>

<chapter name="Kedler">
<b>Kedler</b> til Væksthuse se <sp>Varmeanlæg til
Væksthuse</sp>.
</chapter>

<chapter name="Kejsergrønt">
<b>Kejsergrønt</b> se <sp>Schweinfurtergrønt</sp>.
</chapter>

<chapter name="Kejserkrone">
<b>Kejserkrone</b> se <sp>Fritillaria</sp>.
</chapter>

<chapter name="Kejserlys">
<b>Kejserlys</b> se <sp>Asphodelus luteus</sp>.
</chapter>

<chapter name="Kentia">
<b>Kentia</b> (Palmaceæ), Varmhus eller tempereret
Hus. Tiltrækkes af Frø. Smukke, gennemgaaende
hurtigvoksende Palmer med lange, brede, fjerdelte
Blade, hvis enkelte Afsnit bæres bueformigt ud til
Siden; i Spidsen er Afsnittene spaltede. Stilkene
er glatte og elegant bøjede. De hører ubetinget
til vore mest skattede Væksthuspalmer og egner
sig fortræffeligt til Stuekultur. Ældre Planter, der
længe har været benyttede til Dekoration i Stue
eller i halvvarmt Væksthus, bør dog i
Vintermaanederne henflyttes i Varmhus for at befordre ny og
hurtigere Vækst, da denne ellers let standses. <sp>K.
Belmoreana</sp> F. Muell., Howeaøerne; <sp>K.</sp>

<img>Kentia Forsteriana.</img>
<sp>Canterburyana</sp> F. Muell., Howeaøerne; <sp>K.
Forsteriana</sp> F. Muell., Howeaøerne; <sp>K.
Wendlandiana</sp> F. Muell., Queensland. Disse Palmer
forlanger hyppig Omplantning samt Tilførsel af
flydende Gødning eller Kunstgødning i
Vækstperioden. <sp>Kultur</sp> se Palmer.
M. H.
</chapter>

<chapter name="Kermesbær">
<b>Kermesbær</b> se <sp>Phytolacca</sp>.
</chapter>

<chapter name="Kerria">
<b>Kerria</b> (Rosaeeæ), haardfør Busk. <sp>K. japonica</sp>
D. C., Ranunkelblomst, Kina, Japan, er en mellemhøj
Busk med grønne Grene, ægformede, skarpt
savtakkede Blade og i Maj enkeltsiddende, store, gule
Blomster. Medens selve Arten kun forholdsvis
sjældent ses plantet, er en Varietet med fyldte Blomster,
<sp>K. j. flore pleno</sp>, almindeligt plantet; dens
Blomster er af betydelig Størrelse og tæt fyldte.
<sp>K. j. foliis variegatis</sp> har hvidbrogede
Blade.
A. B.

<sp>Anvendelse:</sp> <sp>Kerria jap.</sp> fl. pl. er en
letbygget, ved Blomster og Bark dekorativ Busk,
som kan anvendes i Forgrunden af Busketter og
som fritstaaende paa lille Plads. Den lavere K. jap.
fol. var. kan anvendes i Busketter, i brogetbladede
Grupper, endogsaa som Rand- og Bunddække, kun
maa iagttages, at den faar Baggrund eller nære
Omgivelser med mørk Farve. <sp>Kultur:</sp> K.
formeres ved Rodskud og Deling. For at opnaa den
fyldige Udvikling, som er Hovedbetingelsen for
dens Skønhed, maa den have letmuldet Jord, hvor
dens enstænglede Rodskud let kan komme frem.
Den taaler Skygge, men bliver bedre paa lysere
Plads. Udtynding af dens ældre Grene er ofte
gavnlig, og ved Idstudsning af de yngre Skud efter
Afblomstringen kan man retlede Formen og forøge
Blomstringen.
J. B.

K. udholder i Norge vanskeligt Vinteren paa
Steder med skarpt Indlandsklima og heller ikke
nordenfjælds.
N—k.

<img>Kerria japonica.</img>
</chapter>

<chapter name="Kilepodning">
<b>Kilepodning</b> se <sp>Forædling</sp>.
</chapter>

<chapter name="Kimbladskimmel">
<b>Kimbladskimmel</b> (Phytophthora fagi) viser sig
i Planteskoler paa 1-aarige Planter af Naaletræer,
Bøg, Ahorn og Ask, hvis Kimblade dræbes og
farves brune; hele Planten kan gaa til Grunde, ofte
allerede i Spiringens første Tid, hvorved Bestanden
udtyndes stærkt eller ødelægges helt. 2-aarige og
ældre Planter angribes ikke. K. bekæmpes ved
Sprøjtning med Bordeauxvædske 1-2 Gange i
Sommerens Løb, ved Vekseldrift, ved Fornyelse af
Jorden eller ved Jorddesinfektion; døde Planter
indsamles og brændes.
F. K. R.
</chapter>

<chapter name="Kimskimmel">
<b>Kimskimmel</b> (Pythium Baryanum) angriber de
spæde Kimplanter af en Mængde Planter, især
Korsblomstrede, baade paa Friland og navnlig i
Drivbede. K. fremkalder den Sygdom, der kaldes
»Sorte Ben«, fordi Kimstængelen bliver sort eller
brun og skrumper ind, hvorefter Planten falder
om. K. forebygges ved at blande rigelig Kalk i
Jorden, ved at drysse Sand ovenpaa Jorden, ved
at saa tyndt og ved at holde Luften tilpas tør.
Efter stærke Angreb i Drivbænke bør Jorden
fornyes eller desinficeres.
F. K. R.
</chapter>

<chapter name="Kimære">
<b>Kimære</b> se <sp>Podningsbastard</sp>.
</chapter>

<chapter name="Kirkegaarde">
<b>Kirkegaarde.</b> I tidligere Tid laa overalt
Kirkegaardene inde i Byerne, navnlig omkring
Kirkerne, der ejede og forvaltede dem. De var smaa af
Omfang, og i Byer med stærk Vækst blev de
efterhaanden overfyldte. Man gik da over til Anlæg
af Kirkegaarde udenfor de bebyggede Bydele, de
saakaldte <sp>Assistenskirkegaarde</sp>, hvor
hvert Kirkesogn fik sin Afdeling, der forvaltedes
af vedkommende Kirkebestyrelse. I de større Byer
tilfredsstillede dette dog kun til en Tid; det næste
Skridt var, at Kommunerne anlagde store
<sp>Centralkirkegaarde</sp> i større eller mindre
Afstand fra Byerne, og samtidig gik
Kirkegaardsvæsenet over til at blive et kommunalt Anliggende
under sagkyndig Ledelse, hvad det nu er i de fleste
større og nogenlunde fremskredne Byer saavel her
som i Udlandet. — Ved Anlæget af de nyere, større
Kirkegaarde har man overalt lagt megen Vægt
paa <sp>Arealernes havemæssige
Behandling og Udsmykning</sp>. I de romanske
Lande, navnlig i Italien, har dog de stedlige
Betingelser været gunstige for en Udvikling i mere
arkitektonisk Retning. I de germanske og de nordiske
Lande har man i de nyere Kirkegaardsanlæg stræbt
at forene Arkitektur, Teknik og Havekunst, dog
saaledes at Anlægene overalt har faaet en
overvejende landskabelig Karakter, og det bliver
utvivlsomt ogsaa den Vej, man fremdeles vil gaa.
Linierne i et landskabeligt Kirkegaardsanlæg, d.
v. s. Vejene, kan være enten rette eller krumme,
eller begge Dele imellem hinanden; det er ikke
det, der er det afgørende, hverken for Anlægets
Skønhed eller for dets landskabelige Karakter. Dog
er der ved et Kirkegaardsanlæg den Omstændighed
at tage Hensyn til, at den Grundform, man maa
gaa ud fra, det enkelte Gravsted, altid er
retvinklet og regelmæssigt, og da som Følge heraf de
Afdelinger, hvor Gravstederne lægges i Række,
hvilke altid vil være de overvejende, maa danne
lige afgrænsede Sider og Ender, vil det være det
naturligste og tillige det mest økonomiske, at den
lige Linie ogsaa nogenlunde er den herskende i
Vejføringen, da Arealet derved bedst udnyttes. —
Efter at man for et halvt Aarhundrede siden
begyndte at gaa over fra de gamle smaa,
regelmæssig inddelte og sparsomt beplantede Kirkegaarde til
større landskabelige Centralkirkegaarde, har man
forsøgt forskellige Fremgangsmaader lige fra at
anlægge dem efter samme Principper som engelske
Parkanlæg, hvor enhver ret Linie er bandlyst, til
at forme dem efter Geometriens og Symmetriens
strengeste Fordringer. Herigennem er det nu
ligesom der har formet sig visse Grundprinciper, som
synes, mere eller mindre udpræget og paavirket af
de stedlige Forhold, at give sig til Kende i de fleste
nyere moderne Kirkegaardsanlæg. I disse er
Grundformen saa godt som overalt lige, regelmæssige
Vejlinier, ofte gennemskaaret af brede, svagt
krummede Hovedveje, der føres i store Buer
igennem Anlæget. Dertil kommer en righoldig og
smagfuld Beplantning for at give Anlæget en
landskabelig Karakter, samt for at isolere de enkelte
Gravsteder og Gravstedsarealer og dække dem ud
imod Hovedvejene. En Hovedfordring er det, at
Anlæget i sine Linier og i sin Udsmykning maa
være præget af, og paa den hensigtsmæssigste
Maade opfylde, det særlige Formaal, det har.

Til <sp>Plantning paa Kirkegaarde</sp> bør
særlig anvendes letløvede Træarter og kun
undtagelsesvis Arter med tunge og brede Kroner som
Bøg, Hestekastanie, Lind o. l., da andre Planter
vanskelig kan trives i disses Skygge, hvilket
giver Anledning til Misfornøjelse og Klage fra Ejerne
af de Gravsteder, der kommer til at ligge i
saadanne Træers Skygge. Ligeledes bør man til
Alléer paa Kirkegaarde kun anvende letløvede
Træarter, her tillige af den Grund, at det paa en
Kirkegaard, hvor mange Mennesker færdes, er vigtigt,
at Vejene altid er rene og farbare, men under
tætløvede Træer er det vanskeligere at holde Vejene i
god Stand, end hvor Sol og Luft kan komme til at
virke. I Stedet for Allébeplantning eller
afvekslende med denne for at give de forskellige Veje
en forskelligartet Karakter, hvilket tillige har en
vis Betydning ved at lette Orienteringen, kan man
langs med Vejen lægge en Række mere
monumentale Gravsteder og bagved disse en
sammenhængende lavere Beplantning med enkelte højere
letkronede Træer ragende op enten uregelmæssigt
fordelt eller i en regelmæssig Række med ensartet
Afstand. Beplantningen kan, om man vil, drages
frem imellem Gravstederne, saaledes at denne
adskiller dem fra hinanden, hvortil kan anvendes
saavel Coniferer som løvfældende Ting. En anden
Fremgangsmaade er at lægge tæt og lav
Beplantning umiddelbart langs med Vejen, der i øvrigt
kan være beplantet som Allé, men med letkronede
Træer med rigelig Afstand. Allétræerne rager da

<img>Parti af en af den nyeste Tids Kirkegaarde.</img>
op over Beplantningen, og denne danner
Dækplantning for de bagved liggende Gravkvarterer.

Indenfor <sp>det enkelte Gravsted</sp> bør
Linierne være saa enkle som muligt, og Gravstedets
Linier maa være afstemt efter Monumentets, hvor
et saadant findes. Beplantningen maa være saa lidt
sammensat som muligt; den maa ikke være broget
eller urolig, og med Hensyn til Blomsterfloret bør
man holde sig til een eller ganske faa Farver, som
staar godt sammen. Paa Grund af Arealets ringe
Omfang bør der ikke anvendes Træer som ved
deres Skygge skader anden Plantevækst. Podede
Hængeask, Hængepil o. l. bør ikke anvendes, da de med
Alderen bliver hæslige og breder sig for meget.
Hvor der er Plads til Træer, bør kun anvendes
saadanne som har en lys og let Krone, som Birk, Røn,
Tjørn, Akasie, Pil o. l. Dersom man ønsker Træer
med hængende Vækst, er f. Eks. Birk med let
overhængende Grene eller Pil med naturlig hængende
Vækst langt at foretrække for de podede
Hængetræer. Coniferer er, baade paa Grund af deres Vækst
og deres Karakter, særlig anvendelige paa
Gravsteder, Nogle af de hertil bedst egnede er
<sp>Chamæcyparis Fraserii</sp>, <sp>Ch. L. Adlumii</sp>
og <sp>Ch. L. Stewarthii</sp> samt <sp>Thuja
occidentalis pyramidalis</sp>. Tillige er <sp>Ilex</sp>,
<sp>Tax</sp> og <sp>Buxbom</sp> vel anvendelige; de to
sidstnævnte navnlig ogsaa fordi de ved Klipning i f.
Eks. Søjle-, Kegle- eller Pyramideform kan holdes
indenfor et begrænset Omfang. Af Blomsterplanter,
som særlig egner sig til Plantning paa Gravsteder,
kan nævnes Roser, saavel højstammede som lave,
samt etaarige Blomsterplanter og af disse navnlig
saadanne som Pelargonier, Begonier, Heliotroper og
Margueriter. Desuden er der god Lejlighed til
Anvendelse for Løgvækster om Foraaret saavel som
andre Foraarsblomster som Myosotis, Arabis, Bellis,
Gyldenlak, Stedmoder o. l. og endvidere for
Efteraarsblomster, navnlig de forskellige Arter af
Frilands-Chrysanthemum.

Til Indhegning bør Hæk af f. Eks. Ligustrum,
Thuja, Tax eller Buksbom foretrækkes fremfor Jærn
eller Sten, navnlig paa en landskabelig anlagt
Kirkegaard. Indhegning med dødt Materiale bør i
hvert Fald være udelukket i gennemplantede
Afdelinger, hvor det enkelte Gravsted er adskilt fra
Nabogravstedet ved Naaletræsbeplantning, hvilken
Fremgangsmaade er meget anvendt paa nyere
Kirkegaarde.

<sp>Størrelsen</sp> af det Areal, der udkræves ved
Anlæget af en ny Kirkegaard, findes ved at
multiplicere Antallet af Dødsfald aarlig, beregnet efter
Stedets Dødelighedsprocent, med Størrelsen af det
Areal, der udkræves til een Grav, og med det
Aaremaal, en Grav skal ligge urørt. Man maa dog
sørge for at være rigelig paa den sikre Side, da de
fleste Familiegravsteder købes større end til en
enkelt Begravelse og i mange Tilfælde for en længere
Aarrække. Tillige maa tages Hensyn til
Befolkningstilvæksten og til mulig optrædende Epidemier
med stor Dødelighed. Af det samlede Areal vil der
som Regel medgaa 25 à 50 pCt. til Hovedveje,

<img>Bispebjerg Kirkegaard.</img>
Bygninger og Beplantning. Selv med en meget stærk
Udnyttelse af Arealet kommer man vanskelig ned
under 25 pCt., medens man ikke sjældent paa større
Kirkegaarde med udpræget landskabelig Karakter
anvender henved 75 pCt. hertil. Et fladt Terræn
kan selvfølgelig, under lige Forhold i øvrigt,
udnyttes mere end et bakket eller hældende Terræn.

Der maa skelnes mellem to Hovedgrupper af
Gravsteder: <sp>Familiegravsteder og
Liniegravsteder</sp>, men i den nærmere Ordning
kan der de forskellige Steder være en Del
Afvigelser. Hovedforskellen er den, at for
Familiegravsteder kan Stedet vælges, medens et Liniegravsted
maa tages i Række med andre, hvor det træffer.
Liniegravsteder er derfor altid billigere end
Familiegravsteder og inden for hver Gruppe kan igen
være forskellige Takstklasser. Den Maade, hvorpaa
Afdelingerne med Familie- og med Liniegravsteder
lægges i Forhold til hinanden, kan være en Del
forskellig og er i Tidens Løb de fleste Steder
undergaaet en betydelig Forandring. Paa nyere
Kirkegaarde kommer man mere og mere ind paa at
fordele Afdelingerne med de forskellige Arter af Grave
imellem hinanden, uden at give den ene Art af
Gravsteder særlige Fortrin fremfor den anden. Dog
bestræber man sig af æstetiske Hensyn for, at
lægge de større Gravsteder, der kan ventes at blive
smukt udstyrede, paa de mere iøjnefaldende Steder,
men i øvrigt søger man at gøre alle Dele af
Kirkegaarden lige tiltrækkende ved overalt at have
vel anlagte Veje, smukke Beplantninger og
gennemført Orden. <sp>Størrelsen af det
enkelte Gravsted</sp> er som Regel 3 m<sup>2</sup> (2,5m X 1,2
m), og det adskilles fra Nabogravstedet ved en
absorberende Jordvæg paa c. 0,25 m Tykkelse.
Dobbelte Gravsteder er paa 6 m<sup>2</sup> (2,5 m X 2,4 m) og
herudover forekommer de i alle mulige Størrelser.
3 og 6 m Gravsteder afsættes sommetider i en
Længde af 3 m og den bageste halve Meter
beregnes da til Anbringelsen af Monumentet, saaledes
at man ikke behøver at flytte dette ud, naar der
senere skal begraves i Gravstedet. Alle
Monumenter over en vis Størrelse, f. Eks. 1,25 m, bør være
funderede ned under Gravenes Bund, da de i
modsat Fald, naar Jorden sætter sig, eller naar Tø og
Frost veksler, kan vælte og volde Skade paa
tilstødende Gravsteder eller endog Ulykker.

<sp>Til Anlæg af en Kirkegaard bør
vælges et Areal</sp>, som har en høj, fri og
solrig Beliggenhed, saaledes at der foregaar en livlig
Luftfornyelse, altsaa rigelig Ilttilgang, og at den
fornødne Afvanding, hvor saadan paakræves, kan
ske med de mindst mulige Omkostninger. En
lavtliggende dybmuldet Jordbund med staaende
Fugtighed er uanvendelig til Kirkegaardsbrug; ligeledes
bør en stærkt leret Jordbund undgaas, medmindre
den indeholder rigelig Kalk. Jo lettere og
hurtigere Fugtighed veksler med Tørhed, og
Luftcirkulationen derved fremmes, des bedre er det, da
Opløsningen af de døde Legemer derved gaar
hurtigst for sig og mere faar Karakteren af en Iltning
end af en Forraadnelse. Det menneskelige Legeme
bestaar gennemsnitlig af c. 58 pCt. Vand, c. 34 pCt.
organiske Stoffer og c. 8 pCt. uorganiske Stoffer.
Hvor Jordbunden er en saadan, at Luftens Ilt har
rigelig Adgang, omdannes de organiske Stoffer til
Kulsyre, Vand og Salpetersyre, der indgaar
Forbindelser med tilstedeværende Baser. De
luftformige Omdannelsesprodukter optages dels af
Jordvandet, dels føres de bort i Luften. De uorganiske
Bestanddele indgaar Forbindelser med Saltene i
Jorden, der opløses og bortføres af Jordvandet eller
bliver tilbage i Jorden som uopløselige Rester. Ved
for ringe Tilgang af Ilt og for stor

<img></img>

<sp>Beplantning</sp>.

<table>
<td r>1.<td>Sommerblomster.
<td r>2.<td>Græs.
<td r>3.<td>Taxus bacc. (klippede).
<td r>4.<td>Kuglebuksbom.
<td r>5.<td>Vedbendkant.
<td r>6.<td>Sommerblomster,
<td r>7.<td>Cham. L. minima glauca.
<td r>8.<td>Mahonia.
<td r>9.<td>Polyantha Roser.
<td r>10.<td>Coniferæ.
<td r>11.<td>Buksbomkant.
</table>
Fugtighedsmængde tager de egentlige Forraadnelsesprocesser
Overhaand, fremkaldte og fremskyndede ved
Bakterier, Skimmelsvampe og Insekter, og der opstaar
bl. a. Kulbrinte, Svovlbrinte, Ammoniak og giftige
Ligalkaloider. <sp>Jordfæstelsens Formaal</sp>
er at faa denne Omdannelse til at foregaa saa
hurtig som mulig og uden at det mærkes eller faar
uheldige Virkninger, idet de skadelige Produkter,
der kan opstaa, navnlig i Opløsningens første
Stadium, opsuges af Jorden og tilbageholdes indtil der
har fundet en Iltning og dermed Uskadeliggørelse
af dem Sted. Det tilsigtede Formaal opnaas bedst,
naar Jordluften og Jordfugtigheden kommer i saa
hurtig og nøje Berøring med Liget som muligt,
hvorfor den dækkende Kiste helst maa være lavet
af tyndt og let gennemtrængeligt Materiale. Under
heldige Omstændigheder kan Opløsningen og
Omdannelsen af Liget være endt paa mindre end 5
Aar, medens det i en tæt og fugtig Jordbund kan
vare 20-30 Aar eller mere. Den Tid, i hvilken en
Grav skal henligge urørt — den saakaldte
Gravturnus — er derfor og bør ogsaa være en Del
forskellig, idet den bør fastsættes hvert enkelt Sted
efter hvad Erfaringen viser er det rigtige. Der er
Steder, hvor Tidsvarigheden kun er 7 Aar, andre
Steder er den 30 Aar. Det almindeligste, og det
der ogsaa gælder her til Lands, er, at enhver Grav
skal henligge urørt i 20 Aar, hvilken Tid er
tilstrækkelig, saaledes som Jordbundsforholdene
gennemgaaende er beskafne her. Tidsvarigheden er
ikke alene et Spørgsmaal om Hygiejne og Pietet,
men det er ogsaa i høj Grad et økonomisk
Spørgsmaal saavel for det offentlige som for den enkelte
Gravstedsejer. Til Belysning heraf er det
tilstrækkeligt at nævne, at naar det enkelte Gravsted
skulde henligge urørt i 30 Aar i Stedet for som
nu i 20 Aar, maatte det nødvendigvis blive 50 pCt.
dyrere, og det fornødne Kirkegaardsareal maatte
gøres 50 pCt. større.

Da Ilten spiller den vigtigste Rolle ved Ligets
Omdannelse, er dennes hurtigere eller langsommere
Forløb i høj Grad betinget af den Dybde, hvori Liget
bliver nedsat. Her hos os skal enhver Gravs Dybde
ifølge Chr. V.s danske Lov være 3 Alen. Nutildags
varierer imidlertid Kisternes Højde langt mere end
tidligere, og man er da mere og mere kommet ind
paa, at det ikke er Gravens Dybde, der er det
afgørende, men derimod at der er et passende
Jordlag over Kisten. Dette Jordlag bør være saa tykt,
at Uddunstninger fra Liget ikke kan trænge
igennem, men paa den anden Side maa det heller ikke
være tykkere end nødvendigt, for ikke at hemme
Lufttilgangen for meget. Man er ved Forsøg
kommet til det Resultat, at et Jordlag paa 1 m som
Regel er tilstrækkeligt og vil være det heldigste,
hvorfor man paa mange rationelt drevne
Kirkegaarde har fastsat dette som Norm, hvorefter
Gravens Dybde i hvert enkelt Tilfælde maa rette sig
efter Kistens Højde.

Hvor der findes staaende Fugtighed i den Dybde,
hvori Ligene skal nedsættes, maa
Grundvandstanden sænkes ned herunder ved <sp>Dræning</sp>. For at
opnaa dette maa Sugeledningerne lægges c. 0,75 m
under den største Dybde, hvortil Gravene skal
udgraves, og — i almindelig lermuldet Jord — med
en indbyrdes Afstand af 16-18 m. Der bør altid
være et filtrerende og absorberende Jordlag
imellem Gravenes Bund og Grundvandet, for at de
skadelige Stoffer kan blive tilbageholdte og af iltede
førend de naar ned til Grundvandet og føres bort
med dette. Ledningerne maa saa vidt muligt følge
Vejene og bør bygges dobbelte; Sugeledningerne
f. Eks. med 4 cm Rør indeni 8 cm Rør, og der
bør fyldes et 16 cm tykt Lag Kulslagge over dem,
dækket med en Strimmel Tagpap, hvorved

<img></img>
<sp>Beplantning</sp>,
<table>
<td r>1.<td>Sommerblomster.
<td r>2.<td>Polyantha Roser.
<td r>3.<td>Pyramidebuksbom.
<td r>4.<td>Buksbomindfatning.
<td r>5.<td>Buksbomhæk.
</table>

<img></img>
<sp>Beplantning</sp>.
<table>
<td r>1.<td>Sommerblomster.
<td r>2.<td>Lave Roser.
<td r>3.<td>Pyramidelhuja.
<td r>4.<td>Buksbomindfatning.
<td r>5.<td>Takshæk.
</table>
Ledningens vandsugende Evne forhøjes og det gøres
vanskeligere for Trærødder at trænge ind i Rørene.
Hvor Grundvandstanden staar under Gravenes Bund,
saaledes at de i det nedsivende Regnvand opløste
Stoffer passerer et Jordlag, inden de naar ned i
Grundvandet, og dette yderligere bliver filtreret i
de Jordlag, det passerer, er det ved talrige Forsøg
— ogsaa herhjemme — fastslaaet, at der ikke kan
paavises sundhedsskadelige Stoffer i Jordvandet. En
vel indrettet og rationelt drevet Kirkegaard vil
derfor ikke i mindste Maade kunne være nogen Fare
for de Omboendes Sundhed.

Et moderne Kirkegaardsanlæg bør have et
gennemført <sp>Kloaksystem</sp> til Bortførelse af
Overflade- og Spildevand samt Drænvand. Paa en
Kirkegaard maa der tages særlige Forholdsregler for
at hindre Rørenes Tilstopning af Planterødder, da
disse her, paa Grund af Jordens dybe Behandling,
gaar dybere ned end andre Steder. Det er ikke
tilstrækkeligt at tætne Samenføjningerne mellem
Rørene med Cement, da der let opstaar smaa
Revner i denne, hvorigennem fine Rødder kan trænge
ind og i Løbet af kort Tid fuldstændig tilstoppe
Rørene. For mest muligt at undgaa dette, kan der
anbringes et tykt Lag Tjæresand udenom hver
Cementpakning. Desuden maa Rensebrøndene paa
Hovedledningerne staa tættere end under andre
Forhold, og der maa i Ledningerne være anbragt
galvaniseret Traad fra Brønd til Brønd til at arbejde
en mulig Tilstopning løs med.

Med den tiltagende Ligbrænding er der opstaaet
en ny Form for Kirkegaarde, nemlig
<sp>Urnekirkegaarde eller Urnehaver</sp>. I saa godt
som alle civiliserede Lande er Ligbrænding nu
lovmæssig indført; Krematorier findes i de fleste
større Byer i Udlandet, og Opførelsen af saadanne
er paabegyndt eller paatænkt i flere af de større
Provinsbyer her i Landet. Urnekirkegaarde optager
et langt mindre Areal end andre Kirkegaarde,
Vejene behøver kun at være ganske smalle, da de
ikke, som paa en Kirkegaard, skal kunne passeres
af Ligtog, og Gravstederne behøver kun at være
smaa, da en Urne kræver betydelig mindre Plads
end en Kiste, her hos os 0,5 m<sup>2</sup> mod 3 m<sup>2</sup>. Som
Følge heraf maa der paa Urnegravsteder fortrinsvis
anvendes Plantearter, som holder sig eller som
ved Beskæring kan holdes indenfor stærkt
begrænsede Størrelser. — Urnehaver kan, ligesom andre
Kirkegaarde, være anlagt efter rette eller krumme
Linier; hvilket man vælger kommer an paa Smagen
og de stedlige Forhold. Hvor der er rigelig Plads
til Raadighed og navnlig hvor Terrænet er
kuperet, vil man kunne anvende slyngede Gange og
anbringe Gravstederne uregelmæssigt langs disse,
omgivet af malerisk Beplantning. Hvor Terrænet
er fladt og hvor det gælder om at udnytte dette
saa yderligt som muligt, kan man anvende en
regelmæssig Inddeling og afgrænse de enkelte
Gravsteder ved Hækkeplantning af forskellig Art. Hvor
Gravstederne lægges i Række, er det især heldigt,
paa Grund af det enkelte Gravsteds ringe Størrelse,
at have en Hæk at støtte Beplantning og Gravtavle
etc. til. Hvor Gravstederne lægges i Række, vil
Størrelsen være fra 0,5 m<sup>2</sup> til 2 m<sup>2</sup>, sjældent større,
hvilket giver Plads til fra 1 til 4 Urner; ved
Nedsætning i dobbelt Dybde det dobbelte Antal.
Urnegravsteder, som er omgivet af og adskilt fra
Nabogravstederne ved en tæt Beplantning med Coniferer
eller dertil egnede løvfældende Buske, foretrækkes
af mange, og kan udlægges en Del større, end naar
de lægges i Række. En Urnehave kan ogsaa
anlægges paa den Maade, at Arealet udlægges med

<img></img>
<sp>Beplantning</sp>.
<table>
<td r>1.<td>Sommerblomster.
<td r>2.<td>Buksbomindfatning.
<td r>3.<td>Taxus hib.
<td r>4.<td>Sommerbl. (Pelarg.)
<td r>5.<td>Højst. Roser.
<td r>6.<td>Thujahæk.
<td r>7.<td>Cham. L. Fraserii.
</table>

<img></img>
<sp>Beplantning</sp>.
<table>
<td r>1. Sommerblomster.
<td r>2. Thuja pyram.
<td r>3. Højst. Roser.
<td r>4. Græs.
<td r>5. Picea p. Kosteriana.
<td r>6. Mahonia.
<td r>7. Coniferæ.
</table>
Græs, hvorpaa er anbragt en aaben Beplantning
med letløvede Træer, som Birk, Røn, Pil, Tjørn,
Akasie o. l., der stammes op, og under disse
nedsættes Urnerne i Jorden, enten i Rækker eller
ganske uregelmæssigt. Paa hvert Sted anbringes en
lille Tavle eller et andet lille Gravmæle, men ingen
særlig Beplantning, saaledes at man kun ser et
Græstæppe, overskygget af lette Trækroner, og
hvor intet andet end de smaa Tavler eller
Mindestene angiver Urnernes Plads.
A. B—g.
</chapter>

<chapter name="Kirsebær">
<b>Kirsebær</b> (Amygdalaceæ). De hos os dyrkede
K. nedstammer for de sødes Vedkommende
væsentlig fra <sp>Prunus Avium</sp> L., Fuglekirsebær,
og for de sures Vedkommende væsentlig fra
<sp>Prunus Cerasus</sp> L. (Cerasus Caproniana D. C., C.
vulgaris Mill., C. acida Borck.), Kirsebærtræ,
Surkirsebærtræ. Den første Art er vildtvoksende her
i Landet, hvor den danner et stort Træ; den
anden, der naar Middelhøjde, hører hjemme i
Lilleasien; her i Landet findes den enkelte Steder
forvildet. Botanikerne nævner adskillige Afarter af
Surkirsebær samt enkelte Bastarder. Saaledes
antager nogle C. Caproniana for at være — ikke
syn. med. P. Cerasus, men — en Krydsning
mellem denne og P. Avium. <sp>Kultur:</sp> Formeres
ved Okulation med sovende Øje paa P. Avium,
der egner sig til Grundstamme for baade søde og
sure Sorter — den skal saaledes være særlig
egnet for Ostheimer, derimod ikke altid god for van
der Nat, Man forædler ogsaa søde paa søde og
sure paa sure, og dette navnlig, naar man
benytter Frøstammer af ædle Sorter som
Grundstammer. Paa sure Grundstammer bliver Træerne ikke
saa store som paa Fuglekirsebær. Til Dværgtræer
af sure K. forædles paa Frøstammer, og til
Dværgtræer af søde anvendes <sp>P. Mahaleb</sp> L.,
Weichsel, som Grundstamme. Denne Art, der dog ikke
under alle Forhold giver Dværgtræer, er god som
Grundstamme baade til søde og sure Sorter paa
kalkholdig, stiv, tør Jord. Med Hensyn til
Okulation af K., som for øvrigt af Stenfrugter i
Almindelighed, gælder det om at vælge det rette
Tidspunkt, naar Saftstigningen ikke er for stærk.
Dernæst maa man passe at løsne Bindet i Tide,
da Grundstammen vokser stærkt i Tykkelse; man
kan ofte være nødsaget til at løsne og binde om,
allerede inden Øjet er vokset rigtig fast. Saadanne
Kirsebærsorter, som giver Rodskud, f. Eks.
<sp>Ostheimer</sp>, kan for mindre rationelle
Kulturformer formeres ad denne Vej. Med Hensyn til
Jordbunden kan i Almindelighed anføres, at den
hellere maa være noget for tør end for fugtig; let
Jord er heldigere end stiv Jord, naar
Grundstammen ikke er Mahaleb. De mest fordringsløse er
Surkirsebærtræ og Ostheimer samt de herpaa
forædlede Sorter. Dr. Ewert, Lærer ved det
pomologiske Institut i Proskau, har gjort Spørgsmaalet
om Kalk i Forhold til K. dyrkning til Genstand
for særlige Undersøgelser og Studier. Han
hævder, at søde Kirsebær ofte trives godt paa
kalkfattig Jord. Det kommer ikke an paa
Kalkmængden i Jorden, men paa dennes Kornstørrelse. Tæt
Ler har saaledes ringe, sandet og gruset Jord stor
Kornstørrelse. Søde Kirsebær gaar ligesom
Pæretræet, dybt med Rødderne og trives godt paa
gruset Jord. K. dyrkes fortrinsvis i naturlig
Størrelse og Form; stammede Krontræer samt
Pyramide for saadanne Sorters Vedkommende, der vil
antage denne Form mere eller mindre udpræget,
f. Eks. van der Nat, forædlet paa Mahaleb, Sort
spansk, Belle d'Orléans, endvidere naturlige smaa
Former, Buskformer, f. Eks. Ostheimer, samt
Prager Muscateller og Impératrice Eugénie,
forædlede paa Mahaleb, og endelig i Espalier i de
forskellige Modifikationer af Vifteformen. Espalierformen
benyttes, naar man vil have tidlig moden Frugt,
eller omvendt, naar man vil udstrække Sæsonen
og samtidig opnaa at benytte nord- nordvest- og
nordøstvendte Mure. Af Hensyn til tidlig
Modning benyttes til Espalier saadanne søde Sorter,
som taaler nogen Beskæring, f. Eks. Belle
d'Orléans, Impératrice Eugénie og Reine Hortense. Ved
Mure, der vender mod Nord, kan plantes
Skyggemorel, van der Nat og Almindeligt Majkirsebær.
De søde Kirsebær, og navnlig de fastkødede
Bruskkirsebær, lider i høj Grad af Gummiflod, hvorfor
man saa vidt muligt undgaar at beskære dem.
Træer i naturlig Størrelse og Form beskæres ikke
udover det første Foraar efter Plantningen (se
»Frugttræformer«). Skal der af en eller anden
Grund senere fjernes Grene, bør dette ske ved
Midsommertid eller, maaske bedre, om
Eftersommeren. Egentlig Udtynding i søde Kirsebærtræers
Kroner vil ikke være nødvendig. De sure
Kirsebær taaler ret godt Beskæring, der imidlertid kun
for enkelte Sorters Vedkommende er nødvendig
hos Træer i naturlig Størrelse og Form.
Skyggemorel holder sig saaledes ikke frugtbar ret mange
Aar, med mindre man aarlig, foruden at fjerne

<img>Skyggemorel.
a. En toaarig Gren, der har udviklet
Buketgrene paa det fjorgamle Parti. b. En toaarig
Gren, der ifjor udviklede Frugt fra alle
Knopperne og nu er nøgen paa det paagældende
Parti, c.</img>
døde Grene, bortskærer de lange, tynde, nøgne
Grene, der ikke har Knopper, men kun Ar efter
Frugterne, undtagelsesvis en Buketgren hist og
her. Man skærer tilbage paa kraftigt Træ for at
faa ny Skud frem. Espaliertræer fordrer
selvfølgelig nogen Beskæring; nedenstaaende
Anvisninger gælder derfor for saadanne Træer. Indsnit
anvendes ikke paa nogen Slags K. Ifølge den noget
forskellige Maade, hvorpaa de sure og de søde K.
blomstrer, bliver Beskæringen af dem noget
forskellig. — <sp>Søde Kirsebær:</sp> Ved
Foraarsbeskæringen lades Ledekvistene helst urørte.
Blomsterne, der hos K. sidder i Halvskærm, kommer
væsentlig frem paa Dværggrene, Buketgrene, som
sidder paa toaarige og ældre Grene. En saadan
Buketgren er tæt besat med Blomsterknopper; den
ender med en Bladknop. Den forlænger sig i
Reglen svagt Aar for Aar, stadig med en Krans af
Blomsterknopper umiddelbart under den i Spidsen
værende Bladknop; undertiden forgrener den sig.
Buketgrenen beskæres ikke, medmindre den,
hvilket undertiden kan være Tilfældet, er slaaet ud i
en mere langledet Kvist med Blomsterknopper
ved Grunden; den behandles da som omtalt
nedenfor. I Stedet for Beskæringen af Kvisten om
Foraaret bør man imidlertid hellere i Sommerens
Løb have knebet Skuddet over 4-6 Blade. Naar
Buketgrenene bliver gamle og uduelige, fjernes
de, og man leder ny Skud hen over de nøgne
Partier. Det er i hvert Fald haabløst at skære
gamle Buketgrene tilbage paa sovende Knopper.
Foruden paa Buketgrenene danner K.
Blomsterknopper ved Grunden af de langledede Kviste, der
er komne frem paa Ledegrenene. Det er især disse
Kviste, som man, naar Knibning ikke har fundet
Sted, behandler om Foraaret, idet man skærer dem
tilbage til mindst én Bladknop over
Blomsterknopperne, det vil i Almindelighed sige til en Længde
af mindst 5-6 cm; det eller de Skud, som derefter
udvikles, knibes i Sommerens Løb over 4-6 Blade.
Alle forkert siddende og overflødige Skud fjernes,
og alle andre Sideskud, der ikke skal danne
Trægrene, knibes til c. 10 cm Længde. Naar denne
Knibning passes, vil der altsaa ikke blive Tale
om Foraarsbeskæring af Frugtgrenene.
Espaliertræer af de for denne Form egnede Sorter vil i
øvrigt efterhaanden ikke udvikle meget andet end
Buketgrene, saa at der altsaa ikke bliver meget
at skære eller knibe. Et Træ, der trods passende
Behandling ikke viser sig frugtbart, maa man
hellere før end senere rydde. — <sp>Sure
Kirsebær</sp>. Endeknoppen og nogle faa Knopper ved
Grunden af Kvisten udvikler Skud, de øvrige langs
hele Kvistens Længde udvikler for største Delen
Blomster eller Dværggrene (Buketgrene og
Frugtsporer). Her finder ingen Indstudsning af
Ledekvisten Sted. Hvis Endeknoppen paa et ikke
ganske ungt Træ fjernes eller ødelægges, hentørrer
Kvisten helt eller delvis. Ved Foraars- og
Sommerbeskæringen fjernes kun døde, alt for gamle
og ufrugtbare samt overflødige Kviste og Skud
ved Grunden. Fra Grunden af de Kviste, der
beholdes, fremkommer i Reglen rigeligt af Skud;
vil man imidlertid foreløbig sikre sig, skærer man
de overflødige Kviste, ikke tæt ved Grunden, men
over en af de derværende, tydeligt udviklede
Bladknopper. I Stedet for kun at inddele K. i søde og
sure Sorter er der al Anledning til at følge de
Forfattere, der inddeler de sidste i store sure og smaa
sure. Surkirsebærtræet »van der Nat« udvikler
saaledes ofte Buketgrene fra alle Knopperne langs
de langledede Kvistes hele Længde paa de
nederste nær, der umiddelbart giver Blomster. Sorten
danner herved en Overgang til søde K. Se i
øvrigt »Frugthaven og dens Beplantning«. Spurve,
Stære og Kramsfugle er ofte besværlige Fjender
for K., og det sikreste Middel mod dem er at
spænde Net over Træerne.
J. J.

<sp>Kirsebær-Sorter</sp>. <sp>Belle d'Orléans</sp>,
sidst i Juni til først i Juli. God Bordfrugt.
Halvstamme, paa beskyttede Steder højstammet, bærer
tidligt og meget rigt. <sp>Elton</sp>, sidst i Juli. Fin
Bord- og Handelsfrugt; Halvstamme, under gode
Forhold højstammet; haardfør og meget frugtbar.
<sp>Früheste der Markt</sp>, første Halvdel af
Juni. Frugten er lille, men har Betydning som
den <sp>tidligste</sp> af alle Kirsebær. <sp>Governor
Wood</sp>, midt i Juli. God Bordfrugt. Halvstamme
paa Fuglekirsebær, trives godt paa Mahaleb som
Buskform; frugtbar. <sp>Hedelfinger Kæmpe</sp>,
sidst i Juli. Stor, fin Bord- og Handelsfrugt,
udmærket til Syltning, kraftig Vækst, Halvstamme
paa Fuglekirsebær; meget frugtbar.
<sp>Impératrice Eugénie</sp>, midt i Juli. Fin, holdbar
Bordfrugt. Halv- eller Lavstamme paa
Fuglekirsebær eller Mahaleb. <sp>Late Duke</sp>, sidst i Aug.
Stor, god Bordfrugt. Halvstamme paa
Fuglekirsebær. Espalieret mod Vest eller Øst kan den haves
til sidst i Septbr. <sp>Majkirsebær</sp>, midt eller
sidst i Juli. Fin Bord- og Køkkenfrugt; kan
dyrkes under alle Former og som Espalier mod Nord
eller Syd; meget frugtbar. <sp>Montmorency</sp>,
midt eller sidst i Juli. Halv- eller Højstamme paa
Fuglekirsebær; udmærket Køkkenfrugt, haardfør

<img>Toaarig Gren af Spansk Kirsebær.
a. Buketgren, b. Bladknop, de nedenfor siddende
Knopper er Frugtknopper.</img>
og frugtbar. <sp>Napoleons Kirsebær</sp>, sidst i
Jull. Stor, fin Bordfrugt. Haardfør og
kraftigvoksende; kan dyrkes i alle Former paa
Fuglekirsebær og Mahaleb; meget frugtbar.
<sp>Ostheimer</sp>, sidst i Juli. Stor Frugt, udmærket til
Syltning, Tørring og Vin; kan dyrkes i alle Former
paa Fuglekirsebær og Mahaleb, ogsaa som rodægte.
Udtynding af Kronen paa ældre Træer; meget
frugtbar. <sp>Schneiders sildige Brusk</sp>,
sidst i Juli til midt i Aug., holder sig længe paa
Træet. Stor, fin Bord- og Handelsfrugt,
Halvstamme paa Fuglekirsebær og Buskform paa Mahaleb;
meget frugtbar. <sp>Sort Spansk</sp>, først i Aug.
Fin Bord- og Handelsfrugt. Stort, kraftigt Træ,
kan dyrkes i alle Former paa Fuglekirsebær og
Mahaleb; meget frugtbar. <sp>Skyggemorel</sp>,
midt i Aug. Stor, udmærket Køkkenfrugt til
Syltning, Tørring og Vin. Halv- eller Højstamme paa
Fuglekirsebær; espalieret imod Nord kan den
haves Septbr. igennem; meget frugtbar.
<sp>Surkirsebær</sp>, sidste Halvdel af Aug. Lille, fastkødet,
ganske fortrinlig Køkken- og Handelsfrugt,
udmærket til Syltning, Tørring og Vin. Træet
meget haardført, dyrkes som rodægte; meget
frugtbar. <sp>Werders Hjertekirsebær</sp>, først i
Juli. Stor, fin Bord- og Syltefrugt. Halvstamme
paa Fuglekirsebær; bærer tidligt og meget rigt.
Frugten kan holde sig paa Træet 3-4 Uger.
Kirsebærsorter for Finland se Finlands Havebrug.
Ø. C.

<sp>Oversigt over Sygdomme paa
Kirsebær</sp>.

<sp>Svampeangreb</sp>.
<table>
<td>1.<td>I Forsommeren bortvisner Blomster og<br>Blade paa hele Grene, især paa<br>Surkirsebær ... <sp>Stenfrugtskimmel</sp>.
<td>2.<td>Grenpurrer uden Blomster og Frugter,<br>med ret smaa Blade, der paa Undersiden<br>er graalige ... <sp>Heksekostsvamp</sp>.
<td>3.<td>Paa Grene eller Stammer fremtræder<br>gule eller brunlige, klæbrige<br>Vædske
draaber, der hærdner i Luften<br><sp>Gummiflod</sp>.
<td>4.<td>Bærrene bliver henimod Modningen bløde<br>og blegbrune, paa Overfladen besat med<br>talrige knappenaalshovedstore graalige<br>Smaavorter ... <sp>Stenfrugtskimmel</sp>.
</table>
F. K. R.

<sp>Skadedyr</sp>.
Kirsebærtræets Skadedyr er i det væsentlige de
samme som Æbletræets (se under Æble). Specielt
paa Kirsebær lever følgende Arter:
<table>
<td r>I.<td 2>Angreb paa Blade og Skud:
<td><td>a.<td>Sugende Insekter. <sp>Kirsebærbladlus</sp>.
<td><td>b.<td>Gnavende Insekter ... <sp>Blommemøl</sp>.
<td r>II.<td 2>Angreb paa Knopperne, der udhules af<br>Larven af ... <sp>Blommemøl</sp>.
<td r>III.<td 2>Angreb paa Frugten:
<td><td>a.<td>Fodløse Larver i Frugtkødet<br><sp>Kirsebærfluen</sp>.
<td><td>b.<td>Larver i Kærnene <sp>Kærnesnudebillen</sp>.
</table>
A. T.

<sp>Kirsebærs Anvendelse:</sp> Bruges som
Dessertbær, til Kompot, som Saft og syltet. Den
pikante Kærnesmag kommer stærkest frem, naar
Frugten koges i Dampgryde eller under
tætsluttende Laag. Opbevares tørret, henkogt og syltet.
M. L.
</chapter>

<chapter name="Kirsebær som Prydtræ">
<b>Kirsebær</b> som Prydtræ se <sp>Prunus</sp>.
</chapter>

<chapter name="Kirsebærfluen">
<b>Kirsebærfluen,</b> körsbärflugan (s.) (Rhagoletis
cerasi L.). Larven af denne i Danmark og det
sydlige Sverrig sparsomt forekommende Flue lever i
Frugter af Berberis, Lonicera og søde Kirsebær.
Har næppe nogen økonomisk Betydning hos os.
A. T.
</chapter>

<chapter name="Kirsebærbladlusen">
<b>Kirsebærbladlusen,</b> körsbärsbladlusen (s.)
(Myzus cerasi Fabr.) er glinsende kulsort og sidder
paa Undersiden af stærkt krusede Blade. Derved
bliver den vanskelig at træffe med
Sprøjtningsvædskerne. Se i øvrigt Bladlus.
A. T.
</chapter>

<chapter name="Kirsebærkornel">
<b>Kirsebærkornel</b> se <sp>Cornus mas</sp>.
</chapter>

<chapter name="Kirsebærmøl">
<b>Kirsebærmøl</b> se <sp>Blommemøl</sp>.
</chapter>

<chapter name="Kitaibelia">
<b>Kitaibelia</b> (Malvaceæ). <sp>K. vitifolia</sp> Willd.,
Sydøsteuropa, en 1-2 m høj Staude med
haandlappede Blade og renhvide Blomster, enlige eller i
faablomstrede Stande fra Bladhjørnerne. Den
anvendes til Plantning i blandede Stauderabatter
eller foran Busketter. <sp>Kultur:</sp> Formeres ved
Deling eller ved Frø og trives i almindelig god
Havejord.
A. L.
</chapter>

<chapter name="Kjærlighedsgræs">
<b>Kjærlighedsgræs</b> (n.) se <sp>Eragrostis
elegans</sp>.
</chapter>

<chapter name="Kjørvel">
<b>Kjørvel</b> (n.) se <sp>Kørvel</sp>.
</chapter>

<chapter name="Kleinia">
<b>Kleinia</b> (Compositæ), Koldhusplante fra
Sydafrika; minder i Ydre noget om Euphorbia. <sp>K.
articulata</sp> Haw. (Cacalia a.); graagrønne,
cylindriske, 40 cm høje Stængler, der vokser
ledagtigt, snører sig ind og deler sig; faar spredte,
ubetydelige, tidligt affaldende Blade og smaa,
hvidgule Blomster; Juli. <sp>K. Haworthii</sp> D. C., en
smuk lille Plante, helt belagt med en hvid, ulden
Filt; overvintres bedst i halvvarmt Hus. <sp>K.
repens</sp> Haw., krybende Stængel, bruges ofte til
Tæppebede. <sp>Kultur:</sp> K. formeres let ved
Stængelstyker; fordrer en sandet, kalkholdig Jord og
behandles ellers som andre Saftplanter.
G. N. B.
</chapter>

<chapter name="Klematis">
<b>Klematis</b> se <sp>Clematis</sp>.
</chapter>

<chapter name="Klippepartier">
<b>Klippepartier</b> er af betydelig malerisk Værd i
de landskabelige Anlæg, hvor de danner en
udmærket Kontrast. Forefindes K. som naturlige K.,
der kun skal inddrages i Anlæget, gælder det om
at udvælge de mest karakterfulde Formationer og
at forhøje den Virkning, disse gør, ved om muligt
at fjerne de mindre gode Former, som mere eller
mindre vil forringe Skønhedsvirkningen, eller
ogsaa skjule disse med Plantninger, Græsflader el. l.
Fig. 1 gengiver et K. med en naturlig malerisk
Karakter. Fritstaaende Klipper synes højere, naar
man ikke ser dem i deres fulde Størrelse fra
Foden af, hvorfor man ofte dækker dem forneden med
lavtvoksende Buske og enkelte lavtvoksende Træer.
Forefindes K. ikke i det foreliggende Terræn, kan
man i enkelte Tilfælde, ved mindre Anlæg, fra
nærliggende Steder tilføre løssprængte
Klippestykker og samle disse igen ved Hjælp af Cement, idet
man nøjagtig følger den Karakter, som K. har
paa det Sted, hvor Klippeblokkene hentes, og
endvidere kan man fremstille kunstige K., hvilket
til Trods for, at det er meget vanskeligt, dog
udføres med udmærket Resultat i Frankrig og
England. Herhjemme er der i Gisselfeld
Klosterhave fremstillet kunstige K., som i flere
Retninger maa siges at være vellykkede. Kunstige K.
maa helst staa i Forbindelse med en brat Skrænt
eller et Højdedrag, naturligt eller opkastet;
fritliggende K. er nemlig de vanskeligste baade at
motivere og at fremstille, medmindre de
indskrænker sig til enkelte malerisk anbragte
Klippeblokke eller mindre K. ved Vandløb eller
lignende Steder. Fritliggende Klippeblokke eller
store Sten maa for at synes naturlige ikke have
for udfordrende Former, men nærme sig til det
afrundede (se Fig. 2), og de maa ikke stilles paa
Kant, men lægges paa Fladen, som Figuren viser.
At stille Stenene paa Kant i et naturligt
Haveanlæg, er en Fejl, i Naturen ligger de saa godt som
altid paa Fladen. Kunstige
K. forarbejdes af en
Blanding af Cement og Sand
med Tilsætning af en
Farve, som svarer til
Hovedfarven af den Sten, hvis
Karakter man vil efterligne,
eftersom denne er Sandsten,
rød eller graa Granit o. s.
v. Som Farvestof anvendes
almindelige tørre Farver. Er
K. først formet, maa man
imidlertid, for at det kan
opnaa et naturligt
Udseende, yderligere med
Kompositionsfarve tilvejebringe de
Farvetoner, som
fremkommer hist og her paa de
naturlige K. ved, at disse
dækkes af Laver og Mosser,
thi den kunstige
Cementklippe er saa tør, at disse
lavere Planters Sporer ikke kan fæste sig til den.
Fig 3 viser en Del af et kunstigt K. Den Form af
K., som kaldes Stenhøj, kan ikke tillægges nogen
malerisk Betydning, hvorfor den ikke kommer
paa Tale her (se Stenhøj).

<sp>Grotter</sp> er ogsaa en Form for K. De kan
fremstilles kunstigt af ovenanførte Materiale, og
det gælder for disse saavel som for K. i

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>
Almindelighed, at man nøjagtig studerer de forskellige
Formationers Karakter og gengiver denne saa
naturtro som muligt. Fig. 4 fremstiller en kunstig
Tufstensgrotte. Grotter, opmurede af mindre eller
flækkede Kampesten, Flintesten, Slagger el. l.,
som især i forrige Aarhundrede anvendtes i stor
Udstrækning i Haverne, maa betragtes som Udslag
af en daarlig Smagsretning.
E. G.
</chapter>

<chapter name="Klitrose">
<b>Klitrose</b> se Busketroser under <sp>Rosa</sp>.
</chapter>

<chapter name="Klokke">
<b>Klokke</b> se <sp>Campanula</sp>.
</chapter>

<chapter name="Klorkalium">
<b>Klorkalium</b> se <sp>Kunstgødning</sp>.
</chapter>

<chapter name="Kloroformering">
<b>Kloroformering</b> af Planter se <sp>Æterisering</sp>.
</chapter>

<chapter name="Klorose">
<b>Klorose</b> se <sp>Blegsot</sp>.
</chapter>

<chapter name="Klimatiske Forhold af Betydning for Havebruget i Danmark.">
<b>Klimatiske Forhold af Betydning for Havebruget
i Danmark.</b> Alle grønne (med Bladgrønt forsynede)
Planter fordrer Sollys for at kunne assimilere
Kulsyre fra Luften. En vis Varme og Fugtighed i
Luft og Jordbund er ligeledes nødvendig for de
forskellige Livsfunktioners normale Forløb.
Vindforholdene paavirker ogsaa Plantevæksten, dels ved
at Vinden øver mekanisk Virkning paa Planterne,
og dels ved Vindforholdenes Indflydelse paa Varme-
og Fugtighedsforholdene. 1. <sp>Sollyset</sp>. Som
hosstaaende Tabel viser, er Antallet af Solskinstimer
noget forskelligt paa forskellige Stationer i
Danmark. Tallene stammer fra Maalinger i 15 Aar.
Mindste Antal Solskinstimer har Bovbjerg haft; men
det maa dog bemærkes, at Sollyset ved Havet paa
Grund af Havets Tilbagekastning af Solstraalerne
er mere intensivt end inde i Landet. Da Sollyset
er en nødvendig Betingelse for Kulsyrens
Assimilation, vil Planteproduktionen, naar andre Forhold er
ens, være størst, hvor Antallet af Solskinstimer er
størst. I den egentlige Vækstperiode kniber det
sjældent med nødvendigt Sollys, men om Vinteren
kan der være saa lidt Solskin, at Bænk- og
Drivhuskulturer kan hemmes i deres Udvikling af den
Grund. Anlæg af Gartnerier med store Kulturer
under Glas bør derfor fortrinsvis ske paa Steder,
hvor der er mindst Udsigt til at Taage og Dis
formindsker Antallet af Solskinstimer i Vinter- og
Foraarsmaanederne. Rigeligt Sollys sammen med
høj Varme og ringe Nedbør i Sommer- og
Høstmaanederne vil i høj Grad fremme
Vækstafslutningen og Vedmodningen hos Træer og Buske og
derigennem virke til Udviklingen af mange
Frugtsporer, hvorved Frugtbarheden forøges. Rigeligt
Solskin er jo ogsaa af Betydning for Farveudviklingen
og Udviklingen af god Smag og Lugt hos Træ- og
Buskfrugt. Frøafgrøders — særligt sentmodnes —
ensartede og rettidige Modning fremmes ogsaa i
høj Grad af rigeligt Solskin i Forbindelse med høj
Varme og lille Nedbør. —

Middel af Antal Solskinstimer (15 Aar)
<table>
<td><td c>Januar<td c>Februar<td c>Marts<td c>April<td c>Maj<td c>Juni<td c>Juli<td c>August<td c>September<td c>Oktober<td c>Novbr.<td c>Decbr.<td c>Aaret
<td>Bovbjerg Fyr<td c>27<td c>46<td c>84<td c>157<td c>201<td c>206<td c>207<td c>154<td c>132<td c>63<td c>33<td c>12<td c>1322
<td>Søllinge, Fyn<td c>29<td c>45<td c>80<td c>159<td c>215<td c>227<td c>219<td c>160<td c>137<td c>65<td c>37<td c>14<td c>1387
<td>København<td c>24<td c>37<td c>82<td c>154<td c>225<td c>230<td c>220<td c>162<td c>147<td c>68<td c>29<td c>8<td c>1386
</table>

Middel-Vindstyrke. Meter pr. Sekund,
i 1874—1905

<table>
<td c>Station<td c>Vinter<td c>Foraar<td c>Sommer<td c>Efteraar<td c>Aaret
<td>Skagen<td c>7.5<td c>5.9<td c>5.5<td c>7.1<td c>6.5
<td>Hirshals Fyr<td c>8.3<td c>6.9<td c>6.3<td c>7.3<td c>7.2
<td>Ribberholt<td c>5.1<td c>5.1<td c>5.1<td c>5.1<td c>5.1
<td>Hanstholm Fyr<td c>7.9<td c>6.7<td c>6.1<td c>7.1<td c>7.0
<td>Lodbjerg Fyr<td c>7.1<td c>5.9<td c>5.7<td c>6.7<td c>6.4
<td>Vestervig<td c>7.5<td c>6.7<td c>6.3<td c>6.7<td c>6.8
<td>Bovbjerg Fyr<td c>9.1<td c>7.9<td c>7.3<td c>8.5<td c>8.2
<td>Herning<td c>5.1<td c>5.1<td c>4.7<td c>4.3<td c>4.8
<td>Tarm<td c>6.7<td c>6.7<td c>6.3<td c>5.9<td c>6.4
<td>Fanø<td c>7.5<td c>7.5<td c>7.5<td c>7.1<td c>7.4
<td>Esbjerg Fyr<td c>7.7<td c>7.5<td c>6.9<td c>7.1<td c>7.3
<td>Eskelund<td c>6.7<td c>6.7<td c>5.9<td c>6.3<td c>6.4
<td>Gjerlev<td c>4.7<td c>4.7<td c>4.7<td c>4.3<td c>4.6
<td>Fornæs Fyr<td c>8.3<td c>7.1<td c>5.9<td c>7.7<td c>7.3
<td>Hirsholmene Fyr<td c>8.3<td c>6.9<td c>6.5<td c>7.9<td c>7.4
<td>Nordre Røn Fyr<td c>7.9<td c>6.7<td c>6.7<td c>7.7<td c>7.3
<td>Anholt Fyr<td c>9.9<td c>7.9<td c>7.5<td c>9.3<td c>8.7
<td>Hjelm Fyr<td c>9.1<td c>7.5<td c>7.1<td c>8.7<td c>8.1
<td>Hesselø Fyr<td c>8.5<td c>6.9<td c>6.7<td c>8.1<td c>7.6
<td>Thunø Fyr<td c>7.9<td c>6.5<td c>6.1<td c>7.5<td c>7.0
<td>Samsø (Tranebjg.)<td c>6.7<td c>5.9<td c>5.5<td c>5.9<td c>6.0
<td>Vestborg Fyr<td c>7.5<td c>6.1<td c>6.1<td c>7.1<td c>6.7
<td>Romsø Fyr<td c>6.9<td c>5.5<td c>5.1<td c>6.3<td c>6.0
<td>Ryslinge<td c>5.1<td c>5.1<td c>5.1<td c>5.1<td c>5.1
<td>Skjoldnæs Fyr<td c>6.7<td c>5.9<td c>5.7<td c>6.5<td c>6.2
<td>Fakkebjerg Fyr<td c>8.7<td c>7.5<td c>6.9<td c>8.1<td c>7.8
<td>Sejrø Fyr<td c>8.9<td c>7.3<td c>7.1<td c>8.5<td c>8.0
<td>Refsnæs Fyr<td c>8.3<td c>6.7<td c>6.3<td c>8.1<td c>7.4
<td>Sprogø Fyr<td c>7.7<td c>6.5<td c>6.1<td c>7.3<td c>6.9
<td>Hindholm<td c>5.9<td c>5.9<td c>5.5<td c>5.5<td c>5.7
<td>Nakkehoved Fyr<td c>6.1<td c>5.3<td c>4.9<td c>5.5<td c>5.5
<td>Meteorol. Institut<td c>6.3<td c>5.9<td c>5.1<td c>5.9<td c>5.8
<td>Stevns Fyr<td c>8.7<td c>7.3<td c>6.3<td c>7.9<td c>7.6
<td>Bogø<td c>7.1<td c>6.7<td c>5.9<td c>6.7<td c>6.6
<td>Vejrø Fyr<td c>6.9<td c>6.3<td c>5.9<td c>7.1<td c>6.6
<td>Gjedser Fyr<td c>8.9<td c>7.7<td c>6.9<td c>8.5<td c>8.0
<td>Hammeren Fyr<td c>9.1<td c>7.1<td c>6.3<td c>8.1<td c>7.7
<td>Hammershus (Sandvig)<td c>6.3<td c>5.1<td c>5.1<td c>5.9<td c>5.6
<td>Christiansø Fyr<td c>8.1<td c>5.9<td c>5.5<td c>7.3<td c>6.7
<td>Middel af 39 St.<td c>7.5<td c>6.5<td c>6.1<td c>7.0<td c>6.8
</table>
2. <sp>Vindforholdene</sp>. Som alle Kystlande har Danmark stærke
og ofte skiftende Vinde, og da der ikke findes
Bjerge eller mange større Skovstrækninger, som
bryder Vinden, er dens Styrke omtrent ens for
hele Landet. Hosstaaende Tabel, som velvilligt er
overladt af Meteorologisk Institut, angiver
Middelvindstyrken i m pr. Sekund paa forskellige
Observationssteder, særlig Fyrstationer. Tallene
hidrører ikke fra direkte Maalinger, men er
beregnede efter skønsmæssige Bedømmelser af
Vindstyrken efter Skalaen 0—12 (Beauforts). Der er ingen
særlig stor Forskel paa Vindstyrken paa
Fyrstationerne, derimod har Stationerne inde i Landet,
hvor forskellige Terrængenstande har brudt
Vinden, en noget lavere Vindstyrke. Ved Maalinger
udført tre Gange daglig i Aarene 1916—18 ved
Spangsbjerg (2 km fra Havet ved Esbjerg) og ved
Blangsted (4 km fra Odense) har det vist sig, at
Vindstyrken de to Steder, hvor der er nogenlunde
Læforhold, er ens, nemlig som Gennemsnit for
Aaret 3,3 m pr. Sek. Maalingerne er udførte med
Schalenkreutz Anemometer. — For hele Aaret og
for hele Landet er S. V. og V. Vindene de
hyppigste; og i nedenstaaende Tabel, som er beregnet
efter Observationer 1874—1903, ses angivet for de
fire Aarstider og for hele Aaret det procentiske
Antal Dage, Vinden efter Fyrstationernes
Observationer har blæst efter hver af de otte Hovedretninger.

I de forskellige Egne af Landet er dog Forholdet
mellem Antallet af Vinde fra forskellige
Verdenshjørner noget varierende, og Afvigelser fra et Steds
normale Vindforhold kan være ret betydelige. —
Vindforholdenes Indflydelse paa Havebrugsplanterne
og disses Trivsel skyldes dels Vindens mekaniske
Beskadigelse (Nedblæsning af Frugt, Afknækning
af Stammer og Stængler, Beskadigelser ved
Sandknog o. s. v.), og dels at Vinden fremmer
Fordampningen fra Jordbunden og Planterne og derved
forringer ikke blot Fugtighedsforholdene, men
ogsaa fremkalder en Afkøling (svedne Blade), som
virker hemmende og ødelæggende. — 3.
<sp>Fugtighedsforholdene</sp>. <sp>Nedbøren</sp>, som nu
maales paa over 200 Steder spredt over hele
Landet, er ret varierende for Landets forskellige Egne.
Som det fremgaar af hosstaaende Tabel har Ribe
Amt størst aarlig Nedbør, medens Holbæk Amt har
den mindste. Forskellen er 196 mm eller med
andre Ord, Holbæk Amt faar 27 pCt. mindre end Ribe
Amt. De enkelte Aars Afvigelser fra Normalen er
ofte meget store, og især kan Afvigelserne være
store og af stor økonomisk Betydning i Maj-Juli.
Disse Maaneders Nedbør har saa overmaade meget
at betyde for Planternes Udvikling, og ikke mindst
for mange Haveplanter, især alle de Planter, som
maa udplantes, og de Planter, som i de nævnte
Maaneder skal opnaa hele deres Udvikling.
Kunstig Vanding er derfor ogsaa meget almindelig i
Gartnerier og er uden Tvivl fordelagtig, selv
om man ved Læplantning og ved omhyggelig
Løsning af Jordens Overflade kan hemme
Vandfordampningen fra denne. (Om Læplantninger
Virkning se Art. derom). August og September
Maaneder har normalt en stor Nedbør, og naar
den bliver større end normalt, bevirker det som
Regel, at træagtige Planter fortsætter Væksten
udover den normale Tid, hvoraf følger, at de unge
Skud i den paafølgende Vinter ofte lider Skade af
Frosten. Frugtsporernes Udvikling hemmes ogsaa
under saadanne Forhold, og Træfrugtens Udvikling
faar en uheldig Paavirkning under Modningen, saa
den bliver mindre holdbar samtidig med, at Farven
bliver ringere. Stærk Nedbør i de nævnte
Maaneder hemmer ogsaa mange Frøafgrøders Modning
og Bjergning, og Frøets Spireevne bliver under
saadanne Forhold lav. Forsøgsmæssigt godtgjort er
det ikke, men der er meget, der taler for, at
rigelig Anvendelse af Kalk- og Fosforsyregødninger vil
fremme Modningsprocesserne noget og derved i
nogen Grad afbøde de uheldige Virkninger af en for
stor Nedbør i August og September. — <sp>Luftens
Fugtighedsgrad</sp> er ret stor i Danmark.
Gennemsnitsværdierne er omtrent ens ved Kysterne og
Indlandet; men i Indlandet er Fugtigheden
underkastet større Svingninger. Aarets normale
Fugtighedsgrad er 83 (d. v. s. Luften indeholder 83 pCt.
af de Vanddampe, den kan indeholde, naar den er
mættet med Vanddampe). Om Vinteren er
Fugtighedsgraden 91 og i Maj og Juni 75.
Fugtighedsgraden i de forskellige Egne ses af hosstaaende
Tabel.

Fugtighedsgraden maales ved Hjælp af en
Fugtighedsmaaler (et Psykrometer). Dette Apparat
bestaar af to Termometre, hvoraf det enes Kugle er
omviklet med tyndt, stivelsesfrit Lærred, der
holdes befugtet med Vand ved Hjælp af en til et Glas
med Vand (kogt eller destilleret) førende Væge. Det
»tørre« Termometer viser Luftens Varmegrad, men
det vaade vil i Reglen vise en lavere Varmegrad.
Dette skyldes, at der til Vandets Fordampning fra
Kuglens Overflade medgaar Varme. Det vaade
Termometer falder indtil der er Ligevægt mellem
Varmeforbruget fremkaldt ved Fordampningen af
Vandet og den Varme, der tilføres fra den
omgivende Luft. Jo tørrere Luften er, des større er
Forskellen paa de to Termometre. Ved Hjælp af
Tabeller, der er beregnede paa Grundlag af særlige
Undersøgelser, aflæses den Fugtighedsgrad, der
svarer til Forskellen paa de to Termometres

<table>
<td><td c>N.<td c>NØ.<td c>Ø.<td c>SØ.<td c>S.<td c>SV.<td c>V.<td c>NV.<td c>Stille
<td>Vinter<td c>5<td c>10<td c>12<td c>12<td c>11<td c>20<td c>17<td c>10<td c>3
<td>Foraar<td c>7<td c>12<td c>14<td c>13<td c>9<td c>13<td c>16<td c>12<td c>4
<td>Sommer<td c>6<td c>6<td c>7<td c>9<td c>8<td c>16<td c>24<td c>19<td c>5
<td>Efteraar<td c>5<td c>8<td c>10<td c>12<td c>12<td c>18<td c>18<td c>13<td c>4
<td>Aaret<td c>6<td c>9<td c>11<td c>11<td c>10<td c>17<td c>19<td c>13<td c>4
</table>
<table>
<td c>Amt<td c>Hjørring<td c>Thisted<td c>Ringk.<td c>Ribe<td c>Viborg<td c>Aalborg<td c>Randers<td c>Aarhus<td c>Vejle<td c>Samsø<td c>Odense<td c>Svendborg<td c>Langeland<td c>Holbæk<td c>Sorø<td c>Frederiksb.<td c>København<td c>Præstø<td c>Maribo<td c>Bornholm
<td>Decbr.<td r>48<td r>61<td r>55<td r>58<td r>49<td r>48<td r>45<td r>52<td r>55<td r>40<td r>47<td r>51<td r>42<td r>36<td r>41<td r>37<td r>41<td r>44<td r>44<td r>41
<td>Januar<td r>40<td r>49<td r>46<td r>46<td r>42<td r>41<td r>39<td r>40<td r>46<td r>34<td r>40<td r>44<td r>35<td r>32<td r>37<td r>34<td r>35<td r>39<td r>38<td r>35
<td>Febr.<td r>30<td r>40<td r>36<td r>37<td r>34<td r>30<td r>29<td r>35<td r>36<td r>28<td r>33<td r>37<td r>29<td r>26<td r>31<td r>28<td r>29<td r>30<td r>30<td r>28
<td><i>Vinter</i><td r><i>118</i><td r><i>150</i><td r><i>137</i><td r><i>141</i><td r><i>125</i><td r><i>119</i><td r><i>113</i><td r><i>127</i><td r><i>137</i><td r><i>102</i><td r><i>120</i><td r><i>132</i><td r><i>106</i><td r><i>94</i><td r><i>109</i><td r><i>99</i><td r><i>105</i><td r><i>113</i><td r><i>112</i><td r><i>104</i>
<td>Marts<td r>36<td r>44<td r>41<td r>44<td r>37<td r>36<td r>36<td r>39<td r>44<td r>32<td r>42<td r>45<td r>37<td r>33<td r>39<td r>37<td r>38<td r>40<td r>40<td r>33
<td>April<td r>37<td r>37<td r>37<td r>40<td r>35<td r>36<td r>37<td r>39<td r>39<td r>30<td r>35<td r>36<td r>32<td r>28<td r>32<td r>31<td r>34<td r>33<td r>32<td r>30
<td>Maj<td r>41<td r>46<td r>43<td r>42<td r>43<td r>43<td r>41<td r>43<td r>45<td r>38<td r>41<td r>43<td r>40<td r>34<td r>38<td r>34<td r>36<td r>38<td r>41<td r>32
<td><i>Foraar</i><td r><i>114</i><td r><i>127</i><td r><i>121</i><td r><i>126</i><td r><i>115</i><td r><i>115</i><td r><i>114</i><td r><i>121</i><td r><i>128</i><td r><i>100</i><td r><i>118</i><td r><i>124</i><td r><i>109</i><td r><i>95</i><td r><i>109</i><td r><i>102</i><td r><i>108</i><td r><i>111</i><td r><i>113</i><td r><i>95</i>
<td>Juni<td r>43<td r>40<td r>47<td r>52<td r>48<td r>42<td r>46<td r>50<td r>49<td r>39<td r>45<td r>49<td r>45<td r>42<td r>44<td r>45<td r>49<td r>44<td r>47<td r>39
<td>Juli<td r>64<td r>67<td r>67<td r>72<td r>71<td r>65<td r>68<td r>73<td r>71<td r>58<td r>61<td r>67<td r>54<td r>63<td r>64<td r>76<td r>67<td r>67<td r>69<td r>59
<td>August<td r>83<td r>89<td r>93<td r>97<td r>84<td r>80<td r>82<td r>88<td r>92<td r>72<td r>80<td r>81<td r>73<td r>71<td r>71<td r>76<td r>72<td r>70<td r>71<td r>61
<td><i>Sommer</i><td r><i>190</i><td r><i>196</i><td r><i>207</i><td r><i>221</i><td r><i>203</i><td r><i>187</i><td r><i>196</i><td r><i>211</i><td r><i>212</i><td r><i>169</i><td r><i>186</i><td r><i>197</i><td r><i>172</i><td r><i>176</i><td r><i>179</i><td r><i>197</i><td r><i>188</i><td r><i>181</i><td r><i>187</i><td r><i>159</i>
<td>Septbr.<td r>62<td r>71<td r>74<td r>80<td r>60<td r>55<td r>54<td r>59<td r>68<td r>47<td r>56<td r> 61<td r>51<td r>53<td r>54<td r>54<td r>53<td r>54<td r>55<td r>54
<td>Oktbr.<td r>73<td r>91<td r>87<td r>93<td r>73<td r>72<td r>74<td r>78<td r>84<td r>64<td r>74<td r>83<td r>68<td r>65<td r>68<td r>67<td r>67<td r>72<td r>75<td r>72
<td>Novbr.<td r>50<td r>62<td r>59<td r>61<td r>49<td r>47<td r>49<td r>49<td r>54<td r>45<td r>52<td r>54<td r>42<td r>43<td r>48<td r>43<td r>45<td r>50<td r>48<td r>53
<td><i>Efteraar</i><td r><i>185</i><td r><i>224</i><td r><i>220</i><td r><i>234</i><td r><i>182</i><td r><i>174</i><td r><i>177</i><td r><i>186</i><td r><i>206</i><td r><i>156</i><td r><i>182</i><td r><i>198</i><td r><i>161</i><td r><i>161</i><td r><i>170</i><td r><i>164</i><td r><i>165</i><td r><i>176</i><td r><i>178</i><td r><i>179</i>
<td><i>Aaret</i><td r><i>607</i><td r><i>697</i><td r><i>685</i><td r><i>722</i><td r><i>625</i><td r><i>595</i><td r><i>600</i><td r><i>645</i><td r><i>683</i><td r><i>527</i><td r><i>606</i><td r><i>651</i><td r><i>548</i><td r><i>526</i><td r><i>567</i><td r><i>562</i><td r><i>566</i><td r><i>581</i><td r><i>590</i><td r><i>537</i>
</table>

Temperatur. Ved Hjælp af andre Tabeller kan aflæses
Dugpunktet, der altid er lavere end det vaade
Termometers Temperatur.

Jo højere Luftfugtigheden er, des mindre er
Fordampningen fra Planterne. Paa Friland er der ikke
praktisk anvendelige Midler til at forhøje
Luftfugtigheden, dog er denne størst under gode
Læforhold. Ved Kulturer under Glas søger man stadig ved
Overbrusning og Vandfordampning fra Beholdere
anbragt paa Varmerør at holde Luftfugtigheden
nogenlunde høj. — 4. <sp>Varmeforholdene</sp>.
Danmarks aarlige Normaltemperatur varierer
mellem 6,5 og 8,0 ° C. Koldest er det indre af
Vendsyssel og varmest de sydlige Øer. I hosstaaende
Tabel er anført Maanedernes og Aarets normale
Temperatur for en Række Stationer. — Paa Grund
af de omgivende Haves høje Temp. er Vinteren i
Forhold til Breddegraden mild. Antallet af
Frostdage varierer mellem 57 og 77. I
Foraarsmaanederne er Antallet af Frostdage 25 for Vestkysten
og de sydlige Øer, medens det Indre af Jylland og
Sjælland kan have op til 40. Sommerens
Normaltemperatur varierer mellem 14 og 16,5° C. Den
nordvestre Del og det indre af Jylland er koldest.
Kysterne er varmere end det indre saavel paa Fyn
som i Jylland. Dette skyldes, at der langs
Jyllands Vestkyst er en mod Nord gaaende varm
Strøm, og at opvarmet Vand fra Østersøen
strømmer Nord paa gennem Bælterne og afgiver Varme
til Kystegnene. Reglen er ellers, at det om
Sommeren er koldest ved Kysterne. Sommerens Varme
er selvfølgelig af overordentlig stor Betydning for
mange Haveplanter, som her i Landet er nær ved
Nordgrænsen af deres Dyrkningsomraade, og særlig
har det stor Betydning for en sikker aarlig
Dyrkning, at Varmegraden kun i faa Aar synker under
en vis Grænse i Væksttiden. Paa Kortet Side 28
er vist hvor ofte Gennemsnitsvarmegraden i
Maanederne Maj—Septbr. (begge medregnet) gaar under
13,1° C. De Dele af Landet, hvor
Gennemsnitsvarmegraden i de nævnte Maaneder gaar under
13,1° C. oftere end en Gang hver 2 eller 3 Aar, er
betegnet med ................ Skravering I,
samme Tilfælde hvert 3dje Aar .. — II,
— — hvert 4. el. 7. Aar .. — III,
— — hvert 12. el. 35. Aar — IV.
Kun i Birkebækdalen er der maalt Frost i alle
Aarets Maaneder, ogsaa i Juni-Aug. — Om
Efteraaret er Kysterne meget varmere end det indre
Land. Normaltemperaturen ligger mellem 7 og
9,5° C. og Antallet af Frostdage mellem 10 og 25.
Øernes Kyster og Jyllands Vestkyst er frostfri i c.
200 Dage om Aaret, men i det indre gaar dette
Tal med til c. 150. Mols, Søndersted og
Birkebækdalen har færrest frostfri Dage.

Havebrug har, alle andre Forhold lige, de bedste
Betingelser, hvis den normale Varmegrad er høj;
men der maa ogsaa tages Hensyn til at undgaa
Steder, hvor <sp>Nattefrosten</sp> kan indtræde sent
om Foraaret eller tidlig om Efteraaret, hvis der skal
dyrkes Plantearter, som let kan tage Skade deraf.
Paa Tider og Steder, hvor Nattefrost kan indtræde
og gøre Skade, maa man søge forud at afgøre hvor
stor Muligheden er for Nattefrost, og hvis der er
Udsigt dertil, træffe forebyggende Foranstaltninger.
Muligheden for skadende Nattefrost er til Stede om
Foraaret og Efteraaret, naar der efter en varm tør
Dag er Vindstille og klar Himmel mod Aften.
Varmeudstraalingen fra Jorden og det Jorden
nærmeste Luftlag kan da blive saa stor, at Temp.
synker under Frysepunktet, og særlig stor er Faren
derfor i Lavninger, hvori den afkølede Luft fra
omgivende Højder vil glide ned. I Blæst vil de
afkølede Luftlag stadig blive blandet med andre
varmere Luftlag. Den i foregaaende Afsnit
omtalte Fugtighedsmaaler (Psykrometer) kan benyttes
til Hjælp for forud at bestemme Muligheden for
Nattefrost; det vil sige, man kan med dette
Apparat bestemme Dugpunktet, og ret meget
derunder gaar Temp. sjældent i Løbet af en Nat, idet
der ved Vanddampenes Fortætning til Dug frigøres
Varme, som standser Afkølingen af de nederste
Luftlag.
Middel-Fugtighedsgrad (32 Aar)

<table>
<td><td c>Januar<td c>Februar<td c>Marts<td c>April<td c>Maj<td c>Juni<td c>Juli<td c>August<td c>Septbr.<td c>Oktober<td c>Novbr.<td c>Decbr.<td c>Aaret
<td>Skagen<td c>88<td c>87<td c>86<td c>82<td c>77<td c>77<td c>78<td c>80<td c>81<td c>80<td c>83<td c>86<td c>82
<td>Ribberholt<td c>89<td c>89<td c>87<td c>83<td c>79<td c>79<td c>81<td c>84<td c>86<td c>87<td c>88<td c>89<td c>85
<td>Vestervig<td c>92<td c>91<td c>88<td c>83<td c>78<td c>77<td c>80<td c>81<td c>83<td c>86<td c>88<td c>91<td c>85
<td>Humlum<td c>92<td c>91<td c>87<td c>80<td c>74<td c>74<td c>78<td c>80<td c>84<td c>86<td c>89<td c>91<td c>84
<td>Herning<td c>91<td c>90<td c>88<td c>81<td c>74<td c>72<td c>76<td c>80<td c>84<td c>88<td c>91<td c>92<td c>84
<td>Tarm<td c>91<td c>90<td c>87<td c>79<td c>72<td c>73<td c>77<td c>80<td c>84<td c>87<td c>90<td c>91<td c>83
<td>Fanø<td c>92<td c>91<td c>89<td c>83<td c>78<td c>78<td c>80<td c>80<td c>84<td c>86<td c>90<td c>92<td c>85
<td>Gjerlev<td c>90<td c>88<td c>82<td c>74<td c>69<td c>68<td c>72<td c>76<td c>81<td c>87<td c>90<td c>94<td c>81
<td>Tvingstrup<td c>92<td c>90<td c>88<td c>81<td c>73<td c>73<td c>76<td c>82<td c>85<td c>88<td c>91<td c>92<td c>84
<td>Samsø<td c>93<td c>89<td c>86<td c>81<td c>77<td c>76<td c>79<td c>82<td c>84<td c>86<td c>88<td c>90<td c>84
<td>Hofmansgave<td c>92<td c>90<td c>89<td c>82<td c>78<td c>78<td c>79<td c>83<td c>86<td c>87<td c>90<td c>91<td c>85
<td>Ryslinge<td c>91<td c>90<td c>87<td c>80<td c>71<td c>73<td c>76<td c>80<td c>84<td c>87<td c>90<td c>91<td c>83
<td>Svendborg<td c>90<td c>88<td c>85<td c>78<td c>73<td c>73<td c>76<td c>79<td c>84<td c>88<td c>89<td c>91<td c>83
<td>Ringsted<td c>91<td c>91<td c>89<td c>79<td c>72<td c>71<td c>74<td c>78<td c>83<td c>87<td c>90<td c>92<td c>83
<td>Hindholm<td c>93<td c>92<td c>89<td c>80<td c>72<td c>73<td c>75<td c>79<td c>83<td c>88<td c>91<td c>93<td c>84
<td>Landbohøjskolen<td c>92<td c>91<td c>86<td c>79<td c>72<td c>72<td c>76<td c>79<td c>84<td c>88<td c>90<td c>92<td c>83
<td>Bogø<td c>91<td c>90<td c>87<td c>81<td c>75<td c>76<td c>77<td c>79<td c>83<td c>87<td c>89<td c>91<td c>84
<td>Hammershus<td c>86<td c>85<td c>84<td c>82<td c>79<td c>80<td c>81<td c>81<td c>82<td c>83<td c>84<td c>85<td c>83
</table>

Oversigt over Normal Temperatur paa en Række Met. Stationer. Temperatur i ° C.
<table>
<td c>Station<td c>Januar<td c>Februar<td c>Marts<td c>April<td c>Maj<td c>Juni<td c>Juli<td c>August<td c>Septbr.<td c>Oktober<td c>Novbr.<td c>Decbr.<td c>Aaret
<td>Skagen<td r>0.7<td r>0.0<td r>1.3<td r>4.8<td r>9.6<td r>14.2<td r>16.0<td r>15.5<td r>13.0<td r>8.6<td r>4.8<td r>1.8<td r>7.5
<td>Vestervig<td r>0.3<td r>÷ 0.1<td r>1.4<td r>5.1<td r>9.6<td r>13.5<td r>15.1<td r>14.9<td r>12.5<td r>8.1<td r>4.2<td r>1.4<td r>7.2
<td>Bovbjerg<td r>0.3<td r>÷0.2<td r>1.3<td r>5.0<td r>9.6<td r>13.5<td r>15.4<td r>15.3<td r>12.8<td r>8.4<td r>4.2<td r>1.4<td r>7.3
<td>Birkebæk Gaard<td r>÷ 0.4<td r>÷ 0.6<td r>1.1<td r>5.2<td r>10.2<td r>14.2<td r>15.6<td r>15.0<td r>11.9<td r>7.2<td r>3.3<td r>0.6<td r>6.9
<td>— Dal<td r>÷ 0.8<td r>÷ 0.9<td r>0.8<td r>5.1<td r>9.9<td r>14.0<td r>15.2<td r>14.6<td r>11.5<td r>6.7<td r>2.8<td r>÷ 0.1<td r>6.6
<td>Tarm<td r>÷ 0.1<td r>÷ 0.1<td r>1.6<td r>5.5<td r>10.2<td r>14.1<td r>15.5<td r>15.0<td r>12.2<td r>7.7<td r>3.7<td r>0.9<td r>7.2
<td>Grindsted<td r>÷ 0.8<td r>÷ 0.8<td r>1.0<td r>5.2<td r>10.1<td r>14.3<td r>15.6<td r>14.9<td r>11.8<td r>7.2<td r>3.1<td r>0.2<td r>6.8
<td>Fanø<td r>÷ 0.1<td r>÷ 0.1<td r>1.5<td r>5.4<td r>10.1<td r>14.1<td r>15.5<td r>15.0<td r>12.2<td r>7.8<td r>3.8<td r>0.9<td r>7.2
<td>Askov<td r>÷ 0.6<td r>÷ 0.6<td r>1.2<td r>4.9<td r>9.8<td r>13.9<td r>15.2<td r>14.9<td r>11.8<td r>7.4<td r>3.3<td r>0.4<td r>6.8
<td>Viborg<td r>÷ 0.3<td r>÷ 0.3<td r>1.3<td r>5.4<td r>10.4<td r>14.4<td r>15.6<td r>15.0<td r>11.9<td r>7.3<td r>3.4<td r>0.5<td r>7.1
<td>Hals<td r>÷ 0.3<td r>÷ 0.4<td r>1.1<td r>5.1<td r>9.9<td r>14.5<td r>16.0<td r>15.4<td r>12.2<td r>7.5<td r>3.5<td r>0,6<td r>7.1
<td>Randers<td r>÷ 0.5<td r>÷ 0.6<td r>1.3<td r>5.3<td r>10.6<td r>14.7<td r>15.9<td r>15.0<td r>11.6<td r>7.0<td r>3.0<td r>0.3<td r>7.0
<td>Kolindsund<td r>÷ 0.3<td r>÷ 0.5<td r>1.2<td r>5.2<td r>10.3<td r>14.6<td r>16.1<td r>15.2<td r>12.0<td r>7.4<td r>3.5<td r>0.7<td r>7.1
<td>Frijsenborg<td r>÷ 0.8<td r>÷ 0.6<td r>1.0<td r>4.8<td r>9.6<td r>13.7<td r>15.0<td r>14.6<td r>11.7<td r>7.0<td r>3.1<td r>0.2<td r>6.6
<td>Malling<td r>÷ 0.3<td r>÷ 0.6<td r>1.2<td r>5.2<td r>10.1<td r>14.3<td r>15.7<td r>15.0<td r>12.2<td r>7.6<td r>3.7<td r>1.0<td r>7.1
<td>Tvingstrup<td r>÷ 0.4<td r>÷ 0.5<td r>1.0<td r>5.0<td r>9.8<td r>14.0<td r>15.3<td r>14.9<td r>11.8<td r>7.3<td r>3.4<td r>0.5<td r>6.8
<td>Vejle<td r>÷ 0.3<td r>0.2<td r>2.2<td r>6.2<td r>11.6<td r>16.2<td r>17.5<td r>16.4<td r>13.1<td r>8.1<td r>4.0<td r>1.3<td r>8.0
<td>Samsø<td r>0.4<td r>0.2<td r>1.7<td r>5.5<td r>10.3<td r>14.4<td r>16.1<td r>15.5<td r>12.9<td r>8.6<td r>4.6<td r>1.8<td r>7.7
<td>Assens<td r>0.0<td r>0.1<td r>1.7<td r>5.8<td r>10.8<td r>14.9<td r>16.3<td r>15.7<td r>13.0<td r>8.4<td r>4.4<td r>1.4<td r>7.7
<td>Æbelø<td r>0.2<td r>÷ 0.1<td r>1.6<td r>5.3<td r>10.2<td r>14.5<td r>16.2<td r>15.8<td r>13.3<td r>8.9<td r>4.7<td r>1.7<td r>7.7
<td>Odense<td r>0.0<td r>0.3<td r>2.0<td r>5.9<td r>11.0<td r>15.1<td r>16.4<td r>15.6<td r>12.7<td r>8.1<td r>4.1<td r>1.4<td r>7.7
<td>Ryslinge<td r>÷ 0.5<td r>÷ 0.2<td r>1.5<td r>5.2<td r>10.2<td r>14.1<td r>15.8<td r>15.0<td r>12.4<td r>7.7<td r>3.6<td r>0.9<td r>7.1
<td>Marstal<td r>0.4<td r>0.4<td r>1.9<td r>5.8<td r>10.6<td r>15.0<td r>16.7<td r>16.3<td r>13.6<td r>8.9<td r>4.9<td r>1.8<td r>8.0
<td>Sejrø<td r>0.3<td r>0.0<td r>1.3<td r>5.1<td r>10.0<td r>14.5<td r>16.4<td r>16.0<td r>13.5<td r>9.2<td r>4.8<td r>1.8<td r>7.7
<td>Vallekilde<td r>÷ 0.6<td r>÷ 0.5<td r>1.3<td r>5.4<td r>10.6<td r>14.7<td r>16.3<td r>15.7<td r>12.7<td r>7.9<td r>3.7<td r>0.7<td r>7.3
<td>Tystofte<td r>÷ 0.5<td r>÷ 0.2<td r>1.4<td r>5.7<td r>10.8<td r>15.4<td r>16.9<td r>16.2<td r>13.2<td r>8.4<td r>3.9<td r>1.1<td r>7.7
<td>Lyngby<td r>÷ 0.8<td r>÷ 1.0<td r>0.9<td r>5.4<td r>10.5<td r>14.9<td r>16.4<td r>15.6<td r>12.5<td r>7.7<td r>3.3<td r>0.5<td r>7.2
<td>Landbohøjskolen<td r>÷ 0.4<td r>÷ 0.4<td r>1.3<td r>5.7<td r>10.9<td r>15.4<td r>16.9<td r>16.0<td r>12.8<td r>8.0<td r>3.8<td r>0.9<td r>7.6
<td>Met. Institut.<td r>0.1<td r>÷ 0.1<td r>1.4<td r>5.4<td r>10.4<td r>14.8<td r>16.6<td r>15.9<td r>13.0<td r>8.5<td r>4.5<td r>1.4<td r>7.7
<td>Abed<td r>÷ 0.3<td r>÷ 0.1<td r>2.0<td r>5.9<td r>10.9<td r>15.0<td r>16.6<td r>16.1<td r>13.1<td r>8.3<td r>4.1<td r>1.1<td r>7.8
<td>Nykøbing F.<td r>÷ 0.3<td r>÷ 0.0<td r>2.0<td r>6.0<td r>10.9<td r>15.4<td r>17.2<td r>16.5<td r>13.4<td r>8.6<td r>4.1<td r>1.1<td r>7.9
<td>Aakirkeby<td r>÷ 0.7<td r>÷ 0.8<td r>0.5<td r>1.2<td r>8.9<td r>13.9<td r>16.2<td r>15.6<td r>12.7<td r>7.9<td r>3.6<td r>0.6<td r>6.9
</table>
I nedenstaaende Tabel er
angivet Beliggenheden af Dugpunktet,
bestemt ved Aflæsning paa
Psykrometret.

Brugen af Tabellen skal angives
med et Par Eksempler. Viser det
tørre Term. mod Aften 6° C og det
vaade 3° C., er Forskellen 3° C.,
og af Tabellen ses, at Dugpunktet
ligger ved ÷ 2,2° C. Det er saa
meget sandsynligt, at der
indtræder Nattefrost henimod Solopgang.
Viser det tørre Term. 9° C. og det
vaade 6° C., er Forskellen ogsaa
3° C., men ved den Temp. ligger
Dugpunktet ved 1,7° C., og der er
ikke stor Sandsynlighed for
Nattefrost. Er der Udsigt til Nattefrost,
bør Bede med Planter dækkes med
Maatter eller overbruses med
kuldslaaet Vand. I Frugtplantninger,
hvor Træerne staar i Blomst og om
Efteraaret paa Arealer med
Tomater, Bønnefrø o. l., bør der
anvendes Rygning (se Art. derom). —
<sp>Jordbundens Varme</sp> bliver
ikke i Almindelighed omtalt som
et klimatisk Forhold, og der
foretages ikke her i Landet af
Meteorologisk Institut Maalinger af
Jordbundens Varmegrad. Paa
Havebrugs-Forsøgsstationerne blev der i
1916 paabegyndt Maalinger af
Jordbundens Varmegrad i 5 og 10
cm Dybde, baade i nøgen Jord og
i Græsjord, og i nedenstaaende
Tabel findes Tallene for Maalinger i
nøgen Jord i 5 cm Dybde og i
Maanederne April-Novbr. ved Blangsted og Spangsbjerg.
Jordvarmen har med Undtagelse af
Efteraarsmaanederne været højst ved Blangsted; men
Forskellen er ikke særlig stor. Stor Forskel er der
derimod paa Jordvarmen i de forskellige Aar. (Om
Læets Virkning paa Jordvarmen se Artiklen: Læets
Virkning.)
N. E.

<img></img>

<table> 
<td 9 c>Tabel til Bestemmelse af Dugpunktet.
<td v2 c>Tørre<br>Termometer<td 8 c>Forskellen imellem det tørre og det vaade Termometers Stand.
<td c>0<td c>1<td c>2<td c>3<td c>4<td c>5<td c>6<td c>7<td c>8
<td r>15<td r>15.0<td r>13.2<td r>11.2<td r>9.1<td r>6.8<td r>4.1<td r>1.1<td r>÷ 2.5<td r>÷ 6.9
<td r>14<td r>14.0<td r>12.1<td r>10.1<td r>7.9<td r>5.5<td r>2.7<td r>÷ 0.6<td r>÷ 4.4<td r>÷ 9.3
<td r>13<td r>13.0<td r>11.1<td r>9.0<td r>6.7<td r>4.1<td r>1.2<td r>÷ 2.2<td r>÷ 6.4<td r>÷ 12.2
<td r>12<td r>12.0<td r>11.0<td r>7.6<td r>5.5<td r>2.8<td r>÷ 0.3<td r>÷ 4.0<td r>÷ 8.6<td r>÷ 15.7
<td r>11<td r>11.0<td r>9.0<td r>6.8<td r>4.2<td r>1.5<td r>÷ 1.9<td r>÷ 5.8<td r>÷ 11.0<td r>÷ 20.0
<td r>10<td r>11.0<td r>7.9<td r>5.6<td r>3.0<td r>÷ 0.0<td r>÷ 3.4<td r>÷ 7.7<td r>÷ 13.9<td r>÷ 26.2
<td r>9<td r>9.0<td r>6.9<td r>4.5<td r>1.7<td r>÷ 1.4<td r>÷ 5.1<td r>÷ 9.8<td r>÷ 17.5
<td r>8<td r>8.0<td r>5.8<td r>3.3<td r>0.4<td r>÷ 2.8<td r>÷ 6.8<td r>÷ 12.3<td r>÷ 21.8
<td r>7<td r>7.0<td r>4.7<td r>2.1<td r>÷ 0.9<td r>÷ 4.3<td r>÷ 8.7<td r>÷ 15.1<td r>÷ 28.2
<td r>6<td r>6.0<td r>3.6<td r>0.9<td r>÷ 2.2<td r>÷ 5.9<td r>÷ 10.7<td r>÷ 18.5
<td r>5<td r>5.0<td r>2.5<td r>0.3<td r>÷ 3.5<td r>÷ 7.5<td r>÷ 13.0
<td r>4<td r>4.0<td r>1.5<td r>÷ 1.5<td r>÷ 4.9<td r>÷ 9.2
<td r>3<td r>3.0<td r>0.3<td r>÷ 2.7<td r>÷ 6.3<td r>÷ 9.5
<td r>2<td r>2.0<td r>÷ 0.7<td r>÷ 3.9<td r>÷ 6.9<td r>÷ 11.4
<td r>1<td r>1.0<td r>÷ 1.8<td r>÷ 4.6<td r>÷ 8.4<td r>÷ 13.5
<td r>0<td r>0.0<td r>÷ 2.8<td r>÷ 5.9<td r>÷ 9.9<td r>÷ 15.3
</table>
<table>
<td 7 c>Varmegraden i nøgen Jord i 5 cm. Dybde i ° C.
<td><td 2 c>1916<td 2 c>1917<td 2 c>1918
<td><td c>Blangsted<td c>Spangsbjerg<td c>Blangsted<td c>Spangsbjerg<td c>Blangsted<td c>Spangsbjerg
<td>April<td r>8.5<td r>8.3<td r>5.0<td r>4.2<td r>8.7<td r>
<td>Maj<td r>13.3<td r>12.2<td r>15.0<td r>14.4<td r>17.2<td r>16.5
<td>Juni<td r>14.2<td r>13.1<td r>22.0<td r>20.3<td r>17.3<td r>15.3
<td>Juli<td r>19.1<td r>17.2<td r>21.0<td r>19.5<td r>18.8<td r>18.1
<td>August<td r>17.8<td r>16.8<td r>18.4<td r>17.7<td r>17.9<td r>17.4
<td>September<td r>13.1<td r>12.6<td r>13.9<td r>13.8<td r>11.6<td r>12.0
<td>Oktober<td r>7.7<td r>7.8<td r>7.3<td r>7.5<td r>9.3<td r>9.6
<td>November<td r>5.1<td r>5.3<td r> 5.3<td r>5.4<td r><td r>
</table>
</chapter>

<chapter name="Klumprod">
<b>Klumprod</b> (n.) se <sp>Kaalbrok</sp>.
</chapter>

<chapter name="Klynger">
<b>Klynger</b> se <sp>Rubus</sp>.
</chapter>

<chapter name="Klängros">
<b>Klängros</b> (s.) se <sp>Rosa</sp>.
</chapter>

<chapter name="Knapblomst">
<b>Knapblomst</b> (n.) se <sp>Trollius europæus</sp>.
</chapter>

<chapter name="Knibning">
<b>Knibning.</b> Herved forstaas Fjernelsen af den
yderste Spids af Skuddene hos forskellige
Kulturplanter som Melon, Agurk, mange Planter til
Pottekultur samt Frugttræer. Se Artiklen »Beskæring
af Frugttræer« VI C og Sommerbeskæring S. 83
samt under de forsk. Frugttræer.
J. J.
</chapter>

<chapter name="Kniphofia">
<b>Kniphofia</b> (Liliaceæ) (Syn. Tritoma),
Raketblomst, Staude med lange, smalle, læderagtige
Blade samt høje, stive Blomsterstængler med
Blomsterne samlede i et langt, opret, næsten valseformet
Aks. <sp>K. Tuekii</sp> Baker, Kap, matgul med
matrød Tegning, Juni. <sp>K. Uvaria</sp> Hook., Sydafrika;
Højde 1 m. Orangerøde, i Spidserne grøngule
Blomster fra Aug. og ud paa Efteraaret. Ved Krydsning
med K. Tuckii og andre er nu fremkommet et stort
Antal Haveformer, der navnlig udmærker sig ved
deres usædvanlig klare, distinkte Farver og tidlige
Blomstring. Som nogle af de bedste kan nævnes:
<sp>K. h. corallina</sp> med koralrøde Blomster og lav
Vækst. <sp>K. h. Obelisque</sp>, cromgule, meget
store Blomsterkolber, 125 cm. K. er ikke alene
meget værdifulde Blomsterplanter for
Stauderabatter, men kan ogsaa plantes hist og her i
Græsplæner, hvor de ved deres smukke Vækst og
pragtfulde Blomster vil gøre ypperlig Virkning.
<sp>Kultur:</sp> K. formeres ved Frø, men bedst ved om
Foraaret at fraskille de fremkommende Udløbere,
som, hvis de har gode Rødder, straks kan udplantes
paa Friland; de rodløse slaar hurtig Rod, naar de
bliver stukne i Sand i Formeringshuset. I en god,

<img>Kniphofia Tuekii.</img>
muldet Havejord, som ikke er udsat for staaende
Fugtighed om Vinteren, trives de bedst; de bør
omplantes om Foraaret, og Vinteren vil de da let
komme over, naar de bliver dækkede med Løv
eller Tang. Frøplanter skal overvintres i Hus det
første Aar.
C. V. L.
</chapter>

<chapter name="Knive">
<b>Knive</b> se <sp>Haveredskaber</sp>.
</chapter>

<chapter name="Knoldbakterier">
<b>Knoldbakterier.</b> Allerede de gamle romerske
Landbrugsforfattere angiver, at det er unødvendigt
at gøde til Afgrøder, der følger efter Bælgplanter,
og i Begyndelsen af det 19. Aarhundrede betegner
<sp>Thaer</sp> det som en Ødselhed at gøde til Kløver
eller kløverlignende Vækster. Meget længe har man
da altsaa inden for det praktiske Jordbrug skelnet
mellem »jordberigende« og »jordudpinende«
Afgrøder. Ved nogle omkring Midten af samme
Aarhundrede paa Rothamsted i England udførte
Forsøg blev det sandsynligt, at den frugtbargørende
Indflydelse, som Bælgplanterne udøver paa
Jordbunden, var en <sp>Kvælstofvirkning</sp>, og til
samme Resultat kom ogsaa den bekendte tyske
Landmand <sp>Schultz</sp>, Lupitz, der i et i 1883
udkommet Skrift meddeler, at hans meget lette
Sandjord efter i 15 paa hinanden følgende Aar at
have baaret Lupinafgrøder, uden at være gødet
med andet end kvælstoffri Mineralgødninger, ikke
alene ikke var blevet kvælstoffattigere, men endog
var blevet kvælstofrigere end før
Lupindyrkningens Paabegyndelse. — Først i 1886 bringer dog
den tyske Agrikulturkemiker <sp>Hellriegel</sp> og
hans Medarbejder <sp>Willfarth</sp> det afgørende
Bevis for, at Bælgplanterne er i Stand til at
assimilere Luftens frie Kvælstof, og at denne Evne er
betinget af Tilstedeværelsen af de ejendommelige
knoldforange Udvækster paa disse Planters
Rødder (Rodknoldene) og de i disse levende Bakterier
(Knoldbakterierne). To Aar senere kunde den
hollandske Bakteriolog <sp>Beijerinck</sp> meddele,
at det var lykkedes ham at rendyrke
Rodknoldbakterien. Bakterien benævnes <sp>Bacterium
radicola</sp>. — Fra Jorden baner denne
Bakterie sig Vej gennem de fine Rodhaar, hvis Spidser
under Bakteriernes Paavirkning krummer sig som
Hyrdestave (Fig. 1), og efter kort Tids Forløb
kan det iagttages, at der ved Indtrængningsstedet
danner sig en Bakterieansamling, som bliver
Udgangspunktet for en bakteriefyldt Streng, der,
følgende Rodhaaret gennem hele dets Længde, gaar
ind i Rodens Barkceller, hvor den forgrener sig.
Ved Bakteriernes Indvirkning pirres disse Celler
til stærk Deling, og der fremkommer
Opsvulmninger, <sp>Rodknolde</sp>, i hvilke Cellerne ved
gensidig Pres bliver mangekantede. Inde i dette
saakaldte <sp>Bakteroidevæv</sp> (Fig. 2) undergaar
Bakterierne gennemgribende Formforandringer,
idet de sædvanlig omdannes til forholdsvis store
opsvulmede Celler (forskellige med Hensyn til
Størrelse og Form hos de forskellige Bælgplanter),
som almindelig betegnes <sp>Bakteroider</sp> (Fig. 3)
og tidligere er anset for Degenerationsformer. —
Rodknoldenes Plads, Form og Størrelse er
forskellig hos de forskellige Bælgplantearter. Ved
Lupin forekommer Knoldene hovedsagentlig paa
Hovedroden (ved blaa Lupin dog ogsaa paa de større
Siderødder), hvor de fremtræder som
uregelmæssige Fortykninger af denne. Ved alle de andre
dyrkede Bælgplanter findes Knoldene derimod altid
paa Siderødderne (Fig. 4) og kan her enten være
kugleformede, som f. Eks. hos Bønner,
Kællingetand, Rundbælg og Serradela, ægformede som ved
Kløverarter, fingerformede som hos Musevikke
eller haandformede som hos Lucerne. Rodknoldenes

<img>Fig. 1. Rodhaar af Ært med Infektionstraad.</img>

<img>Fig. 2. Unge frembrydende Knolde hos Lupin.
De mørke, halvmaaneformede Partier er
Bakteroidevævet.</img>

<img>Fig. 3. Baeterium radicicola.
Udviklingen fra Stavbakterieform (a) til
Bakteroideformen (b—d). 700/1. (Efter Beijerinck).</img>
Størrelse og Form kan dog ved samme Planteart
variere betydeligt. — Samlivet mellem Bakterierne
og deres Værtplanter bestaar efter den
almindelige Opfattelse deri, at Planterne forsyner
Bakterierne med Kulstofnæring og fra disse til
Gengæld modtager Kvælstofforbindelser.

Naar alle de forskellige Bælgplanters K.
betegnes ved Fællesnavnet <sp>Bacterium
radicicola</sp>, er det ud fra den Betragtning, at det er
den samme Art, kun optrædende i forskellige
Varieteter, der forekommer paa de forskellige
Bælgplantearter. — Vor Viden om Artsspørgsmaalet
skyldes særlig <sp>Nobbe</sp> og <sp>Hiltner</sp>, der har
godtgjort, at der morfologisk set ikke er konstante
Forskelligheder mellem de enkelte
Bælgplantearters K., hvorimod disse i fysiologisk Henseende
forholder sig vidt forskelligt. De fra en bestemt
Bælgplanteart isolerede Bakterier udøvede med
Hensyn til Knolddannelse og Kvælstofassimilation
den bedste Virkning paa Planter af samme Art,
medens de paa andre nærstaaende
Bælgplantearter oftest udøver en betydelig ringere Virkning,
og mellem Bælgplantearter, der i botanisk
Henseende staar hverandre fjernt, er gensidig Smitte
sædvanlig ikke mulig. Som det er vist af de to
nævnte Forskere, er der dog med Hensyn til det
her berørte Forhold en væsentlig Forskel mellem
de enkelte Bælgplante-Arter og -Grupper. F. Eks.
udøver Ærte- og Vikkebakterier paa de
paagældende Planter sædvanlig omtrent samme Virkning,
hvorimod det ikke lykkes at smitte Lucerne med
Bakterier fra en saa nærstaaende Planteart som
Rødkløver. Selv mellem Knoldbakterier, knyttet
til Plantearter inden for samme Slægt, kan der
være en betydelig Forskel i fysiologisk Henseende,
og mellem nogle Lupinarter synes saaledes
gensidig Smitte slet ikke at kunne finde Sted. Med
Ærtebakterier lykkes det i Reglen at fremkalde
Knolde paa Rødder af forskellige Bønner, disse
Knolde er imidlertid hyppigst uvirksomme
(forlener ikke Planterne med kvælstofsamlende
Evne), men ved nu at pode nye Bønner med
Bakterier fra de saaledes fremkaldte Knolde, dannes
der »virksomme« Knolde paa Bønnernes Rødder.
Ærtebakterierne kan altsaa lidt efter lidt
<sp>tilpasses</sp> til at blive virksomme Bønnebakterier,
og efter disse og lign. Resultater maa man anse
de enkelte Bælgplantearters Bakterier for at være
<sp>Tilpasningsformer</sp> (biologiske Arter)
indenfor een og samme Bakterieart. Det Forhold, at
Tilstedeværelsen og Udviklingen af de forskellige
Bælgplantearters K. (Tilpasningsformerne) i
Jordbunden er betinget af Tilstedeværelsen af de
paagældende Bælgplantearter, bevirker, at de, hvis
Værtplanter ikke længere forefindes, lidt efter lidt
fortrænges og forsvinder, og Sandsynligheden for,
at Tilpasningsformerne mangler, bliver desto
større, jo længere det er, siden Værtplanterne har
vokset paa Marken. Tilførsel af manglende K. til
Jordbunden er derfor i den moderne
Plantedyrkning en Foranstaltning af stor Betydning. I
Landbruget er det særlig Podning af Lucerne,
Humle-Sneglebælg, Lupiner og Serradela, der har
Interesse; idet de andre alm. dyrkede Bælgplanters
K. sjældnere mangler i Jorden, som Følge af at disse
Planter i Reglen er regelmæssigt inde i Sædskiftet
eller forekommer vildtvoksende paa Markerne. —
Til Smitning af Jorden med K. anvender man
enten Podejord eller Bakteriekulturer paa kunstigt
Substrat. Podejorden, hvoraf der anvendes c. 2000
kg pr. ha, tages fra et Sted, hvor den Bælgplante,
hvis Bakterie man vil overføre, trives særlig godt

<img>Fig. 4. Knolde paa Rødderne af (a) Rødkløver, (b) Hestebønne, (c) Lupin og (d) El,
(c. 1/3 naturlig Størrelse).</img>
og har mange og veludviklede Knolde paa
Rødderne. Jorden udgraves i det bearbejdede
Jordlags Dybde. Det allerøverste (3-5 cm tykke)
Jordlag bør dog ikke medtages, da det maa formodes,
at K. her — særlig som Følge af Sollysets
bakteriedræbende Virkning — forefindes i mindre
Antal. Podejorden spredes saa jævnt som muligt
(bedst med Haanden paa lignende Maade som
Kunstgødning) og nedfældes med det samme ved
Harvning eller Rivning. Hurtig Nedfældning er
særlig nødvendig i Tilfælde af stærkt Solskin.
Anvendelsen bør finde Sted kort forinden Saaningen.

Kulturer paa kunstigt Substrat (Agarkulturer i
Reagensglas) til Brug ved Lucernepodning er i de
senere Aar i betydeligt Omfang udsendt fra
Statens Planteavls-Laboratorium. Disse Kulturer
anvendes paa følgende Maade: Glassenes Indhold
slemmes op i saa megen frisk Mælk (eventuelt
tilsat lidt Vand), som er nødvendig til lige at
befugte det Frø, man ønsker podet. Er Frøene
efter Behandlingen saa fugtige, at de klæber
sammen, kan de blandes med lidt tørt Sand eller tør
Jord. Saaningen foregaar saa hurtigt som muligt
efter Podningen. I Tilfælde af Bredsaaning maa
Nedfældningen finde Sted umiddelbart efter
Saaningen, da Bakterierne dræbes eller svækkes af
det direkte Sollys. — De kunstige
Bakteriekulturer kan ogsaa blandes op med en større
Jordmængde, der da anvendes paa lignende Maade som
Podejord.

Foruden Bælgplanterne er ogsaa enkelte andre
Plantegrupper — mest hørende til Træ- og
Buskvæksterne — i Stand til ved Samliv med
knolddannende Bakterier at binde Luftens frie
Kvælstof. Dette er saaledes Tilfældet med El (Alnus),
(se Fig. 4) Sølvblad (Elæagnus), Mose-Pors
(Myrica Gale), Havtorn (Hippophaë) og enkelte andre.
Muligvis spiller ogsaa de paa og i mange
Buskvæksters Rødder levende Svampe, de saakaldte
<sp>Mykorrhizer</sp> en Rolle ved
Kvælstofbindingen, og for Bjergfyrren (Pinus montana), der som
bekendt i Hedeplantningerne almindelig benyttes
som »Amme« for de mere fordringsfulde
Granarter, maa det i Henhold til <sp>P. E. Müllers</sp>
Undersøgelser endog betegnes som meget
sandsynligt, at den ved Hjælp af sine Mykorrhizer er i
Stand til at nyttiggøre sig Luftens frie
Kvælstof.
H. C.

<img>Fig. 5. Redningsforsøg med Lucerne, a Podet
med en Renkultur af Lucernebakterien.
b Upodet.</img>
</chapter>

<chapter name="Knoldbægersop">
<b>Knoldbægersop</b> (s.) se <sp>Bægersvamp</sp>.
</chapter>

<chapter name="Knoldforraadnelse">
<b>Knoldforraadnelse</b> hos Kartofler kan skyldes visse
Svampeformer (se Art. Slimskimmel), men
fremkaldes hyppigst og i mest ondartet Grad af
Bakterier; af disse kan flere forskellige Arter være
virksomme ved K. Angrebet begynder som smaa
brunlige eller graalige Pletter, der efterhaanden
breder sig, ofte med stor Hastighed. Knoldenes
Celler løsnes fra hinanden, og hele Knoldens Indre
kan til Slutning forvandles til en grødet, slimet,
stinkende Masse; hele Beholdninger kan i Løbet af
faa Dage ødelægges totalt. K. kan udvikle sig
saavel inden Optagningen som i
Opbevaringsrummene. K. forebygges ved at bekæmpe
Kartoffelskimmel (s. d.), hvis Angreb ofte indleder K. Dernæst
bør man ved passende Afvanding og omhyggelig
Jordbehandling sørge for, at Knoldene udvikles i
løs, forholdsvis tør og vel gennemluftet Jord;
forhindrer Jordens Beskaffenhed dette, bør Kartofler
ikke dyrkes. Beskadigelser ved Optagningen bør
saa vidt muligt undgaas. Før Nedkulingen bør
Kartoflerne tørres og saa vidt gørligt renses for Jord.
Plettede, raadne, frosne og beskadigede Knolde
frasorteres. Opbevaringsrummene maa være vel
ventilerede, for at Knoldene kan bevares i tør
Tilstand og i kølige Omgivelser. Man maa undgaa
at dække Kulerne med Jord direkte paa
Kartoflerne, men lægge et Halmlag imellem. Kuler og
Kældere, som har været befængte med K., bør
renses og desinfieres med Kalk efter Brugen.
F. K. R.
</chapter>

<chapter name="Knoldselleri">
<b>Knoldselleri</b> se <sp>Selleri</sp>.
</chapter>

<chapter name="Knoporm">
<b>Knoporm</b> se <sp>Jordugle</sp>.
</chapter>

<chapter name="Knopper">
<b>Knopper</b> paa Frugttræer se <sp>Frugttræets
forskellige Organer</sp>.
</chapter>

<chapter name="Knopvariation">
<b>Knopvariation</b> (Knopmutation, Sport) betegner i
Arvelighedslæren det Fænomen, at der paa et i
øvrigt normalt Skud fremkommer en Knop, der
udvikler et Skud, der er væsentlig forskelligt fra
den øvrige Plante, som naar der paa et Træ med
grønne Blade fremkommer en Gren med brogede
eller hvide Blade, eller paa et Træ med helrandede
Blade udvikles en Gren med fligede (laciniate)
Blade. Talrige Kulturformer er fremkomne som K.
og vedligeholdes ved vegetativ Formering; K. kan
ogsaa være frøægte.
F. K. R.
</chapter>

<chapter name="Knoppvecklare">
<b>Knoppvecklare</b> (s.) se <sp>Knopviklere</sp>.
</chapter>

<chapter name="Knopurt">
<b>Knopurt</b> se <sp>Centaurea</sp>.
</chapter>

<chapter name="Knopviklere">
<b>Knopviklere,</b> knoppvecklare (s.). Under dette
Navn regnes nogle Vikle-Sommerfugle, hvis
Larver lever indeni Knopper og tillige i
sammenspundne Blade o. s. v. paa Frugttræer og
Bærbuske, særlig Æbletræer. I Særdeleshed er <sp>den
graa Knopvikler</sp>, Olethreutes variegana
Hb. almindelig og gør af og til stor Skade.
Larven bliver 18-20 mm lang, er graagrøn med sort
Hoved og smaa sorte Prikker paa Ryggen.
Sprøjtning med arsenikholdige Vædsker lige før
Løvspring kan gøre god Nytte mod disse Skadedyr.
A. T.

<img><sp>Knopvikler</sp> (Olethreutes variegana)
a og b Sommerfugl, c Puppe, d. Larve.</img>
</chapter>

<chapter name="Knäppare">
<b>Knäppare</b> (s.) <sp>Smeldere</sp>.
</chapter>

<chapter name="Knudekaal">
<b>Knudekaal,</b> Glaskaalrabi eller overjordisk
Kaalrabi, Kålrabbi (s.), Brassica oleracea caulorapa D. C.
(Cruciferæ), Varietet af Havekaal, ejendommelig
ved et overjordisk, knoldformigt opsvulmet
Stængelstykke. <sp>Kultur:</sp> Er en nøjsom Plante, der
saas og udplantes samtidigt med Hovedkaal og
senere hver Maaned til først i Juli, for at man
stedse kan have ungt Produkt, da de udvoksne
Knuder bliver træede. Plantes med 25 cm Afstand
eller saas paa Blivestedet og udtyndes. K. er
haardfør og kan trives helt op til 70° n. Br., den kan
overvintres paa Friland med lidt Dækning, men
alm. opbevares den i Kule elier Kælder. De mest
dyrkede Sorter er hvid og blaa Wiener Glas. Til
Foderbrug dyrkes undertiden større og grovere
Sorter. Sygdomme se under Hovedkaal.
N. H.

Knudekaal kan i Norge dyrkes omtrent overalt,
hvor der findes dyrkbar Jord.
N—k.

<sp>Frøavl</sp>. Toaarig. Sorterne krydses let og
med alle andre Kaal (se <sp>Hovedkaal</sp>). De
<sp>smaa, tidlige Sorter</sp> (»Glaskaalrabi«)
foretrækker mild muldet Jord, de sildigere en
noget sværere; begge i god Gødningskraft og navnlig
med rigelig Fosforsyre i andet Aar. Om Frøavlen
gælder for en stor Del det almindelige ved
Hovedkaal nævnte. De tidlige Sorter K. avles
omtrent som Sommer-Hvidkaal, oftest med Saaning,
4-5 kg pr. ha, først i Aug. paa Blivestedet, hvor de
overvintres, dækkede inden Frosten med
Sidehypning, uden at dækkes helt over. Til Overvintring
af helt udviklede Knuder, mest til Stamfrøavl,
saas først i Juli; de optages med Rod om
Efteraaret, sorteres, nedkules frostfrit og udplantes
tidligt om Foraaret, med Knuden halvt over
Jordoverfladen; 50-65 cm mellem Rakkerne og 20 cm
Afstand i disse. Til Overvintring paa Voksestedet
gives 65 cm mellem Rækkerne; oftest udtyndes de
ikke, eller først om Foraaret til 10 cm; de
fjernede Planter kan da henplantes i nye Rækker. De
<sp>større Vintersorter</sp> dyrkes paa lignende
Maade, men med tidligere Saaning. For at faa
helt udviklede Knuder, mest til Stamfrøavl, saas
sidst i Maj paa Voksestedet eller paa Bed med
Udplantning sidst i Juni; Afstande 65 X 50 cm.
Overvintring som før nævnt; udplantes i 65 X 45 cm
Afstande. Til Avl paa smaa Planter saas sidst i
Juli; 65 cm mellem Rækkerne; sidehyppes om
Efteraaret; kan udtyndes om Foraaret tidligt til c.
20 cm og de derved fjernede Planter bruges til
Efterplantning eller i nye Rækker, eller Udtynding
udelades ofte. Udbyttet af de tidlige Sorter
omtrent 600 kg pr. ha og af de sildige c. 800 kg.
H. G—m.

<sp>Knudekaals Anvendelse</sp>. Kan stuves
som Hvidkaal; brunes; kogte Skiver steges med og
uden Sukker; strimles og formes som Asparges,
koges og serveres med Smør. Farceres og spises
med brun Sauce.
M. L.
</chapter>

<chapter name="Kobberammoniakvædske">
<b>Kobberammoniakvædske</b> (Eau céleste) fremstilles
ved at opløse 1 kg Blaasten i 100 l Vand; derefter
tilsættes Ammoniakvand (Salmiakspiritus) i saa
stor Mængde (1-2 l), at det straks fremkomne
Bundfald opløses, og der dannes en fuldstændig
klar, dybblaa Vædske; naar Bundfaldet er opløst
(under Omrøring), maa der ikke tilsættes mere
Ammoniak. K. anvendes som Bordeauxvædske, men
er noget mindre virksom overfor Svampeangreb;
de behandlede Planter misprydes ikke saa meget
som ved Bordeauxvædske. K. kan undertiden
»brænde« Bladene.
F. K. R.
</chapter>

<chapter name="Kobberbrand">
<b>Kobberbrand</b> se <sp>Mider</sp>.
</chapter>

<chapter name="Kobbersodavædske">
<b>Kobbersodavædske</b> fremstiles af 1 kg Blaasten,
som opløses i 50 l Vand; derefter opløses i andre
50 l Vand 1,1 kg krystalliseret Soda. De to
Vædsker sammenblandes, omrøres godt og anvendes til
Sprøjtning som Bordeauxvædske. K. taaler ikke
mere end faa Timers Henstand inden Brugen. K.
er næppe saa virksom som Bordeauxvædske, men
de Pletter, som dannes paa Bladene, er mindre
iøjnefaldende.
F. K. R.
</chapter>

<chapter name="Kobbervitriol">
<b>Kobbervitriol</b> se <sp>Blaasten</sp>.
</chapter>

<chapter name="Kobjælde">
<b>Kobjælde</b> se <sp>Pulsatilla</sp>.
</chapter>

<chapter name="Kochia">
<b>Kochia</b> (Chenopodiaceæ). <sp>K. trichophila</sp>
Stapf., Hjemsted usikkert, enaarig Prydplante til
Friland og Potte. K. t. er en Dekorationsplante af
meget høj Rang og udmærker sig ved en
regelmæssig, opret, foroven afrundet Vækst og en rig
Bladfylde af lange, meget smalle, lancetformede,
tætsiddende Blade med en livlig, smuk lysegrøn
Farve, som henad Efteraaret bliver rød, vekslende
fra karminrødt til dyb violetrødt. Planten bliver
indtil 1 m høj, ved god Kultur endog indtil 1,50
m og 70-80 cm i Diameter, hvorimod Blomsten
er ganske ubetydelig. Den er anvendelig til
Udplantning og er af stor dekorativ Virkning, hvad
enten den plantes enkeltvis eller i Smaagrupper i
Græsplæner, ligesom den ogsaa er udmærket i den
blandede Rabat og i Bede med passende
Blomsterplanter i Bunden. Kulturen er saare let: Frøet saas
i Februar til April i halvvarm eller kold Bænk
eller i Potte; de opkomne Planter prikles og plantes
senere enkeltvis i Verbenapotter, som atter
anbringes i Bænken, hvor de forbliver indtil
Udplantningen, som kan foretages, naar Nattefrost ikke mere
er at befrygte, omtrent først i Juni. Da Planterne
let tager Skade af den mindste Smule Frost, bør de
være omhyggelig afhærdede, forinden de
udplantes. Ynder en god, muldet, meget næringsholdig
Jord og fuld Sol; jo mere Sol Planterne faar,
desmere intensiv og fremtrædende bliver den røde
Farve henad Efteraaret; trives imidlertid ogsaa
udmærket godt i Halvskygge; rigelig Vanding i tørt
Vejr maa ikke forsømmes. Til Dyrkning i Potte
er den ogsaa udmærket, og maa da omplantes
gentagne Gange i Sommerens Løb; kræver forholdsvis
stort Potterum for at blive stor og smuk.
L. F.

<img>Kochia trichophila.</img>
</chapter>

<chapter name="Kodriver">
<b>Kodriver</b> se <sp>Primula</sp>.
</chapter>

<chapter name="Koelreuteria">
<b>Koelreuteria</b> (Sapindaceæ). <sp>K. paniculata</sp>
Laxm., Kina, Japan, er et hos os nogenlunde
haardført, men sjældent plantet, lille Træ med
ejendommelige, temmelig store finnede Blade med
uregelmæssig spidslappede eller fligede Smaablade.
Blomsterne, som kun under særlig gode Forhold og
derfor sjældent vil komme til Udvikling hos os, er
smaa, gule og sidder i store, endestillede,
løstbyggede Toppe.
A. B.

<sp>Anvendelse</sp> og <sp>Kultur:</sp> Koelreuteria er
et smukt, lille Træ, som kræver dyb, god, varm
Jord samt en solrig, meget lun Plads for at opnaa
karakteristisk Udvikling. Det formeres ved indført
Frø, der straks efter Modningen saas i let Jord
paa en lun og solrig Plads. De unge Planter maa
overvintres frostfrit.
J. B.

K. er i Norge kun anvendelig paa lune Steder
i Landets sydlige Egne.
N—k.
</chapter>

<chapter name="Kogekedler">
<b>Kogekedler</b> se
<sp>Konserveringsmaskiner</sp>.
</chapter>

<chapter name="Kogleaks">
<b>Kogleaks</b> se <sp>Scirpus</sp>.
</chapter>

<chapter name="Kogødning.">
<b>Kogødning.</b> Stein undersøgte i 1880 Gødningen
af 4 Hold Køer, der daglig gennemsnitlig gav 25
Pd. Mælk og fodredes med 17 Foderenheder,
hvoraf kun 1,5 F. E. var Roer, mens 11,5 F. E. var
Kraftfoder, mest Klid, Maltspirer og Oliekager.
Gødningens gennemsnitlige procentiske Indhold var:

<table>
<td><td c>Vand<td c>Kvælstof<td c>Fosforsyre<td c>Kali
<td>Fast Gødning<td c>84<td c>0,29<td c>0,31<td c>0,20
<td>Urin<td c>92<td c>1,32<td c>0,024<td c>1,48
</table>

Ved det nu almindelige Foder med langt flere
Roer og betydelig mindre Kraftfoder vil navnlig
Urinens Indhold af Kvælstof være betydelig
mindre, ofte kun Halvdelen eller endnu mindre. Den
faste K. er meget vandrig, saa den kan ikke
tilbageholde noget af den kvælstof rige Urin. Den
bliver saaledes forholdsvis kvælstoffattig, og da den
vandrige Gødning desuden let falder sammen til en
tung, tæt Masse, hvortil Luften kun har ringe
Adgang, gærer den kun svagt. Den er derfor en kold
og langsomt virkende Gødning, der særlig egner
sig for lette Jorder og til langsomt eller fleraarig
voksende Afgrøder.
N. A. H.
</chapter>

<chapter name="Koleraflue">
<b>Koleraflue</b> se <sp>Thrips</sp>.
</chapter>

<chapter name="Kohleria">
<b>Kohleria</b> se <sp>Isoloma</sp>.
</chapter>

<chapter name="Kokleare">
<b>Kokleare,</b> <sp>Cochlearia officinalis</sp> L.
(Cruciferæ), lav, toaarig Plante, vildtvoksende i
Nord- og Mellemeuropa. De unge Skud og Blade
bruges som Karse og til spirituøse Udtræk i
Medicinen. <sp>Kultur:</sp> Frøet saas tidligt om Foraaret
i 6 Rækker paa 1,20 m brede Bede, og Planterne
udtyndes til c. 10 cm. En 2den Udsæd kan
foretages ved Midsommertid, en 3dje i Aug.
Sommerudsæden anbringes paa fugtig, skygget,
Efteraarsudsæden paa solaaben Plads. Frøet bevarer
Spireevnen 3-4 Aar. 5 g Frø indeholder 5000 Korn.
J. J. H.
</chapter>

<chapter name="Kokospalme">
<b>Kokospalme</b> se <sp>Cocos</sp>.
</chapter>

<chapter name="Koldhus">
<b>Koldhus</b> se <sp>Væksthus</sp>.
</chapter>

<chapter name="Koldhusplanter">
<b>Koldhusplanter.</b> Med dette Navn betegnes
saadanne i vort Klima ikke haardføre Prydplanter, der
for om Vinteren at trives vel maa dyrkes i et
frostfrit Væksthus, hvor Temperaturen sædvanlig
holdes paa c. 5° C., medens de om Sommeren i de
fleste Tilfælde kan staa ude paa Friland. I
Koldhus dyrkes Planter hjemmehørende særlig i
Sydeuropa, tempererede Egne af Nord- og Sydamerika,
Ny Zeeland og Japan. Om Foraaret afhærdes K.
gradvis ved rigelig Luftgivning og flyttes da i
Slutningen af Maj ud paa Friland, hvor de
nedgraves paa Grusbede. For at skaffe Planterne dels Læ
for Blæst og dels nogen Skygge, plantes der
sædvanlig Hække omkring den, til saavel
Koldhusplanterne som til mange af Planterne fra det
tempererede Hus, bestemte Plads. Om Efteraaret
indflyttes K., inden Frosten indfinder sig, hvorefter
der, saa længe Vejret tillader det, gives saa
rigelig Luft paa Huset, som muligt.
G. B.
</chapter>

<chapter name="Kolloider">
<b>Kolloider</b> i Jordbunden. Den engelske Kemiker
<sp>Thomas Graham</sp> inddelte omkring Midten af
forrige Aarhundrede de faste Stoffer i to
Hovedgrupper, nemlig: 1) <sp>Krystalloider</sp>, saadanne
som forholdsvis let diffunderede gennem dyriske
Hinder, og 2) <sp>Kolloider</sp>, saadanne som ikke
eller kun yderst langsomt var i Stand til at
diffundere gennem disse Hinder. Senere
Undersøgelser har imidlertid godtgjort, at en og samme
kemiske Forbindelse kan optræde baade som Kolloid
og Krystalloid, og disse Betegnelser er derfor i
Virkeligheden kun Udtryk for <sp>bestemte
fysiske Tilstandsformer</sp> hos de faste
Stoffer. Foruden ved deres overordentlige Finhed er
Kolloiderne karakteriserede ved at være mere eller
mindre slimede eller klæbrige (heraf i øvrigt
Betegnelsen, idet <sp>kolloid</sp> betyder limagtig. De
kolloide Opløsninger er ikke saakaldte ægte
Opløsninger, idet Kolloiderne forefindes i Vædsken som
uhyre findelte Partikler (altsaa i en Slags
opslemmet Tilstand). Disse lader sig under forskellig
Paavirkning, f. Eks. Tilsætning af visse Salte
(Elektrolyter) let udfælde og bundfældes da som
en fyldig geleagtig Masse. (Se nærmere: Kalkens
Betydn. i Jordbunden). I øvrigt forefindes alle
mulige Overgange mellem kolloide og ægte Opløsninger.

Som Eksempler paa Kolloider kan nævnes
Stivelse, Dextrin, Æggehvidestoffer (f. Eks. Ostestoffet i
Mælk), Humusstoffer, Ler og Kiselsyre. Jordens
Absorptionsevne er overvejende knyttet til
Jord-Kolloiderne, ligesom ogsaa Jordens
Fugtighedsforhold i høj Grad er bestemt af Arten og Mængden
af disse, og disses Betydning for Jordens
Frugtbarhed er derfor overordentlig stor. Det skal i denne
Forbindelse ogsaa anføres, at flere af
Jord-Kolloiderne, og vistnok i særlig Grad Humuskolloiderne,
kan virke som Katalysatorer<footnote>Ved en Katalysator forstaar man et Stof, som
blot ved sin Nærværelse er i Stand til at
paavirke den Hastighed, hvormed en kemisk
Proces forløber.</footnote>, hvorved de bliver
i Stand, til at virke fremmende paa en Række
forskellige Omsætningsprocesser i Jordbunden.
H. C.
</chapter>

<chapter name="Kolonihaver">
<b>Kolonihaver</b> er i Skandinavien blevet
Fællesnavnet for de Smaahaver, som særlig i Byernes
nærmeste Omegn er anlagte og drives af
Sammenslutninger af Byernes Middelstands- og
Arbejderbefolkning, ganske svarende til Tysklands
»<sp>Schrebergärten</sp>«, opkaldte efter Lægen <sp>D. G. M.
Schreber</sp>, der i 60-Aarene stiftede den første
Havekoloni i Leipzig; senere bredte Sagen sig stærkt til
næsten alle Tysklands og Østerrigs større Byer og
senere til Skandinavien. Det første Tilløb til
Anlæg af Kolonihaver finder man dog i et Cirkulære
fra Det kgl. Cancelli af 18. Decbr. 1828, der
paabyder Købstædernes Styrelser at udlægge Jord til
gratis Dyrkning af Grønsager for mindre
Haandværkere og Købstadbeboere. Disse Arealer blev
senere lagt ind under Fattigvæsenet og tabte derved
Forudsætningerne for at udfylde deres oprindelige
Formaal. Men først efter at der i Danmark hist
og her var paabegyndt Dyrkningen af saadanne
Smaahaver i Byernes Udkanter, stiftedes den
første Kolonihaveforening 1884 af Landstingsmand
<sp>Jørgen Berthelsen</sp> i Aalborg. I København
blev de første K. anlagt 1891 af Foreningen
»Arbejdernes Værn«, og Aaret efter stiftedes paa
Tilskyndelse af Torveassistent <sp>P. Hansen</sp> »Det
københavnske Haveselskab«. Efterhaanden opstod en
Mængde andre Foreninger og Selskaber baade ved
København og Provinsbyerne, og der findes f. T.
næppe nogen Købstad uden K. 1908 stiftede en
Kreds af 20 københavnske Foreninger
»<sp>Kolonihave-Forbundet</sp>«, der i 1914 udvidedes til
at omfatte hele Landet og i 1919 tæller 226
Foreninger. Denne Organisation, for hvilken
Landstingsmand <sp>Jørgen Berthelsen</sp> er Præsident
og <sp>C. Nielsen</sp> er Formand og Redaktør af
Medlemsbladet »<sp>Kolonihaven</sp>« (1 Gang mdl.),
modtager et aarligt Tilskud af Staten, der i
1918—19 udgør 20,000 Kr. Foruden nogle stedlige
Konsulenter har Forbundet fra 1. April 1919 sin
egen Statskonsulent (se under Foreninger I S. 265).
En Del Foreninger staar dog uden for Forbundet.
Kolonihaveforeningerne er dannet enten rent
privat eller mere offentligt, ligesom ogsaa den Jord,
de har lejet paa kortere eller længere Aaremaal, er
i privat eller kommunalt Eje. Foreningerne staar
som Mellemled mellem Ejerne og Brugerne, og
sørger for den første Ordning, samt for Indhegning,
Inddeling og Vejes og Ganges Anlæg efter en
bestemt Plan, for Vandindlæg eller Brøndgravning
o. lign., samt senere for Udlejning, Ordenens
Overholdelse ifølge Foreningens Vedtægter m. m., samt
ofte for Fællesindkøb af Gødning, Frø, Planter,
Haandredskaber o. lign. 1917 paabegyndtes med
Statens Tilskud Anlæget af Mønsterkolonier og
Forevisningshaver for at vise Fordelene ved
planmæssig Drift af Enkelthaverne og hele Arealet,
samt for i den dertil hørende Forevisningshave at
dyrke et større Antal Sorter af Blomster- og
Nytteplanter, vise forskellige Dyrkningsmaader,
Gødningens Brug o. s. v. Konsulenterne afholder
Forevisninger, Foredrag og korte Kursus, og leder
Udstillingerne. I Krigsaarene tog Sagen meget stærk
Fart, da Byboerne søgte i deres egne Haver at avle
de flest mulige Havesager til Husholdningen, mest
Grønsager, men ogsaa i de større Haver Blomster
og nogen Frugt. Dette sidste dog mest, hvor
Arealerne er noget større (oftest 1500-2000 □ Alen)
og udstykkede ved Salg i den Hensigt senere at
bygge der; denne Ordning faar derved en noget
anden Karakter, som Byggeforeninger eller
»<sp>Havebyer</sp>«. Vigtigt for K. er det, at Lejemaalet
er sikret for en længere Aarrække, saa at
Brugerne kan høste Gavn af det store Arbejde, de ofte
maa lægge deri i de første Aar for at faa den tidt
raa og urene Jord i god Tilstand, idet den ofte
har henligget længe som Fælleder, eller som
unyttede Byggegrunde. En stor Fordel er det, naar
Jorden er mild og muldrig og i god Kraft. Sagens
Betydning lader sig vanskeligt udmaale; der
findes i 1919 ventelig c. 50,000 K. her i Landet, med
en gennemsnitlig Størrelse af c. 700 □ Al. pr.
Enkelthave. Saa smaa Haver som paa 100-200 □ Al.
bliver nu sjældnere. Det økonomiske Udbytte
anslaas nu til 100-150 Kr. aarligt pr. Have.
Samfundsmæssigt set er K. et stort Gode, idet
Byboerne der kan faa en sund og nyttig Brug for
deres nu ofte rigelige Fritid. Børnene kommer ud
fra det usunde Gadeliv og faar aabnet Øje og Tanke
for Naturen. De mange smaa Lysthuse bliver som
lige saa mange smaa Hjem, hvortil man søger,
saa snart Vejrforholdene blot nogenlunde tillader
det, □ ikke sjældent som virkelige
Sommerboliger.
H. G—m.

<sp>Kolonihaver i Norge</sp>. Det er Kristiania,
som er gaaet i Spidsen med Anlæg af Kolonihaver
og som uu har de fleste — paa forskellige Kanter
af Byen. (De ældste blev anlagt paa Rohdeløkken i
1907). Men ogsaa andre Byer som Stavanger,
Kristianssand S., Trondhjem, Drammen m. fl. er
kommen godt efter med Anlæg af K., og hele Sagen
har vakt en saa stor Interesse i Norge, at der i de
nærmeste Aar kan ventes en rask videre
Udvikling. Ogsaa denne Sag har de ekstraordinære
Tilstande under Krigsaarene givet et kraftigt Stød
fremad. Ved de fleste Byer blev der paa Grund af
de vanskelige Ernæringsforhold — ved
Næringsnævnenes Hjælp — udparcelleret Jord til Byens
Indbyggere til Dyrkning af Kartofler og Grønsager.
Efter Fredslutningen bortfaldt mange af disse
Parceller, men en hel Del opretholdes ogsaa og gaar i
mange Tilfælde over til Kolonihaver, ligesom der
udstykkes nye Arealer til samme Brug.

Kolonihaverne er af forskellig Størrelse og Udstyr,
fra saadanne, der dyrkes med Frugttræer,
Bærbuske og Prydplanter ved Siden af Grønsager og
Kartofler, samt forsynet med et mere eller mindre
solidt Hus, til de, som kun dyrkes væsentlig med
Grønsager og Kartofler.
S. L.

<sp>Kolonihaver i Sverrig</sp>. Fra Danmark
kom Kolonihave-Bevægelsen til Sverrig, hvor den
nu er meget almindelig udbredt. Ved Landskrona
anlagdes de første Kolonihaver allerede 1888, og
siden har der været stærk Vækst i K.s Antal netop
ved denne By, der fremfor andre svenske Byer er
bekendt for sine talrige, smukke og velholdte K.,
til Dels beliggende paa en Skraaning ned mod
Øresund. I 1918 havde Landskrona med sine c. 17000
Indbyggere c. 1000 Kolonihaver. Ved de fleste
andre Byer er Bevægelsen af langt yngre Dato;
den ledes af stedlige Foreninger og
Sammenslutninger tilsvarende de danske. I 1906 anlagde
»Föreningen Koloniträdgårdar i Stockholm« sine
tre første Anlæg. I 1916 ansatte Stockholms
Ernæringsnævn en Havebrugskonsulent, der skai
være Kolonihavebrugerne til Tjeneste med Raad og
Vejledning. Frk. Anna Lindhagen er den, der mere
end nogen anden har arbejdet for Kolonihavesagen
i Sverrig; i 1905 udkom hendes Bog »Om
Koloniträdgårdar«, den første i sin Slags her i Norden. I
»Koloniträdgårdar« 1918 anslaar Ossian Lundén
Antallet af K. i Sverrig til at være c. 15000.
Desuden kommer dertil de mange smaa
Jordstykker, der af Kommunerne i Krigsaarene overlodes
Befolkningen til Dyrkning af Kartofler og grove
Grønsager.

<sp>Kolonihaver i Finland</sp>. K.-Bevægelsen
er først sent naaet til Finland, hvor der endnu kun
findes faa Kolonihaver. Der er dog en stor og
voksende Interesse at spore og allerede for 20 Aar
tilbage har der været gjort Forsøg paa Oprettelsen af
K. I Krigsaarene blev der fra Regeringens Side
opmuntret til Dyrkning af mindre Jordlodder med
Havesager, og af saadanne Lodder fandtes der i
1917 c. 2600 ved Helsingfors. En Række finske
Byer forbereder Anlæg af K. og har ladet
udarbejde Planer dertil.
A. P.
</chapter>

<chapter name="Koltrost">
<b>Koltrost</b> (s.) se Solsort under <sp>Fugle</sp>.
</chapter>

<chapter name="Kommaskjoldlus">
<b>Kommaskjoldlus</b> se <sp>Skjoldlus</sp>.
</chapter>

<chapter name="Kommen.">
<b>Kommen.</b> Karve (n.) Kummin (s.), Carum Carvi
L. (Umbelliferæ). To- eller fleraarig Urt;
vildtvoksende i Nord- og Mellemeuropa. De stærkt
krydrede Frø bruges i Oste- og Spritfabrikationen,
til Brød, i Husholdningen og Medicinen. Indholdet
af ætherisk Olie i Frø fra Mellemeuropa er 4-4,5
pCt., i norsk vildtvoksende Frø er der 1-2 pCt.
mere. Som. egentlig Køkkenurt bruges den ikke
meget, — kun Bladene af og til i Grøntsuppe. Skønt
der er en Del Forskel, skelnes der ikke mellem
særlige Sorter, højst mellem Stammer. Her
dyrkes den nu kun lidt i Landbohaver til Hjemmebrug,
medens Avlen af de større Mængder er gaaet over
i Landbruget. Hidtil er største Delen af Danmarks
Forbrug indført fra Holland og Tyskland.
<sp>Kultur:</sp> Ingen Krydsningsfarer. Ynder ret kraftig,
muldrig, jævnt fugtig, men vel afvandet Jord.
Noget Læ er heldigt, da de næsten modne Frø let
falder af. Jorden bør løsnes dybt. Dyrkes som 2-
eller, hvor Jorden er tilstrækkelig ren, som
3-4-aarig; giver ikke Frø før i andet Aar efter
Udsæden. Til 2-aarig Kultur rækkesaas i April-Maj,
2-3 cm dybt, 40-50 cm mellem Rækkerne og med
4-6 kg pr. ha, og udlagt i Havre eller stivstraaet
Byg som Dæksæd. Naar denne er høstet, gives
maaske 200 kg Chili- eller Norgesalpeter pr. ha
og der radrenses. Eller Saaningen sker indtil sidst
i Juni — først i Juli uden Dæksæd, men efter
afrømmede tidlige Kulturer eller i Renbrak.
Udtynding, hvor Planterne staar tæt, og
Henplantning i »Springene« i fugtigt Vejr maa tilraades.
Planterne maa være kraftige inden Vinteren, da
de ellers først skyder Blomsterstængler i tredie
Sommer. Ingen Slags Vinterdækning. Et lille Lag
kort Staldgødning, spredt om Vinteren, eller
Superfosfat og Kaligødning i det tidlige Foraar, lønner
sig i Reglen; maaske ogsaa Ajle eller Salpeter lidt
senere, og straks efter Radrensning. Frøet modnes
i Juli; Afhøstningen maa da nøje passes, baade for
at undgaa Spild og dog opnaa god Udvikling. Naar
omtrent 1/3 af Frøet er brunt, afskæres
Stænglerne, helst i Dug eller om Aftenen, med Rapssegl,
Mejered eller Maskine, lægges i Smaabunker paa
Stubben til Eftermodning i 6-8 Døgn, tærskes ude
paa Sejl eller paa Logulvet med Plejl eller
maskintærskes. Det sidst udviklede Frø aftærskes
maaske vanskeligt med Plejl og vejres da
yderligere til Tærskning nogle Dage efter; men dette
Frø er af en langt ringere Kvalitet, og egner sig
navnlig ikke til Udsæd. Rensning og omhyggelig
Tørring i Træk, men ikke i Sol; kastes dagligt.
Til 3-4-aarig Kultur gives der straks efter Høsten
Kali- og Fosforsyregødning, radrenses, tværhakkes
og luges om fornødent. Om Vinteren og Foraaret
samme Gødning som før nævnt. I 100 gr Frø er c.
36,000 Korn, passende til 200 m Rækkelængde.
Godt udviklet Frø (navnlig Spildfrøet) spirer med
85-90 pCt., bruger mindst 8-10 Døgn dertil, og
holder i 2-3 Aar. Hvor Forholdene passer, er
Avlen ret sikker og lønnende, idet der kan avles
1200-1500 kg pr. ha. Kommenplanterne kan
undertiden ødelægges i store Pletter af <sp>Bægersvamp</sp>,
og Larver af <sp>Skærmplantemøl</sp>
sammenspinder Blomsterstandene og æder de unge Frø.
H. G—m.
</chapter>

<chapter name="Kompasplanten">
<b>Kompasplanten</b> se <sp>Silphium</sp>.
</chapter>

<chapter name="Kompostjord">
<b>Kompostjord</b> se <sp>Jordbundsarter</sp>.
</chapter>

<chapter name="Koncentreret Kaligødning">
<b>Koncentreret Kaligødning</b> se
<sp>Kunstgødning</sp>.
</chapter>

<chapter name="Kongebregne">
<b>Kongebregne</b> se <sp>Osmunda</sp>.
</chapter>

<chapter name="Kongelys">
<b>Kongelys</b> se <sp>Verbascum</sp>.
</chapter>

<chapter name="Kongesalat">
<b>Kongesalat</b> se <sp>Esdragon</sp>.
</chapter>

<chapter name="Konserveringsmaskiner">
<b>Konserveringsmaskiner.</b> Konservering af
Havesager kræver, naar denne skal foretages i større
Stil, betydelige mekaniske Hjælpemidler, da alt det
forskellige Arbejde med Behandlingen ellers bliver
for besværligt og kostbart, og selv til Brug i
Husholdningen vil man i mange Tilfælde have Fordel
af at anskaffe visse Redskaber og mindre Maskiner,
der betyder en stor Arbejdsbesparelse. De
forskellige Slags <sp>Tørreovne</sp> er omtalt under Tørring.
Men ved Tilberedelsen af de forskellige Havesager
til Tørring saavel som ved Tilberedning af Saft,
Frugtsmør, Vin o. a. bruges der forskellige
Maskiner, af hvilke her skal nævnes nogle af de
vigtigste. — <sp>Vaskemaskiner</sp> er meget nyttige
ved Behandling af Rodfrugter, Kartofler, Grønsager
og Nedfaldsfrugt. Fig. 1 viser en større
Frugtvaskemaskine fra P. Mayforth, Frankfurt am Main,
til Dampkraft, og hvor Frugten føres op af
Vandet ved Hjælp af et vandrende Spandesystem. —
<sp>Snittemaskiner</sp> bruges mest til finere
Sønderdeling af Grønsager og forefindes i mange
Størrelser og Konstruktioner. Til Stordrift bruges
meget roterende Knivhjul i vandret Stilling, hvor
Varerne ved egen Vægt gennem en Tragt synker
ned og sønderdeles, saaledes de tyske Surkaal- og
Gemyse-Snittemaskiner, der kan indstilles til at
snitte Varerne i forskellig Størrelse; heraf viser
Fig. 2 en fra E. Herzog, Leipzig-Reudnitz. Af
mindre Maskiner til Husholdningsbrug er der f.
Eks. Snittebønnemaskiner (Fig. 3), der er

<img>Fig. 1. Vaskemaskine.</img>

<img>Fig. 2. Snittemaskine.</img>

<img>Fig. 3. Snittebønnemaskine.</img>

<img>Fig. 4. Frugtskrællemaskine.</img>
praktiske ved Snitning af Snittebønner, endvidere
Redskaber som Agurkehøvle og Apparater til Skæring
af Løg. — Til <sp>Skrælning</sp> af Æbler til Tørring
anvendes næsten altid <sp>Skrællemaskiner</sp>,
hvoraf de fleste er saaledes indrettede, at de
samtidig deler Æblet i en Spiral eller i ringformede
Skiver og udstikker Kærnehuset. Til
Husholdningsbrug og Tørring i mindre Omfang kan
bruges en lille amerikansk Skrællemaskine (Fig. 4),
der i mange Aar har været i Handelen, den er
billig, men ikke særlig holdbar. Bedre er de tyske
Unicum Maskiner, der fremstilles af E. Herzog,
Leipzig-Reudnnitz, og kan anbefales saavel til
Husholdningsbrug som til Fabriksbrug, da de er
holdbart byggede og til moderat Pris. De findes i
forskelligt Udstyr og Størrelse og beregnet til
forskellige Frugter. Fig. 5 viser Unicum Nr. 6,
beregnet til Skrælning af Frugt, Karotter og
Kartofler, Fig. 6 Unicum Nr. 5, beregnet paa Æbler,
med Apparat til Sønderdeling af disse og
Udstikning af Kærnehuset. Alle disse drives ved
Haandkraft, men der findes ogsaa Skrællemaskiner fra
samme Firma, som drives ved Maskinkraft. Til
Skrælning af Kartofler og Karotter findes større
Maskiner efter andre Systemer, hvor man kan
hælde Knolde og Rødder løst i og faa dem ud i
skrællet Tilstand. — Til Dampning af Grønsager
og enkelte Frugter før Tørringen anvendes
<sp>Dampapparater</sp>, bygget som lukkede Kasser, hvori
man kan indskyde Varerne paa Tørrebakker.
Dampen tilføres gennem et Rør fra Dampkedlen, og
Trykket aflæses paa et Manometer (Fig. 7). — Ved
Afpresning af Saft bruges forskellige Knuse- og
Presseapparater. Til Knusning af de forskellige
Frugter bruges en Slags <sp>Frugtmølle</sp> med
Valser af haardt Træ, emailleret Jærn eller Sten.
Fig. 8 forestiller en lille Frugtmølle »Piccolo« fra
Ph. Mayforth, Frankfurt am Main; den egner sig
til Husholdningsbrug, men da Knusning af Frugt
udfordrer betydelig Kraft, har man i fabriksmæssig
drevne Anlæg indrettet større Valseværker. Til
Husholdningsbrug er der <sp>Saftpresser</sp> (Fig. 9)
af amerikansk eller svensk Fabrikat (Husqvarna),
der samtidig knuser Frugten og afpresser Saften
ved Hjælp af en roterende Snegl som i en
Kødmaskine. En praktisk og billig Presse til Æbler kan
indrettes ved Hjælp af to lange Bjælker, der
bindes sammen i den ene Ende. De knuste Æbler
kommes i en ren Sæk og lægges mellem to rillede
Brædder, og det Hele anbringes mellem Bjælkerne,
ved Menneskets egen Vægt vil der da udøves
tilstrækkeligt Tryk til at afpresse Saften, der
optages i et Kar, som anbringes under Posen. Til
Afpresning af større Mængder Frugt bruges stærkt
byggede Pressere, der arbejder ved Skruetryk eller
hydraulisk Tryk. Gode Skruepressere fremstilles af
flere tyske Firmaer, saaledes Ph. Mayforth,

<img>Fig. 5. Frugtskrællemaskine.</img>

<img>Fig. 6. Frugtskrællemaskine.</img>

<img>Fig. 7. Dampapparat.</img>

<img>Fig. 8.</img>
Frankfurt am Main (Fig. 10); disse Pressere bestaar af
en stærkt bygget Tønde med Mellemrum i
Staverne og hvor Laaget kan trykkes ned ved
Skruetryk, saa Saften presses ud mellem Staverne og
samles forneden. — Til Fremstilling af Frugtsmør
haves særlige <sp>Kogekedler</sp>, hvor Kogningen
foregaar ved tilført Damp, og hvor Omrøringen
foregaar mekanisk (Fig. 11; Val. Waas, Geisenheim
am Rhein). Efter Kogningen røres Frugtmassen
gennem en <sp>Passérmaskine</sp>, en stor Sigte
med Gennemrøringsapparat (Fig. 12). Saadanne
Maskiner fremstilles bl. a. af Val. Waas,
Geisenheim am Rhein; til Husholdningsbrug anbefales de
saakaldte Junger'ske Passérmaskiner efter samme
Princip, men til Haandkraft. En lille Passérsigte
til at anbringe over en Gryde vil ogsaa kunne
gøre Fyldest til Husholdningsbrug; den
forefindes i flere Fabrikater af tysk eller amerikansk
Oprindelse. — Til Bælgning af grønne Ærter til
Tørring og Henkogning findes
<sp>Ærtebælgemaskiner</sp>, meget store, meget kostbare Maskiner,
der bælger Ærterne og sorterer disse i flere
Størrelser, men ved Konservesfabrikkerne er de
overordentlig værdifulde, da Ærtebælgning ved
Haandkraft tager saa megen Tid. — Til Filtrering af
Vin, til Propning og Kapsling af Flasker findes
ogsaa Specialmaskiner. — Til Henkogning findes,
foruden de særlige Henkogningsgryder og Kedler,
Autoklaver og lignende, ogsaa en Del
Specialmaskiner til Varernes Behandling, foruden de i det
foregaaende omtalte, bl. a. ogsaa til Daaselukning.
Om dette se Henkogning.
H. K.

<img>Fig. 9.</img>

<img>Fig. 10.</img>

<img>Fig. 11. Kogekedel med mekanisk Omrøring.</img>

<img>Fig. 12. Passérmaskine.</img>
</chapter>

<chapter name="Konserves">
<b>Konserves</b> se <sp>Henkogning</sp>.
</chapter>
<chapter name="Konstruktion og Afsætning af Bede">
<b>Konstruktion</b> og Afsætning af Bede. Overføring
af en Havetegnings Figurer paa Jordstykkerne
foregaar paa følgende Maade: En <sp>Vinkel</sp> (Fig. 1)
afsættes ved en Cirkelbue og et snorret Maal fra
B-C. <sp>En ligesidet Trekant</sp> (Fig. 2)
afsættes ved 2 Krydsbuer fra Grundliniens
Endepunkter. — <sp>En retvinklet Trekant</sp> (Fig.
3) afsættes ved 2 Krydsbuer fra Grundlinien. Er
denne 3 Længdeenheder, skal den ene Krydsbue
have 4, den anden 5 Længdeenheder. — En
<sp>Kvadrat</sp> (Fig. 4) afsættes ved den rette Vinkel (se
Fig. 3) og Buerne BD, AC og CA. — En
<sp>Firkant</sp> inddeles ved en Diagonal i Trekanter, der
da afsættes som ovenfor. — En <sp>uregelmæssig
Mangekant</sp> (Fig. 5) inddeles i Trekanter og
afsættes som ovenfor. — <sp>Regelmæssige
Mangekanter</sp> afsættes ved Hjælp af den givne
Cirkelbue og en Side ved alm. Inddeling. Er en
bestemt Sidelængde opgivet, afsætter man en
<sp>regelmæssig Femkant</sp> (Fig. 6) ved med A B, den
givne Side, at slaa en Cirkelbue fra Punkt A,
oprejse en Perpendikulær A D i Punkt A og dele den
mellemliggende Cirkelbue i 5 lige store Dele samt
afsætte en af disse paa den forlængede Cirkelbue;
Forbindelseslinien A C er da den anden af
Femkantens Sider, og den mellemliggende Vinkel
Femkantvinkelen 108 °. Afsætter man ved A og B en
Vinkel paa 54 °, bliver Vinkelliniens
Skæringspunkt Femkantens Centrum. — En
<sp>regelmæssig Sekskant</sp> (Fig. 7). Med den givne Sides
Længde A B slaar man fra A og B to Cirkelbuer.
Skæringspunktet C er da Sekskantens Centrum,
hvorefter man beskriver Cirkelbuen og inddeler
denne. — En <sp>Ellipse</sp> (s. d. A.) afsættes paa
lignende Maade som en Cirkelbue, dog med den
Forskel, at man ved Afsætning af Cirkelbuen slaar
Dobbeltsnoren uden om 1 Stok, medens man ved
Afsætning af Ellipsen bevæger Dobbeltsnoren uden
om 2 Stokke med en vis indbyrdes Afstand. De
2 Stokke anbringes i Brøndpunkterne. Skal man
afsætte en Ellipse af en bestemt Længde og Bredde,
afsætter man først Længden A B og derefter
Bredden C D, lodret paa Midten af Længden som vist
i Fig. 8. Brændpunkterne findes da, naar man fra
Punktet C med den halve store Akse O A beskriver
en Cirkelbue, som skærer A B. Skæringspunkterne
FF<sup>1</sup> er da Brændpunkterne. — En <sp>Oval</sp> (s. d. A.)
afsættes, som Fig. 9 og 10 viser. Deler man den
givne Længdeakse A B i 3 lige store Dele, er D E
Radius for 2 Cirkelbuer fra Punkterne D og E,
hvis Skæringspunkter F og G er Centrum for den
ene Del af Ovalen, medens D og E er Centrum for

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>

<img>Fig. 6.</img>

<img>Fig. 7.</img>

<img>Fig. 8.</img>

<img>Fig. 9.</img>

<img>Fig. 10.</img>

<img>Fig. 11.</img>

<img>Fig. 12.</img>

<img>Fig. 13.</img>

<img>Fig. 14.</img>

<img>Fig. 15.</img>
den anden Del af Ovalen. Deler man den givne
Længdeakse i 4 Dele (Fig. 10), faar man en Oval
af en mere aflang Form. Er Ovalens Bredde D C
givet (se Fig. 11), deler man den halve Bredde i 3
lige store Dele, beskriver med 2/3 O D fra O en
Cirkelbue, som skærer A B i E og F. C, D, E og F
er da Centrum for de Cirkelbuer, som danner
Ovalen. Er Ovalens Længde- og Breddeakse givet
(Fig. 12), afsættes disse først lodret paa hinanden,
og derefter udmaaler man paa Længdeaksen A B
den halve Bredde O C fra A til a; man beskriver da
fra O med Radius Oa en Bue, som skærer
Breddeaksen i E, og fra E med Radius Ea en Bue, der
skærer samme Akse i F. F E er da Radius for 2
Buer, der med F som Centrum giver
Skæringspunkterne G og H, der ved Buer med deres
indbyrdes Afstand som Radius giver Skæringer, m og
n, som sammen med G og H er Centrum for
Ovallinien. — En <sp>Æg-Oval</sp> (Fig. 13) afsættes ved,
at man fra Midten af den givne Bredde A B
gennem A og B slaar en Cirkel, som skærer
Længdeaksen i E. A, B og E er da Centrum for den
nederste Del af Ovalen, henholdsvis med Radius A B,
B A og E F. — En <sp>enkelt Spiral med 2
Midtpunkter</sp> konstrueres, som Fig. 14 viser.
Først afsættes en Midtcirkel O, derefter drages en
Linie saaledes, at den gaar gennem Midtcirklens
Centrum; A er da Centrum for Buen B C, B
Centrum for Buen C D, O Centrum for Buen D E, B
Centrum for Buen E F o. s. fr. — En <sp>enkelt
Spiral med 3 Midtpunkter</sp> (Fig. 15)
konstrueres om en ligesidet Trekant A B C, hvis
Sider forlænges som Hjælpelinier. B er Centrum
for C D, A for D E, C for E F og B for F G o. s. fr.
E. G.
</chapter>

<chapter name="Konval">
<b>Konval</b> se <sp>Convallaria</sp>.
</chapter>

<chapter name="Kopulation">
<b>Kopulation</b> se <sp>Forædling</sp>.
</chapter>

<chapter name="Koralblomst">
<b>Koralblomst</b> se <sp>Adonis autumnalis</sp>.
</chapter>

<chapter name="Koralkirsebær">
<b>Koralkirsebær</b> se <sp>Solanum
Capsicastrum</sp>.
</chapter>

<chapter name="Koraltræ">
<b>Koraltræ</b> se <sp>Erythrina</sp>.
</chapter>

<chapter name="Kordontræ">
<b>Kordontræ</b> se <sp>Frugttræformer</sp>.
</chapter>

<chapter name="Koriander.">
<b>Koriander.</b> <sp>Coriandrum sativum</sp> L.
(Umbelliferæ). Etaarig Urt med tvekønnede
Blomster. Fra Middelhavslandene. Dyrkes ikke som
egentlig Køkkenurt, da Planten har en ubehagelig
Lugt og Smag; de modne Frø bruges derimod meget
i Medicinen og i Industrien til Sukkervarer,
Likører (Chartreuse), Parfumer, Pølsevarer
(Servelatpølse) m. m., da de indeholder en fin ætherisk
Olie. Til Danmark indføres meget Frø fra Holland,
Italien og Tyskland, hvor det dyrkes
landbrugsmæssigt, mere end i Haverne. Da Dyrkningen ikke
er vanskelig under passende Forhold, burde den
optages hos os. Ingen Afarter og ingen
Krydsningsfarer. Stiller samme Krav til Jord, Læ o. a.
Forhold som <sp>Anis</sp> (se d. A.) og dyrkes ganske
som denne, dog med lidt sildigere Saaning: Sidst
i April—først i Maj. Høsten falder i Aug.-Septbr.
Frøene sidder løst ved Indtrædende Modenhed, saa
Skærmene bør skæres af nogle Gange for at faa
højtspirende og rigt olieholdigt Frø; ellers afskæres
Stænglerne inden fuld Modenhed og helst i Dug.
Avlen skal være ret sikker under gode Forhold,
med 600-800 kg pr. ha som Gennemsnitsudbytte.
Godt Frø holder Spireevnen i 4-5 Aar; men
almindelig Handelsvare spirer ofte ret daarligt. Bruger
16-18 Døgn til Spiring. 100 gr = 12-13000 Korn,
passende til 125-150 m Rækkelængde. 25-30 kg
Udsæd pr. ha. Om Angreb af Sygdomme og
Skadeinsekter foreligger intet.
H. G—m.
</chapter>

<chapter name="Korkelm">
<b>Korkelm</b> se <sp>Ulmus suberosa</sp>.
</chapter>

<chapter name="Korkgran">
<b>Korkgran</b> se <sp>Abies arizonica</sp>.
</chapter>

<chapter name="Kornblomst">
<b>Kornblomst</b> se <sp>Centaurea Cyanus</sp>.
</chapter>

<chapter name="Kornel">
<b>Kornel</b> se <sp>Cornus</sp>.
</chapter>

<chapter name="Korsblomstskimmel">
<b>Korsblomstskimmel</b> (<sp>Peronospora
parasitica</sp>) angriber Kaal og andre Korsblomstrede;
K. ses baade under Glas og paa Friland, især paa
Kimplanter, paa hvis Blades Underside der
fremkommer en snehvid, løs Skimmelbeklædning;
senere kan den optræde paa alle Organer, i
Blomstringstiden ofte sammen med Hvidrust (s. d.).
K. bekæmpes ved at sprøjte Frøbedene og de spæde
Planter med Bordeauxvædske.
F. K. R.
</chapter>

<chapter name="Kortvingede Biller">
<b>Kortvingede Biller,</b> Rovbiller, kortvingar (s.)
(Staphylinidæ) anses for at være nyttige eller
indifferente Insekter i Haven. Nogle kan imidlertid
angribe Planter, f. Eks. Bænkkortvingén
(Trogophloeus pusillus Grav.), sort med lysebrune, stærkt
afkortede Dækvinger, c. 2 mm lang, der
undertiden optræder i uhyre Mængder i Bænkene paa f.
Eks. Meloner og søndergnaver Knopperne. Stiller
man i Bænkene flade Tallerkener med svagt
lysolblandet Vand, lokkes de dertil cg drukner.
A. T.
</chapter>

<chapter name="Kråka">
<b>Kråka</b> (s.) se <sp>Fugle</sp>.
</chapter>

<chapter name="Krage">
<b>Krage</b> se <sp>Fugle</sp>.
</chapter>

<chapter name="Krageklo">
<b>Krageklo</b> se <sp>Ononis</sp>.
</chapter>

<chapter name="Kranse">
<b>Kranse.</b> Kranse, bundne af Blomster, Blade eller
smaa Kviste, blev allerede i Oldtiden meget
benyttede ved festlige Lejligheder, og navnlig i
Grækenland og Italien anvendtes Kranse ved
Tempeltjenesten og den øvrige Gudedyrkelse. De bares i
Reglen paa Hovedet eller om Halsen, og
Karakteren af Kransen rettede sig efter de særlige

<img>Kranse. Fig. 1.</img>
Egenskaber, man tillagde den
fejrede Guddom, saaledes smykkede
Folket sig f. Eks. ved
Venusfesterne med Roser og Oleanderens
Blomster, til Bachus' Ære flettedes
Vinranker i Haaret, og med
Laurbær hædredes den sejrende Kriger.
Ogsaa i vore Dage anvendes Kranse
paa forskellig Vis, omend de
ganske naturligt har antaget en noget
anden Form. og til Dels ogsaa
giver Udtryk for en anden Følelse.
Hovedkranse anvendes dog stadig
som Smykke for unge Kvinder, og
særlig har Brugen af Brudekranse
holdt sig ned gennem de vekslende
Tider. I det klassiske Grækenland
bandtes de af smaabladet Vedbend
som Symbol paa Trofasthed.
Romerne anvendte særlig Myrtegrene
og Orangeblomster som Uskylds-
og Frugtbarhedens Tegn, og
denne sidste Kombination finder som
bekendt Anvendelse endnu den
Dag i Dag. Den almindeligste
Form for en saadan Brudekrans
var den saakaldte Diademfaçon,
der, bunden som en Spidsbue, var
højst midt for Panden og gik
smallere ned mod Ørene, og
Brudesløret fæstedes da inden i
Kransen. I den senere Tid har de
moderne Damefrisurer nødvendiggjort ny Façoner.
I den dobbelte Brudekrans hæver sig op over
den noget lavere bundne Diademform en tynd
Bue af Myrtegrene, og i denne befæstes saa
Sløret. Fig. 1 viser en Krans, ret lav paa
Midten, med to større Sidebuketter. I den
allersidste Tid har man ganske opgivet
Kransen som saadan, og fæster Myrtegrenene paa
et ret bredt, hvidt Silkebaand, der bindes
stramt om Haaret som en Slags Turban. Den
gamle nordiske Skik med Brudekroner af
Metal, som gik i Arv fra Slægt til Slægt,
bliver efterlignet endnu paa enkelte Steder,
navnlig i Sverrig, saaledes at man inden i
den egentlige Brudekrans fremstiller en lille
lukket Krone af Myrtegrene, pyntet med
Orangeblomster. At Brudekransen, som et Led
i Damernes Paaklædning paa Livets
festligste Dag, i særlig Grad er paavirket af de
øvrige Damemoders store Kredsgang, vil
sikkert bevirke, at de gamle Former atter en
Dag tages i Brug og virker med Nyhedens
Magt. I den senere Tid har ogsaa
Hovedkranse af Blomster fundet en større
Anvendelse end tidligere. Til Smaapiger anvendes
f. Eks. Maanedsroser eller Blomster af Prunus
triloba, tæt sammenbundne uden Grønt, og
til unge Damer Lathyrus, Violer eller
Nelliker, hvortil da en Bryst- eller Haandbuket
af samme Slags Blomster vil passe særdeles
godt og være af en baade smuk og klædelig
Virkning. I stedse stigende Grad anvendes
Kranse som Hyldestgaver til fortjente Mænd i
Samfundet, og navnlig til optrædende

<img>Fig. 2.</img>

<img>Fig. 3.</img>
Kunstnere og Kunstnerinder. Binderen af saadanne
Æreskranse maa i høj Grad have sin Opmærksomhed
henvendt paa saa vidt muligt ved Fantasi og
Originalitet at faa Kransens særlige Præg frem,
saa at den paa ingen Vis kommer til at
frembyde Lighed med en Sørgekrans og derved
afstedkommer Ulykker indenfor en Kreds af
Mennesker, der, som f. Eks. Scenens Børn, trods
al Kultur dog som Regel er ret overtroiske. Til
saadanne Kranse anvendes Blomster kun sjældent,
og da kun under en særlig Form, som f. Eks. til
Dannelse af Bogstaver i Tilegnelsessignaturen. Som
Bindegrønt anvendes hovedsagelig Laurbærgrene,
dog kan ogsaa det særlig nationale Træs Løv
anvendes, f. Eks. Bøg, Eg, Birk, Gran eller Fyr.
Fig. 2 viser en saadan Kunstnerkrans, særlig
beregnet til en Carmen- eller Toreadorfremstiller,
og Binderen har faaet dette frem paa en baade
smuk og dekorativ Maade, saa Hensigten med
Kransen er udenfor al Tvivl. De smaa
Ornamentkranse kunde ogsaa have været bundne af Blomster,
f. Eks. højrøde Nelliker, svarende til Rollens
Karakter, men Anvendelse af Laurbær giver den til
Gengæld mere Ro og Stilrenhed. Fristelsen til at
forme en saadan Æreskrans med særligt Henblik
paa den Kunstart man specielt ønsker at hædre,
driver Binderen til stundom at forlade den
almindelige Krans og give Tanken Udtryk ved
Fremstilling af Lyrer, Harper eller lignende Attributter.
Fig. 3 viser en saadan Orfeuslyre, bunden af
Ruscus med Baand af smaa Immorteller og
Laurbærgrene slyngende sig om Strengene. Som en
Reminiscens fra Mændenes Hovedkranse i Oldtiden
anvendes stundom en 1,50 m lang Rosenguirlande
med Silkesløjfer i de nationale Farver, der som en
Hæderskrans lægges om Halsen paa den Mand, som
man ønsker at hylde. Nutidens største Anvendelse
af Kranse finder dog Sted ved Begravelser som
Sympatitilkendegivelse overfor den afdøde og
den efterladte Familie. Naar Skikken er opstaaet,
kan ikke med Bestemthed paavises, men der er
Grund til at tro, at den stammer fra den første
kristne Tid, idet Kransen fremstillede Cirklens
gamle Symbol paa Uendeligheden og derfra i
overført Forstand paa Udødeligheden. Den smukke
Skik har i den Grad gennemtrængt alle
Befolkningens Lag, at næppe mange i vort Samfund
sænkes i Graven uden en Krans paa sin Kiste. Gang
paa Gang har snæversynede Mennesker af
misforstaaet Samfundsøkonomi gaaet til Felts mod den
efter deres Mening overhaandtagende Brug af
Kranse, men hver Gang er Angrebet slaaet tilbage
i Kraft af, at den i Nutidsmennesket boende Trang
til at mildne Sorgen ved at dække Kisten med
Naturens lyse Blomstertæppe er medfødt. Men lige
saa stor Afstand der er mellem høj og lav
indenfor Samfundet, lige saa mange Former kan
Kransen antage, fra den fattiges, bunden af Hedens
Lyng, til f. Eks. Zarens, sendt til Præsident
Carnots Baare, som der maatte 10 Mand om at bære,
og for hvilken Prisen efter Sigende var 60,000
Frcs. Tanken, som ligger bag, er dog den samme,
og Blomster, nedlagte ved Dødens Port, har vel
Lighedens Ret i sig selv. Fra en ringe Begyndelse
har Kransebinderiet, efterhaanden som Forbruget
er tiltaget og Materialet er blevet fyldigere paa
alle Aarets Tider, arbejdet sig op til en meget
smuk Stilling indenfor Binderiet, og om end
Opgavens Maal paa Forhaand maa anses for givet,
kan Løsningen dog naas ad mange Veje. Man maa
nærmest skelne mellem Bladkranse, Blomsterkranse
og Palmekranse; selvfølgelig vil Kombinationer
mellem disse Former forekomme, men for
Oversigtens Skyld maa de 3 Typer fastholdes. Den
alvorligste Form for Bladkranse er sikkert
Empirestilen. Den fremstilles ved, at man paa en meget
tyk og fastsnøret Mosring hefter Bladene enkeltvis
med smaa Kroge, saa de ganske dækker Ringen,

<img>Fig. 4.</img>

<img>Fig. 5.</img>
og Kransens Omfang kan uden Skade være indtil
1 m i Diameter. Til denne Krans anvendes ikke
Blomster, men derimod omslynges den med et c.
4-5 cm bredt Silkebaand i 6 à 8 slyngninger eller
2 Stkr. Baand, som krydser hinanden med 5 à 7
Kryds. Af Blade, særlig egnet til denne
Bindemaade, maa nævnes Laurbær, Magnolia og
Castanea. At fremstille denne Krans i Blomster er
ogsaa af god Virkning, f. Eks. Levkøjer, hvide
Fjernelliker eller Violer, men disse maa ligesom
Bladene heftes godt ned til Bøjlen, saa Kransens
Linier nøje overholdes, og Baandets Farve
afstemmes da efter Blomsterne. Fig. 4 viser en saadan
Krans, bundet af storblomstrede mørk gule Tagetes
og omslynget med 5 Stkr. Baand af en lysere gul
Farve. En Variant af denne Form fremstilles
ogsaa af Bjærgfyr, hvor de smaa Kviste stikkes lige
lodret ned i Bøjlen og bagefter klippes jævnt med
en Saks. Baandene vil her kunne dannes af smaa,
tæt sammenstillede Larixkogler. Særdeles smukt
virker ogsaa en Bladkrans i den gotiske eller
Spidsbuestilen. Af Blade kan her foruden de tidligere
nævnte anvendes Bøg, Eg, Vedbend, Ruscus, Croton
etc. Bindingen af Kransen begyndes ret smalt
foroven i Spidsen og gøres bredere nedad. Dekoration
med Blomster kan finde Sted nederst i Buen, dog
vil man foretrække nogle enkelte ret store
Blomster, f. Eks. Calla eller Lilier garneret med
de Blomsterne tilhørende Blade. Sort Flor vil
til en saadan Krans være anvendeligt. Ved
Bladkranse søges i det hele taget at gøre
Karakteristikken saa virkningsfuld som muligt, hvad enten
Motivet hentes fra Markm Skov eller Strand.
Saaledes udviser Fig. 5 en smuk Skovkrans.
Kransen er bred og stærkt hvælvet og bestaar af
Magnoliablade, hvis smukke fløjlsbrune Underside er
lagt opad og hæftede paa Bøjlen med smaa Kroge
af Staaltraad; den tilsigtede Virkning, at henlede
Tanken paa en ru Fyrrestamme, er tilfulde opnaaet,
og i Overensstemmelse hermed er Kransen smykket
med Fyrregrene med Kogler samt store Kogler af
P. maritima; yderligere er paa Kransen anbragt
Partier af de overmaade smukke, fløjlsagtige, i
brunlige Skatteringer farvede Træsvampe.
Blaagrønt Fløjl, svarende til Fyrregrenenes Farve, er
slynget om Kransen mellem Svampene og
Koglerne. Alt i alt et Arbejde, der vidner om
Binderens Forstaaelse af Opgaven, idet der er taget
skyldigt Hensyn til saavel Materialets Egenartethed
som til Farverne, brunt og blaagrønt. Fig. 6 a
viser en anden, lige saa smuk som ejendommelig
Krans; her bestaar Materialet til selve Kransen
af Plademos. Dette anbringes paa en bred og
passende hvælvet Bøjle af Halm eller lignende, i
store Flager og hæftes fast med Kroge; Flagernes
Sammenføjning paa Kransen maa være særdeles
omhyggelig; skulde der i Flagerne findes nogle
Skovsyrer, Vedbend eller smaabitte Svampe eller
Alger, bør disse bevares, da dette i høj Grad
bidrager til at forhøje Virkningen. Den her
afbildede Moskrans er smykket med en Samling
Kogler, Pinus maritima og Dunhammer samt en stor
blaadugget Echeveria. En Ranke af høstfarvede
Mahoniablade og Rønnebær lægger sig i fem
Slyngninger om Kransen, som ud- og indvendig er
kantet med koralrøde Pompongeorginer. Fig. 6 b
viser <sp>Bagsiden</sp> af den samme Krans, denne er
beklædt med Mahogniablade og kantstukket med
Smaakviste af Rødgran; da det <sp>aldeles ikke</sp>
er ligegyldigt hvorledes Bagsiden, navnlig ved
<sp>store</sp> Kranse, ser ud, bør man altid underbinde
Bøjlerne, saaledes som Fig. 6 b viser. Stilfulde
Kranse i samme Smagsretning vil kunne
sammensættes af Strandtidsler (Eryngium) med en Buket
af Marehalmens svajende Aks, af høstfarvede
Egeblade med Agern og rødbrune Skovbregner, og ved
Juletid er Ilexkranse med røde Bær meget yndede.
Udvalget er saa stort og rigt, at et aabent Øje for

<img>Fig. 6 a.</img>

<img>Fig. 6 b.</img>
Naturen og en øvet Haand stadig vil finde ny
Kilder at øse af. Findes der indenfor Bladkranse
en saa stor Rigdom af Variationer, bliver
Materialet ligefrem overvældende, naar det gælder
Binding af Blomsterkranse; her vil dog Hensynet
til Blomsternes Farve og Form kræve et Kendskab
til Blomstersammenstillingen, som kun den øvede
Arrangør kan være i Besiddelse af. I tidligere Tid
anvendtes næsten udelukkende den hvide eller
ganske lyse Farve, og alle kraftig virkende Farver
i gult, rødt og blaat var banlyste. Endnu indtager
vel den hvide Farve Førerstillingen, men Nutidens
Smag for livligere Farver har ogsaa paa dette
Omraade givet Binderen friere Hænder ved Valget
af disses Sammensætning. Til mindre Kranse vil
det altid være mest formaalstjenligt at anvende
én Farve og helst samme Blomst, de kan da
anbringes enten helt rundt i Kransen eller som en
Buket paa den ene Halvbue; de stilles som Regel
temmelig frit, saa hver Blomst kan komme til
sin Ret, og saafremt det er nødvendigt, vil
Adiantumgrønt kunne give Kransen et lettere og finere
Præg. Fig. 7 viser en Blomsterkrans af svagt
gullige Lathyrus og Udsmykningen bestaar af
storblomstrede mørkviolette Clematis (Jackmannii),
disse er i Overensstemmelse med deres Voksemaade
anbragte frit og let, og man maa lægge Mærke
til, at der i denne, meget enkle Krans ikke er
anbragt Adiantum eller andet Sirgrønt, men kun
det lette Clematisløv, hvilket viser, at man
<sp>absolut ikke altid</sp> behøver at fylde en Krans
med »Venushaar« for at gøre den tiltalende.
Virkningen af dette Arrangement er smukt og meget
naturligt. Fig. 8. Krans af smaablomstrede hvide
Chrysanthemum smykket med storblomstrede
<sp>grønne</sp> Chrysanthemum af Sorten »Sybaris«.
Blomsterne er anbragte som en Buket og hviler
smukt og naturligt paa Kransen, til hvilken
Buketten er bundet med sorte Silkesnore; Sørgeflor
slynger sig om Kransen; paa denne er endvidere
anbragt en mindre Krans af afplukkede
Mahoniablade, men denne cotillonagtige »Prydelse« <sp>burde
ubetinget have været udeladt</sp>. Denne
Illustration kan da paa en Gang tjene saavel som
Eksempel som paa Modeksempel. Fig. 9. Krans
af sartrosa Rhododendronblomster prydet, paa den
ene Halvdel, med blegrøde »Enchantres« Nelliker
og paa den anden Halvdel med lyse
»Testout«-Roser. Et Par meget lange Ranker af A. plumosus
løber let hen over Blomsterne. Man vil lægge Mærke
til, at Blomsterne, som smykker Kransen, intetsteds
gaar ud over denne, men at Formen er fuldendt, let
og smuk. Fig. 10. Bred, hvælvet Krans af
»Stangmos« med en Udsmykning af »la Reine«-Tulipaner
og disses Blade. Fig. 11 viser en Krans bundet af
et meget smukt, men sendrægtigt Materiale,
nemlig, som det for øvrigt tydeligt fremgaar af
Billedet, Pilekviste med Knopper (»Gæslinger«). En
saadan Krans er, naar den er forarbejdet med
minutiøs Nøjagtighed, vidunderlig smuk; fløjlsblød og
med det prægtige, changerende Silkeskær, som er
»Gæslingerne« egen. Kransen her er smykket med
en Buket grønlighvide »Kaiserinn Augusta
Victoria«-Roser og enkelte lange Pilekviste, <sp>kun
Skade at Binderen, ganske
umotiveret, har anbragt nogle forpjuskede
Pteris og Adiantum-Blade mellem
Roserne</sp>; saa meget mere som den anvendte
Rosensort har smukt Løv. En <sp>yderligere Fejl</sp> har
Binderen begaaet ved at anbringe en, for øvrigt
smukt knyttet, sølvgraa Silkesløjfe frit svævende
paa Kransen; Sløjfen burde <sp>selvfølgelig</sp> have
været anbragt ved Bukettens Basis — Rosenstilkene
— og tjent til at fastholde Buketten til Kransen.
Heldigere har Binderen været med at anbringe to

<img>Fig. 7.</img>

<img>Fig. 8.</img>
sirligt bundne Smaakranse af Violer og fikst
paahæfte Hovedkransen disse ved Hjælp af sølvgraa
Silkebaand. Saavel Fig. 11 som Fig. 8 viser da,
med al ønskelig Tydelighed, at dette at »pynte«
en Krans ingenlunde er <sp>saa ligetil</sp> som mange
synes at mene; men kan de gennem denne
Artikel illustrerede og omtalte Arbejder tjene til
Vejledning for Begyndere i Faget, er Forfatterens
Hensigt naaet.

Blanding af mange Farver kan kun finde Sted,
hvor ligefrem Motivet forlanger det, f. Eks. i en
Foraarskrans, hvor forskelligfarvede Narcisser,
Tulipaner, Crocus og lignende i tvangfri Afveksling
kan afgive et friskt og oplivende Skue.
Adiantumblade i en saadan Krans bør ikke anvendes, da de
er Motivet uvedkommende og derved forringer
Virkningen af Kransen. Som et særdeles smukt,
naturligt Motiv kan ogsaa nævnes Mose- og
Hedemotivet. Begge maa, for at virke fuldendt, være
af ret store Dimensioner. Den første bindes af
hvide Aakandeblomster og Knopper og dekoreres
med en stor Buket af Calla, vandblaa Iris og gule
Engblommer. Hedekransen bindes af blomstrende
Erica gracilis med en langagtig Buket af
Bjærgfyr og Ædelgran. Som Kranseblomst af første
Klasse maa nævnes Rosen, som ogsaa bliver uhyre
benyttet, baade alene og i Forbindelse med andre
Blomster. Af særlig gode Sorter maa nævnes Frau
Karl Druschki. Catharine Mermet og Général
Jacqueminot, ligeledes finder de ny Sorter af
Slyngroser en god Anvendelse, og de smukke hvide
eller lyserøde Ranker kan virke med en
bedaarende Ynde. At Dyrkningen af Maréchal Niel paa
Grund af dens Urentabilitet næsten er ophørt, maa
fra et Binderistandpunkt i høj Grad beklages, idet
dens Størrelse, Farve og Duft ikke er erstattet,
endsige overtruffet af nogen moderne Rose.
Chrysanthemumens og Liliens kølige Ro finder ret
naturligt ogsaa en udstrakt Anvendelse, men da
næppe nogen Blomst ikke vil kunne bruges enten
alene eller sammen med andre, naar den med
Forstaaelse af dens særegne Karakter flettes ind i
et for den passende Mativ, maa en yderligere
Opremsning af Pladshensyn opgives. Det maa blive
enhver selvstændig Binders Sag ved Studiet af
Plante og Blomst at finde saadanne Motiver.
Endelig maa Palmekranse omtales som en, navnlig i
den senere Tid meget anvendt Sørgedekoration.
Palmebladene, som bruges hertil, er særlig Cycas
revoluta og circinalis, Kentia, og til meget store
Arrangements Phoenix reclinata. Paa en stærk,
med rigeligt Mos beviklet Halvbøjle fæstes Bladene
paa de opadvendende Spidser og samles foroven
med tynd Staaltraad. Bøjlen dækkes med Thuja,
Cypres eller Mahoniablade, og heri stikkes
Blomsterne i en saa fyldig Buket som muligt. Blandt
Blomster, som særlig egner sig til denne Form for
Kranse, maa nævnes Orchidéer, Calla, Lilierne
Harrisii og auratum og Roser; her vil navnlig de
før omtalte Slyngroser være anvendelige til at
bryde Tomheden af Kransens store Midterhul. En
smuk Løsning paa en saadan Kranseopgave
udviser Fig. 12. Til denne, som blev nedlagt af
Kejseren af Japan paa Kong Chr. IX.s Sarkofag, var
anvendt Blade af Cycas circinalis, og paa en Bund
af dobbelte hvide Ranunkler hævede sig en Buket
af Odontoglossum Alexandræ, flankeret af Prunus
triloba. Hele Arrangementets lette og lyse
Karakter ligesom tvang Tanken over mod Orientens
solbeskinnede Lande. Som Bevis paa en misforstaaet
Opfattelse af Binderiets Opgave kan man til Tider
se Palmekranse pyntede med hvide Tulipaner, hvis
Blomsterblade, vel sagtens for at de skal fylde
noget mere, med Magt er krængede tilbage, saa de
ligner mislykkede Aakander, men dels vil en
saadan Voldtægt mod Naturen altid hævne sig, dels
har i øvrigt Tulipaner hverken i Kraft af deres
Karakter eller Voksested noget som helst med

<img>Fig. 9.</img>

<img>Fig. 10.</img>
Palmer at skaffe. Til Henlæggelse paa Kister i
Kapeller har i den senere Tid de saakaldte
Evighedskranse fundet en Del
Anvendelse. De bindes i Reglen i
Empireform og omslynges med
Silkebaand. Materialet bestaar af
tørrede Capblomster og har ved
sin Holdbarhed nogen
Berettigelse, dog særlig, hvor Adgangen til
levende Blomster er vanskelig.
Den moderne Tids
Ligbrændingsbevægelse har ogsaa og vil vel
navnlig i Fremtiden give
Binderen en ny, ingenlunde let Opgave
ved Dekoration af Askeurner og
Fremstilling af Kranse, som
passer for denne. Selve Urnens
Lidenhed og den begrænsede Plads,
som Colombariet kan afgive til
hver enkelt, vanskeliggør i høj
Grad Dekoratørens Arbejde. En
ganske smuk Urneudsmykning
viser Fig. 13, hvor Urnen er enkelt
og smukt dekoreret med blaasorte
Liguster Bær og enkelte Blade; en
blaasort Silkesløjfe afslutter
Arrangementet, som er præget af
vemodsfyldt Ro. Fig. 14 viser en
mere pompøs Urneudsmykning,
bestaaende af »Maréchal Niel«
Roser og Forglemmigej. Der er i
dette Arbejde en dyb Symbolik,
som er opnaaet ved Valget af
Materialet: Forglemmigej og
Maréshal Niel Rosens
karakteristiske, hængende Blomster og Løv.
Ogsaa Arbejdets tekniske Side er
løst til Fuldkommenhed. Men da
hele Ligbrændingsbevægelsen
endnu maa siges at være i sin
Barndom, vil Binderiet sikkert finde
Udveje til Løsning ogsaa af denne
Opgave, hvis Trangen for Alvor
skulde melde sig. Som Sørgedekoration er
foruden Kransen ogsaa Korset som Kristendommens
Hovedsymbol i de senere Aar bleven en Del
anvendt og med fuld Ret, idet Korsets dekorative
Form udmærket egner sig til Fremstilling i
Blomster. Til Henlæggelse paa den afdødes Bryst
indeni Kisten anvendes saaledes smaa Kors paa c.
12 cm, de bindes i Reglen af Myosetis, Violer eller
Rosenknopper som Symbol paa henholdsvis
Hengivenhed, Venskab og Tavshed. Almindeligst
anvendt er de retvinklede Kristuskors, hvoraf Fig. 15
giver en Prøve. Det er anbragt paa en
trappeformet Fod for at kunne staa frit, saa Korsets
Linier kan komme til sin fulde Ret. Det er
fremstillet af frisk Mos og dekoreret med
Begoniablomster og Vedbendranker. En særlig smuk Form
udviser det gamle keltiske Kors (Fig. 16), hvor
selve Korset er bundet af Laurbær og Kransen af
lysegule Louis van Houtte Roser. Fig. 17, et Kors
bundet af Islandsk Mos og i Formen smukt
hvælvet. Korset er smykket med en Krans af
bittesmaa Hvidgrankviste med Kogler og forneden til
højre paa denne er anbragt Kviste af Hvidgran
med Kogler, samt udgaaede Grankviste bevoksede
med Lav. En Silkesløjfe af brune og blaagraa

<img>Fig. 11.</img>

<img>Fig. 12.</img>
Baand afslutter Arbejdet. (Ved Binding af
hvælvede Kranse og Kors maa man paase, at
Materialet overalt er korrekt anbragt, d. v. s. naar
man f. Eks. lægger den færdigstukne Genstand
paa en Bordplade, at Materialet da overalt
slutter til Pladen og man intetsteds kan finde Huller,
hvor Bøjlen eller Underbindingen ses). Fig. 18
viser et Kors bundet af hvide Jasminer
(Philadelphus odoratus) og smykket med lyse og mørkere
røde Aakauder. Enkelte Blade af A. plum. og
Adiantum er her, hvor de anvendte Blomsters
Blade ikke vilde kunne anvendes, berettiget. Fig. 19
Anker, bundet af hvide Nelliker og smykket med
van Houtte Roser og Orchideer (Dendrobium
Wardianum) samt enkelte friske Cycasgrene. Det til
Ankeret fastgjorte Tov af Silkesnore giver
yderligere denne Dekoration sit Præg. Det skæve Sct.
Andreas Kors anvendes en Del i Rusland til Ære
for Landets Skytshelgen, ligesom Sct. Peters Korset
eller Dobbeltkorset finder Anvendelse hovedsagelig
i de katolske Lande. Men alle Venner af den
stilrene Udvikling af Binderiet kan kun ønske Korset
som Dekorationsgenstand velkommen, idet det
giver Rum for ny Tanker og udvider Rammen for
Binderiets skønhedsfyldte Kunst.
E—y.

<img>Fig. 13.</img>

<img>Fig. 14.</img>
</chapter>

<chapter name="Krasse">
<b>Krasse</b> (s.) se <sp>Karse</sp>.
</chapter>

<chapter name="Krebseklo">
<b>Krebseklo</b> se <sp>Stratiotes</sp>.
</chapter>

<chapter name="Kristi Bloddraabe">
<b>Kristi Bloddraabe</b> se <sp>Fuchsia</sp>.
</chapter>

<chapter name="Kristpalme">
<b>Kristpalme</b> se <sp>Ricinus</sp>.
</chapter>

<chapter name="Kristtorn">
<b>Kristtorn</b> se <sp>Ilex</sp>.
</chapter>

<chapter name="Krognaal">
<b>Krognaal</b> se <sp>Alyssum</sp>.
</chapter>

<chapter name="Kroketplæner">
<b>Kroketplæner</b> se <sp>Sportspladser</sp>.
</chapter>

<chapter name="Krondannelse">
<b>Krondannelse</b> se <sp>Frugttræformer</sp>.
</chapter>

<chapter name="Krusbär">
<b>Krusbär</b> (s.) se <sp>Stikkelsbær</sp>.
</chapter>

<chapter name="Krusbärskvalstret">
<b>Krusbärskvalstret</b> (s.) se <sp>Ribsmide</sp>.
</chapter>

<chapter name="Krusbärsmalen">
<b>Krusbärsmalen</b> (s.) se <sp>Ribsmøl</sp>.
</chapter>

<chapter name="Krusbärsmätaren">
<b>Krusbärsmätaren</b> (s.) se <sp>Ribs- og-
Stikkelsbærmaaler</sp>.
</chapter>

<chapter name="Krusbärstekeln">
<b>Krusbärstekeln</b> (s.) se
<sp>Stikkelsbærbladhveps</sp>.
</chapter>

<chapter name="Krusemynte">
<b>Krusemynte,</b> <sp>Mentha crispa</sp> L. (Labiatæ),
fleraarig Urt fra Mellemeuropa, den anvendes som
tørret i Medicinen, ligesom ogsaa den æteriske
Olie bruges. <sp>Kultur:</sp> Formering sker ved
Deling, og Planterne anbringes med en Afstand af
30-35 cm. K. ynder fugtig Vokseplads.
J. J. H.
</chapter>

<chapter name="Krusesyge">
<b>Krusesyge</b> hos Kartoffelplanten viser sig ved,
at Bladene kruses eller indrulles paa forskellig Vis
K. forplantes med Læggekartoflerne, hvorfor disse
aldrig bør avles paa Planter befængte med K. K.
paa Gulerødder hemmer Rodens Udvikling og kan
til Tider være ganske ødelæggende; denne Form
af K. skyldes et Insektangreb (se under
Bladlopper).
F. K. R.
</chapter>

<chapter name="Kruspersille">
<b>Kruspersille</b> se <sp>Persille</sp>.
</chapter>

<chapter name="Krussjuka">
<b>Krussjuka</b> (s.) se under <sp>Bladlopper</sp>.
</chapter>

<chapter name="Krydderurter.">
<b>Krydderurter.</b> Dertil henregnes en Gruppe af
Planter, i hvis Stængler, Blade, Blomster eller
Frø findes æteriske Olier og Stoffer, der giver
Planterne en ejendommeig krydret Smag og Lugt.
Smagsstofferne udvindes og udnyttes paa
forskellig Vis. <sp>Anis</sp> og <sp>Fennikel</sp> anvendes i Form
af Essents til Sukkervarer, Bagværk, søde Retter
og Likører. De modne Frø knuses, drysses med
lidt Sukker, overhældes med Vinsprit, og efter 1
Maaneds Forløb filtreres Essentsen fra. Af
<sp>Basilikum</sp>, <sp>Merian</sp>, <sp>Timian</sp>, <sp>Sar</sp> bruges
Blade og Blomster, friske eller tørrede. Anvendes
til Retter af Bælgfrugter og Blod, Leverpostej,
Kryddersild o. s. v. Ved Syltning af Asier og
Grønsager bruges den umodne Frugts tand af <sp>Dild</sp>,
de fine Skud af <sp>Esdragon</sp>, <sp>Peberrod</sp>,
skaaret i Skiver, det modne Frø af <sp>Sennep</sp>. Til
Kryddereddike anvendes Dild, tørrede fine Skud
eller Blade af Esdragon, Basilikum m. m. Urterne
fyldes paa vidhalsede Flasker, overhældes med god
Eddike, staar paa et mørkt, lunt Sted c. 1
Maaned. Den frafiltrerede Eddike anvendes til Salater,
Sauce o. l. Af <sp>Kommen</sp> bruges de modne Frø
som Tilsætning til Ost og Bagværk.
<sp>Koriander</sp> bruges som Peber. Af <sp>Krusemynte</sp>
anvendes de friske Blade. <sp>Kruspersille</sp>
anvendes i hakket Tilstand i stor Udstrækning til
Suppe, Stuvninger, Saucer o. s. v. <sp>Malurt</sp>
tilsættes hemmebrygget Øl, anvendes til Bitter;

<img>Fig. 15.</img>

<img>Fig. 16.</img>

<img>Fig. 17.</img>
Smagen udtrækkes med Spiritus. <sp>Peberrod</sp> bruges
høvlet eller reven til Sauce, Kød eller Fisk. Som
Bordkrydderi er reven Peberrod udmærket; fyldes
paa smaa Glas, der kan lukkes tæt, drysses med
ubetydeligt Sukker og overhældes med lidt
Eddike.
M. L.

<img>Fig. 18.</img>

<img>Fig. 19.</img>
</chapter>

<chapter name="Krydsbefrugtning">
<b>Krydsbefrugtning</b> se <sp>Arvelighed</sp>,
<sp>Befrugtning</sp> samt <sp>Bastarder</sp>.
</chapter>

<chapter name="Krysanthemum">
<b>Krysanthemum</b> se <sp>Chrysanthemum</sp>.
</chapter>

<chapter name="Kræft">
<b>Kræft.</b> Med dette Navn bar man betegnet en
Række Sygdomme høs træagtige Planter, som har
meget forskellig Oprindelse, men som man
tidligere næsten udelukkende har tilskrevet
ugunstige Jordbundsforhold. Da Kræftsygdommene har
forskellige Aarsager, lader der sig ikke sige andet
fælles om dem, end at de ytrer sig som ondartede
Saar og Svulster, der stadig griber videre om
sig. Aarsagen kan i sjældne Tilfælde være Frost,
og K. kaldes da <sp>Frostkræft</sp> (se Frostskade),
eller Insektangreb (se Bladlus); hyppigst skyldes
den saakaldte K. dog Svampeangreb, især
<sp>Nectria</sp>, angaaende hvilken henvises til Art. <sp>Kræft
hos Frugttræer</sp>; se endvidere Art.
<sp>Lindekræft</sp>.
F. K. R.
</chapter>

<chapter name="Kræft hos Frugttræer">
<b>Kræft hos Frugttræer</b> skyldes i de fleste
Tilfælde Svampen <sp>Nectria ditissima</sp>, som
udmærker sig ved sine smaa. blodrøde, kugleformede
Sporehuse. Den optræder især paa Æbletræer, i
noget ringere Grad paa Pæretræer. For at
Svampen kan trænge ind i Stammen eller Grenene med
sit Mycelium, maa der være et lille Saar i
Barken, hvilket kan foraarsages af den, overalt paa
disse Træer optrædende Skjoldlus, <sp>Coccus
conchiformis</sp>, der især holder sig til den
rynkede Bark rundt om Dværggrenene, hvorfor der
ogsaa midt i Kræftsaaret i Reglen sidder en
vissen Grenstump; saadanne Saar kan endvidere ofte
fremkaldes ved Frostskade, Hagl og lign. Myceliet
breder sig koncentrisk i Dannelsesvæv og Bast,
der farves brun, medens Barken sprænges af, og
under Kampen mellem den især om Efteraaret
og milde Vintre vegeterende Svamp og den om
Foraaret frembragte Nydannelse af Ved opstaar
sædvanligt flere koncentriske, lidt ophøjede Ringe
i Kræftsaaret. I dettes Rand viser sig først
hvidlige Hobe af Knopceller, senere de blodrøde,
tætsiddende, smaa, kugleformede Sporehuse. Naar
Kræftsaaret har naaet en vis Dybde, dør Grenen
ovenfor Saaret, eller hele Træet gaar ud, hvis
Kræftsaaret findes paa Stammen. Foruden paa
Frugttræer findes den samme Svamp ogsaa paa
Bøg og Ask, sjældnere paa Lind, Eg og Hvidpil.
Som Midler mod denne Art Kræft hos Frugttræer
maa man for det første undgaa til Frugtavl at
benytte vaad, kold, svær og sur Jordbund eller dog
at søge denne forbedret ved Dræning og Kalkning,
endvidere saavidt muligt at vælge saadanne
Æblesorter, som efter Erfaring viser sig mest
modstandsdygtige; der er i saa Henseende stor
Forskel. Ensidig kvælstofholdig Gødning maa
undgaas, ligeledes sildig Udbringelse af Staldgødning
og Ajle; der maa anvendes rigelig Fosforsyre- og
Kaligødning. De kræftsyge Grene bør nedskæres
og brændes, medens Kræftsaar paa Stammen, i
Tiden Oktbr.-Marts, bør udskæres med et skarpt Snit
saa dybt, at man kan se det friske Ved, hvorefter
Saaret bestryges med Kultjære eller vaskes med
Blaastensopløsning.
F. K. R.

<img>Æblegren, angreben af Kræft.</img>
</chapter>

<chapter name="Kræge">
<b>Kræge</b> se <sp>Blomme</sp>, <sp>Grundstammer til
Frugttræer</sp> og <sp>Prunus insititia</sp>.
</chapter>

<chapter name="Kræntning">
<b>Kræntning</b> hos Vindruer viser sig ved, at
Druerne afslutter deres Udvikling for tidligt, uden at
Angreb af Dyr, Svampe eller Bakterier er
medvirkende. K. viser sig under to Former: <sp>A.
Solbrand</sp> fremkommer paa halvmodne, endnu
grønne Druer, naar det efter længere Tids
Graavejr pludselig bliver Solskin og Temperaturen i
Huset stiger hurtigt, eller naar der beskæres for
kraftigt om Sommeren, saaledes at Klaserne
berøves deres naturlige Løvskærm; Druerne bliver
indfaldne, først paa den ene Side, senere helt
rynkede og blygraa af Farve; Drue- og Klasestilkene
bliver brune og indtørrede. Denne Form af K.
forebygges ved moderat Beskæring, ved Skygning
og Luftning, saaledes at Druerne ikke udsættes for
for stærkt Lys og for høj Varme. B. <sp>Egentlig
K.</sp> optræder henimod Modningens Slutning;
Druerne bliver ikke rynkede, men holder sig sure og af
en rødlig Farve; Drue- og Klasestilkene bliver
tørre og brune; Kork vorter paa dem bliver stærkt
fremtrædende. Aarsagerne til denne Form af K.
er ikke tilstrækkelig kendt. Sygdommen
forebygges ved en i alle Henseender god Dyrkning af
Vinstokken.
F. K. R.
</chapter>

<chapter name="Kubikberegning">
<b>Kubikberegning</b> kaldes den Beregning, ved
hvilken man udfinder de forskellige Legemers
Rumfang ɔ: Kubikindhold (Volumen) i Forhold til en
bestemt Kubikenhed, f. Eks. i Forhold til 1
Kubikmeter, m<sup>3</sup>. Til Enhed vælger man en Tærning,
hvis Sider er en Længdeenhed, f. Eks. 1 m, og den
benævnes da 1 m<sup>3</sup>. <sp>Kubikindholdet af et
retvinklet firkantet Legeme</sp> (Fig. 1)
er = Længden X Bredden X Højden eller
Grundfladens Fladeindhold X Højden (om Beregning af
Fladeindhold se Fladeberegning). Eks.: En Kasse, som
er 5 m lang, 4 m bred og 3 m høj, har altsaa et
Kubikindhold af 5 X 4 X 3 = 60 m<sup>3</sup>.
Kubikindholdet af et <sp>Prisme</sp> (Fig. 2 og Fig. 3) er =
Grundfladens Fladeindhold X Højden. Grundfladen er
her et tresidet Plan a b c, altsaa (a c X h/2) X m n.
Et Loft er 6 m bredt, 4 m højt og 20 m langt, har
altsaa et Kubikindhold af (6 X 4/2) X 20 = 204 m<sup>3</sup>.
Kubikindholdet af en <sp>Pyramide</sp> (Fig. 4) er
= Grundfladens Fladeindhold X 1/3 af Højden.
Kubikindholdet af <sp>en parallelt med
Grundfladen afstumpet Pyramide</sp> (Fig. 4)
a b c d e f g h med Grundfladerne x og y er =
(x + y + √x+y) X h/3
— Kubikindholdet af en <sp>Kegle</sp> (Fig. 5) er =
Grundfladens Fladeindhold X 1/3 Højde. —
Kubikindholdet af <sp>en parallelt med
Grundfladen afstumpet Kegle</sp> Fig. 5 a b c d
Grundfladens Radius R, Topfladens Radius r. Legemet
a b c d er =

(R<sup>2</sup> + r<sup>2</sup> + R X r) X 3,14 X h/3.

Kubikindholdet af <sp>en Cylinder</sp> er =
Grundfladens Fladeindhold X Højden. — Kubikindholdet
af <sp>et tagformet Legeme med 4
Skraaninger, som hviler paa en
rektangulær Flade</sp> (Fig. 6), er = Grundfladens Bredde
X 1/2 Højde (kl) X Middeltallet af de 3 parallele
Kanters Længde (c g, a e og b f). —

<img>Fig. 1.</img>

<img>Fig. 1.</img>

<img>Fig. 2.</img>

<img>Fig. 3.</img>
Kubikindholdet af <sp>et Legeme af Form som Fig. 7</sp>,
begrænset af de parallele Endeflader a b c d og
e f g h og af 4 Trapezer, for Eks. en Bunke Grus,
beregnes som en afstumpet Pyramide efter Formlen
(x + y + √V+y) X h/3,
hvor x og y altsaa henholdsvis er Fladeindholdet
af de 2 Endeflader a b c d e og e f g h. —
Kubikindholdet af <sp>en Tønde</sp> (Fig. 8) er =
Kvadrattallet af 1/3 af Tøndens største Diameter + 1/6 af
Bundens Diameter X 3,14 X Tøndens indvendige
Længde
(ab/3 + cd/6)<sup>2</sup> X X 3,14 X ef.
— Kubikindholdet af <sp>en Kugle</sp> er = Kuglens
Radius X Radius X Radius X 4,189. — Ved
Gravning af Grøfter og Vandløb, hvor de
Jordmasser, der skal flyttes, har Form som Fig. 9, i
hvilken Fladen a e f b er en Rektangel, beregner
man i Praksis Kubikindholdet ved først at
beregne Fladeindholdet af 2 lodrette Snit a b c d og
e f g h som er beliggende saaledes, at
Jordoverfladen imellem dem er plan. Kubikindholdet er da
= den halve Sum af Snittenes Fladeindhold X
Afstanden imellem dem; f. Eks.: kalder vi det ene
Snits Fladeindhold f, det andet f<sup>1</sup> og Afstanden
mellem dem d, har vi altsaa Kub.-Indh. = f+f<sup>1</sup>/2 X d.
Er Snittenes Fladeindhold lige stort, er
Kubikindholdet = den ene Snitflades Fladeindhold X
Længden. Denne Fremgangsmaade giver imidlertid ikke
et fuldstændig nøjagtigt Resultat, Facit bliver lidt
for stort, men kan dog udmærket anvendes i
Praksis. Jo større Forskellen mellem Snittenes
Fladeindhold er, desto større bliver Fejlen. Ved
Beregning af Jordarbejder inddeler man ved lodrette
Snit (Nivellementsprofiler) den Jordmasse, hvis
Kubikindhold man søger, i regelmæssigt begrænsede
Legemer, beregner Snittenes Fladeindhold og
anvender da den samme Formel som ovenfor = f+f<sup>1</sup> X d.
For at faa et tilstrækkelig nøjagtigt Resultat maa
man ikke have for stor Afstand mellem Snittene
og heller ikke for stor Forskel i Størrelsen af f
og f<sup>1</sup>.
E. G.

<img>Fig. 5.</img>

<img>Fig. 6.</img>

<img>Fig. 7.</img>

<img>Fig. 8.</img>

<img>Fig. 9.</img>
</chapter>

<chapter name="Kugleakacie">
<b>Kugleakacie</b> se <sp>Robinia Pseud-Acacia
umbraculifera</sp>.
</chapter>

<chapter name="Kugleblomst">
<b>Kugleblomst</b> se <sp>Globularia</sp>.
</chapter>

<chapter name="Kuglekaktus">
<b>Kuglekaktus</b> se <sp>Echinopsis</sp>.
</chapter>

<chapter name="Kugletidsel">
<b>Kugletidsel</b> se <sp>Echinops</sp>.
</chapter>

<chapter name="Kulegravning">
<b>Kulegravning,</b> Aurvæltning (n.), er en dyb
Jordbehandling, hvorved Jorden sædvanlig løsnes og
vendes i 2 Spadestiks Dybde, saaledes at det
nederste Spadestik bringes op til Overfladen, for at det
ved Luftens og Vejrligets Paavirkning, ved
Bearbejdning og Gødskning efterhaanden kan blive til en
god Kulturjord. Er Undergrunden alt for slet, bør
K. dog ikke anvendes, hvorimod »Hollandsk
Gravning« (s. d. A.) og »Undergrundsgravning« vil
være heldigere. K. foretages om Efteraaret og
Vinteren, og dersom Jordfladen i Forvejen er dækket
med gammel Halm, Tang, Blade eller lignende,
vil Frosten ikke kunne standse Arbejdet; fleraarige
Ukrudsrødder og større Sten afpilles, medens
Jorden lægges i Rygge for bedre at skørnes af
Frosten. K. udføres saaledes, at Jordstykket
inddeles i lige stor Firkanter, hvis Sider er 1,50-2 m
lange. Gravningen af Firkanterne foregaar derpaa
i den Orden, som Tallene paa Fig. 1 viser. Først
udgraves det øverste Spadestik af Nr. 1 og lægges
ud for Nr. 20, og vil man have 2 Spadestiks fulde
Dybde, opskovles den løse Jord. Derpaa udgraves
det næste Spadestik, som lægges ud for Nr. 1,
hvorpaa den løse Jord i Bunden opskovles. Dernæst
kastes det øverste Spadestik fra Nr. 2 og første
Opskovling ned i Bunden af Nr. 1, medens det
nederste Spadestik og anden Opskovling lægges
ovenpaa. Der fortsættes paa samme Maade, indtil
man har udgravet Firkant Nr. 20, som da fyldes
med Jorden fra Nr. 1. For at man skal kunne
komme tilbage til Udgangspunktet, maa
Firkanternes Antal være lige paa den ene Led af Stykket.
Ønsker man Jorden løsnet endnu dybere, kan man
omgrave Bunden i hver Kule. En egen Art er den
saakaldte <sp>Reolgravning</sp>, som foregaar paa
en noget lignende Maade, kun inddeles Jordstykket
i en eller to Rækker c. 1 m brede Stykker (Bænke).
Bedst og lettes gaar R. for sig, hvis Jordstykket
kan deles i to Rækker Jordstrimler, saaledes som

<img>Fig. 1.</img>
Fig. 2 viser. Først udgraves en Grøft C D i to
Spadestiks Dybde med to Opskovlinger, og Jorden
herfra lægges ved C<sup>1</sup> D<sup>1</sup> saaledes, at Overgrund og
Undergrund holdes hver for sig. Ønskes Jorden
løsnet i tre Spadestiks Dybde, omgraves Bunden G.
Derpaa fyldes Grøften saaledes, at Jorden i E kastes
ned i D og Jorden i F lægges ovenpaa D, altsaa i C,
og saaledes fremdeles, indtil den sidste Grøft i
Stykket B fyldes med Jorden ved C<sup>1</sup> og D<sup>1</sup>. Er
Jordstykket kun inddelt i en enkelt Række
Strimler, maa man, naar man er kommen til Enden af
Stykket, med Trillebør hente den fra den første
Grøft opgravede Jord og kaste den ned i den
sidste Grøft. Har Jordstykket en vekslende Bredde,
afpasses hver Grøfts Bredde efter den foregaaendes
Længde, for at den udgravede Jord netop kan fylde
den. <sp>Undergrundsgravning</sp> foregaar paa
omtrent samme Maade som Kule- og Reolgravning,
kun med den Forskel, at det nederste Jordlag, det
andet Spadestik, forbliver paa sin Plads, idet det
kun omgraves.
G. B.

<img>Fig. 2.</img>
</chapter>

<chapter name="Kulsukker">
<b>Kulsukker</b> se <sp>Symphytum</sp>.
</chapter>

<chapter name="Kultivator">
<b>Kultivator</b> se under <sp>Haveredskaber</sp>.
</chapter>

<chapter name="Kultjære">
<b>Kultjære</b> anvendes til Overstrygning af
Saarflader hos træagtige Planter for at hindre Infektion
med Snyltesvampe gennem disse, se
Saarbehandling.
F. K. R.
</chapter>

<chapter name="Kulturrum">
<b>Kulturrum</b> se <sp>Bakker</sp>, <sp>Frugtkasser</sp>,
<sp>Kasser</sp>, <sp>Varmebed</sp> og <sp>Væksthus</sp>.
</chapter>

<chapter name="Kummin">
<b>Kummin</b> (s.) se <sp>Kommen</sp>.
</chapter>

<chapter name="Kunstgødning eller Handelsgødning">
<b>Kunstgødning eller Handelsgødning.</b> Den stedse
stigende Betydning, som de kunstige Gødninger
har faaet for dansk Jordbrug, ses af de hosstaaende
Tal for Overskudsindførslen gennem en Aarrække.

Anvendelse af Kunstgødning her i Landet er
først bleven almindelig i sidste Trediedel af
forrige Aarhundrede.

De først anvendte Kunstgødninger var Benmel
og Peru-Guano. Efterhaanden som Landbruget her
har faaet et industrielt Præg, og Opdyrkningen af
raa Jorder (Moser og Heder) har taget Fart, er
Kunstgødningsforbruget i stærk Stigning og maa
nu betegnes som meget stort. I Havebruget spiller
Anvendelsen af Kunstgødning endnu langt fra den
Rolle som i Landbruget, hvilket dels skyldes, at
Havebrugerne har mindst Kendskab til
Kunstgødningens Anvendelse; men ogsaa i nogen Grad har
sin Grund i, at Staldgødningen foruden at
indeholde alsidig Plantenæring forbedrer Jordens
fysiske Forhold i Henseende til Varme og Fugtighed
og endvidere forøger Jordbundens Bakterieindhold,
Forhold som har stor Betydning for de
Havebrugsplanter, som her i Landet er nær Nordgrænsen for
Dyrkning paa Friland. — K.'s Værdi som
Plantenæring afhænger af dets Indhold af Kvælstof,
Fosforsyre, Kali og Kalk og den Opløselighedsgrad,
hvori disse Stoffer findes. Opløselighedsgraden
afhænger af de kemiske Forbindeser, hvori
Værdistofferne forefindes, og for Kalk og
Fosforsyregødningernes Vedkommende endvidere af Stoffets
Findeling. K. kan anvendes som eneste Gødning til
Erstatning for naturlig Gødning. Der maa saa
anvendes ensidige Gødningsstoffer i saadan indbyrdes
Mængdeforhold, at det svarer til vedkommende
Planters Krav til Næring. En saadan Anvendelse
af K. vil ofte være fordelagtig, hvor
Staldgødningen er vanskelig at faa i tilstrækkelig Mængde,
eller hvor den er meget dyr. Endvidere er det ofte
en Fordel, at de kunstige Gødninger, særlig
Salpetergødningerne, virker meget hurtigt. Endelig
kan K. med særlig Fordel anvendes til
Afhjælpning af Virkningen paa Plantevæksten af
Jordbundens eller den til Raadighed værende Gødnings
Ensidighed med Hensyn til Indhold af Plantenæring;
og til Imødegaaelse af enkelte Planters ensidige
Krav til Næringsstoffer. Ensidige
Jordbundsforhold findes f. Eks. i Mosejord, der indeholder stor
Kvælstofmængde — dog i tung tilgængelig Form
— men meget ringe Mængder af Fosforsyre, Kali
og Kalk. Hedejord er særlig fattig paa Fosforsyre,
og denne Egenskab har ogsaa ofte ældre
Agerjorder, som i en Aarrække har været anvendt til
Korndyrkning. Lerjorderne er ofte ret rige paa
Kali. Tidligere merglede eller kalkede Jorder
bliver, især hvor der gødes stærkt, i Løbet af nogle
Aar igen kalktrængende. — Ensidige naturlige
Gødninger er Latrin, som er fattig paa Fosforsyre
og Kali, og Ajle, som er fattig paa Fosforsyre. Der
maa derfor sammen med disse naturlige Gødninger
tilføres passende Mængder af henholdsvis
Fosforsyre og Kali til Latrin og Fosforsyre til Ajle. —
Bælgplanter stiller store Krav til Kalk, Kali og
Fosforsyre; men Kvælstoffet optages fra Luften,
naar den nødvendige Bakterie er tilstede i
Jordbunden. Frugttræer og Frugtbuske vil ofte af
rigelig Kvælstofgødning paavirkes til for livlig
Vækst, som forringer Modstandsdygtigheden mod
Sygdomme som Kræft og Stikkelsbærdræber.
Rodurter, Bladplanter og Kaalarter stiller store Krav
til Gødning, særlig til Kvælstof.

K. forhandles som ensidige, ublandede Gødninger,

<table>
<td c>Gennemsnit af<br>Aarene<td c>Fosfater og<br>blandede<br>Gødninger<br>Mill. kg.<td c>Chilisalpeter<br>Mill. kg.<td c>Kalisalte<br>Mill. kg.<td c>Ialt Mill. kg.
<td>1871-75<td r>16.11<td r>0.03<td r>—<td r>16.14
<td>1876-80<td r>14.18<td r>0.13<td r>—<td r>14.31
<td>1881-85<td r>12.91<td r>0.17<td r>—<td r>13.08
<td>1886-90<td r>21.30<td r>0.38<td r>0.22<td r>21.96
<td>1891-95<td r>31.68<td r>1.30<td r>3.59<td r>36.57
<td>1896-1900<td r>47.20<td r>4.36<td r>9.30<td r>60,86
<td>1901-05<td r>61.86<td r>8.84<td r>12.18<td r>82.88
<td>1906-09<td r>100.92<td r>18.75<td r>12.00<td r>131.67
<td >1914<td r>202.95<td r><footnote>Desuden andre Kvælstofgødninger
= 9,36 Mill. kg.</footnote> 42.59<td r>23.67<td r>278.57
</table>
og som blandede Gødninger, der indeholder mindst
to Værdistoffer. De ensidige Gødninger inddeles
efter deres Indhold i Kvælstof-, Fosforsyre- og
Kaligødninger. Om Kalk se Artiklen Kalk og Mergel.
— <sp>Kvælstofgødninger</sp>. Den vigtigste af
disse er endnu <sp>Chilisalpeter</sp>, som i de
regnløse Strøg af Chili forekommer i Lag i Jorden.
Efter at Raasaltet er renset ved Opløsning og
Omkrystallisation bestaar det af c. 95 pCt.
salpetersurt Natron (NaNO<sub>3</sub>) = c. 15 pCt. Kvælstof.
Norgesalpeter fremstilles i Norge ved at en stærk
elektrisk Lysbue under meget høj Temperatur i en
ildfast Cylinder indvirker paa atmosfærisk Luft,
hvorved en Del af Kvælstoffet iltes og sluttelig
omdannes til Salpetersyre, som ledes i Forbindelse med
Kalk. Norgesalpetret gaar i Handelen som et
graaligt Stof, der indeholder c. 13 pCt. Kvælstof i Form
af salpetersurt Kalk (Ca(No<sub>3</sub>)<sub>2</sub>). Da Stoffet er
stærkt vandsugende, forsendes det i Trætønder
forede med Papir. Norgesalpeter støver ved
Udstrøningen, og hvis det udstrøs med Haanden, bør der
arbejdes med bare Arme, da Gnidning mod Huden
af Tøj belagt med Norgesalpeter kan fremkalde
ubehagelige Saar. — <sp>Ammoniaksalpeter</sp> er
en ny og endnu kun lidt anvendt Kvælstofgødning,
der ligesom Norgesalpeter fabrikeres af Norsk
Hydro-Elektrisk Kvælstofaktieselskab, Kristiania.
Det indeholder i den mest koncentrerede Form c.
35 pCt. Kvælstof, Halvdelen som Salpetersyre og
Halvdelen som Ammoniak. Det har ogsaa været
fremstillet opblandet med Sand og med et
Kvælstofindhold af 14-15 pCt. — <sp>Svovlsur
Ammoniak</sp> er et Biprodukt fra Gasfremstillingen og
fremstilles ogsaa her i Landet. Det Stof, som gaar
i Handelen, indeholder 20-21 pCt. Kvælstof som
Ammoniak. Ammoniakken skal hovedsagentlig
omdannes til Salpetersyre, før den kan optages af
Planterne, og Svovlsur Ammoniak er derfor mere
langsomvirkende end Salpetergødningerne. —
<sp>Kalkkvælstof</sp> (Calciumcyanamid) (Ca C N<sub>2</sub>)
fremstilles baade paa tyske, svenske og norske
Fabrikker. Fremstilingen sker ved at lede iltfattig,
atmosfærisk Luft hen over glødende Calciumkarbid.
Kalkkvælstof er et mørkt, ildelugtende Pulver, som
ætser Hænder og Øjne og grønne Dele af Planter.
Kvælstof indholdet er indtil 20 pCt.; men
Kvælstoffet skal først omdannes til Ammoniak og videre
til Salpetersyre, før det kan optages af Planterne.

For at undersøge Værdien af de forskellige
Kvælstofgødninger blev der i 1914-18 af
Landboforeningernes provinsielle Planteavlsudvalg udført en
Række Forsøg, hvis Hovedresultater er gengivet i
hosstaaende Tabel.

Forsøgene er udført med Markplanter, men der
er næppe Tvivl om, at f. Eks. Rødbeder vil
forholde sig overfor forskellige Kvælstofgødninger
paa samme Maade som Runkelroer, og Kaalroer
stiller i denne Henseende uden Tvivl ogsaa samme
Krav som de forskellige Kaalarter.

Om den ene eller den anden Kvælstofgødning skal
anvendes, maa i mange Tilfælde afhænge af
Prisen pr. kg Kvælstof i Forhold til dennes Virkning.
Der er dog ogsaa andre Forhold at tage i
Betragtning. Chilisalpeter, Norgesalpeter og
Ammoniaksalpeter kan anvendes som Overgødning til voksende
Planter og særlig de to førstnævnte virker meget
hurtig. Det er dog ikke heldigt at udstrø større
Mængder af disse Gødninger, mens Bladene paa
Træer, Buske og flere Køkkenurter er fugtige af
Dug eller Regn, da der i saa Tilfælde kan ske
Beskadigelse ved Ætsning. Det er heldigst at udstrø
disse Gødninger, mens Bladene er helt tørre og
forud for Regn eller Vanding. Oftest vil det være
heldigst at udstrø i hvert Fald den største Del af
Salpetergødningen samtidig med Saaningen.
Svovlsur Ammoniak og Kalkkvælstof bør udstrøs tidlig
Foraar før Saaningen og nedpløjes eller nedharves
med svære Harver. Det er særlig vigtigt, at
Kalkkvælstof udføres i god Tid, 2-4 Uger før
Saaningen, da der under Omdannelsen til Ammoniak kan
dannes Stoffer, som er giftige for Planterne.
Ammoniak absorberes af Jorden. Svovlsur Ammoniak
har en sur Reaktion, og hvor denne Gødning
anvendes i større Mængder, vil der bindes ret store
Mængder af Jordbundens Kalk. —
<sp>Fosforsyregødninger</sp>. Disse Gødninger er af
forskellig Oprindelse. Den mest anvendte
Fosforsyregødning, Superfosfat, fremstilles ved at behandle
Mineralierne Apatit, Fosforit og amorfe Fosfater,
særlig Algier- og Floridafosfater, med stærk
Svovlsyre. Ved Behandlingen med Svovlsyre, der finder
Sted efter at Stoffet er meget stærkt findelt,
omdannes den i de nævnte Raastoffer værende omtrent
uopløselige trebasiske, fosforsure Kalk (Ca<sub>3</sub>P<sub>2</sub>O<sub>8</sub>) til
enbasisk fosforsur Kalk (CaH<sub>4</sub>P<sub>2</sub>O<sub>8</sub>), som er let
opløselig i Vand. Superfosfat fremstilles med
vekslende Fosforsyreindhold, 9-18 pCt.; men de
højprocentige er almindeligvis billigst regnet pr. kg
Fosforsyre og bør foretrækkes. — <sp>Thomasslagge</sp>
er et Affaldsstof fra Staalfabrikationen efter
»Besemer«-Processen, hvor der for at befri Raajernet
for Fosforsyreforbindelser (efter en Opfindelse af
Thomas) tilsættes Kalk, og naar Jærnet er i
smeltet Tilstand, blæses der Luft gennem den smeltede
Masse. Slaggerne, der indeholder forskellige
Metalilter og fosforsur Kalk, flyder ovenpaa den
flydende Staalmasse, hvorfra de fjernes, og naar det
er størknet, findeles det til et meget fint sortegraat
Pulver. Fosforsyren findes i Thomasslagge som
Tetrakalciumfosfat (Ca<sub>4</sub>P<sub>2</sub>O<sub>9</sub>), der er langt lettere
opløselig end trebasisk fosforsur Kalk, men ikke saa
let opløselig som enbasisk, fosforsur Kalk i

Forholdstal for de prøvede Kvælstofgødninger
i Sammenligning med Chilisalpeter og for
samme Mængde Kvælstof:

<table>
<td v2 c>Afgrøde<td 2 c>Chilisalp.<td 2 c>Norgesalp.<td 2 c>Amsalp.<td 2 c>Sv. Am.<td 2 c>Kalkkv.
<td c>Kærne<td c>Halm<td c>Kærne<td c>Halm<td c>Kærne<td c>Halm<td c>Kærne<td c>Halm<td c>Kærne<td c>Halm
<td>Hvede<td c>100<td c>100<td c>107<td c>94<td c>88<td c>70
<td>Rug<td c>100<td c>100<td c>101<td c>100<td c><td c>79<td c>96<td c>i44<td c>33
<td>Byg<td c>100<td c>100<td c>99<td c>108<td c>90<td c>82<td c> 87<td c>83<td c>69<td c>56
<td>Havre<td c>100<td c>100<td c>100<td c>93<td c>94<td c>82<td c>87<td c>81<td c>74<td c>63
<td>Frøhundegr.<td c>100<td c>100<td c>100<td c>99<td c><td c><td c>106<td c>97
<td>Sukkerroer<td 2 c>100<td 2 c>86<td 2 c>80<td 2 c><td 2 c>46
<td>Ranunkelroer<td 2 c>100<td 2 c>96<td 2 c>83<td 2 c>73<td 2 c>59
<td>Kaalroer<td 2 c>100<td 2 c>106<td 2 c>111<td 2 c>107<td 2 c>86
<td>Kartofler<td 2 c>100<td 2 c>97<td 2 c>76<td 2 c>90<td 2 c>70
</table>
Superfosfat. Under Indvirkning af det kulsyreholdige
Jordvand omsættes Thomasslaggens fosforsure Kalk
til en for Planterødderne optagelig Forbindelse.
Thomasslaggens Indhold varierer mellem 9 og 15 pCt.
citronsyreopløselig Fosforsyre. Indholdet angives
efter, hvor stor en Del af Fosforsyren der er
opløselig i en 2 pCt.-holdig Opløsning af fri
Citronsyre, idet det har vist sig at være et paalideligt
Maal for Gødningens Nyttevirkning. —
<sp>Fosforsyrerigt Benmel</sp> maa, selv om det
indeholder en ringe Mængde Kvælstof (c. 1 pCt.),
betragtes som en Fosforsyregødning. Benene befries for
Fedt og Lim ved Dampkogning i Autoklave eller
ved Ekstration og paafølgende Dampning. Efter
Fjernelse af Fedt og Lim knuses Benene meget
fint. Benmel, hvorfra Limsubstansen er fjernet,
indeholder indtil 30 pCt. Fosforsyre (mest som
trebasisk fosforsurt Kalk) og c. 1 pCt. Kvælstof.
Hvilken Fosforsyregødning, der er mest Fordel ved at
anvende, beror paa hvilken Pris samme Mængde
Fosforsyre koster i de forskellige Gødninger, men
dog ogsaa i høj Grad paa under hvilke Forhold
Gødningen skal anvendes. Paa god sund, alkalisk
reagerende Jord vil det, naar Prisforskellen ikke er
meget stor, være mest økonomisk at anvende
Superfosfat. Thomasslagge og Benmel virker godt paa
fugtig, lidt sur Jord, og naar det udbringes om
Efteraaret eller tidlig Vinter. Anvendelse af
Svovlsur Ammoniak som Gødning virker fremmende paa
de tungt opløselige Fosforsyregødningers Virkning.
Benmel og Thomasslaggens tungere Opløselighed er
af Værdi, hvor man, som ofte ved Anlæg af
Frugtplantninger, ønsker at tilføre Jordbunden en større
Reservebeholdning af Fosforsyregødning. Under
andre Forhold bør der i Havebruget som Regel kun
anvendes Superfosfat. — <sp>Kaligødninger</sp>. De
som Gødninger anvendte Kalisalte stammer næsten
udelukkende fra tyske Saltgruber, særlig fra
Egnen omkring Strassfurt. Kalisaltene findes i tykke
Lag over Lejer af Stensalt (Klornatrium), og indtil
man efter Midten af det nittende Aarhundrede blev
klar over Kalisaltenes Værdi som Gødning, var
Natriumsaltene Hovedproduktet, og Kalisaltene kun
betragtet som Afrømningssalte, hvorfor der var
ringe Anvendelse. De vigtigste Kaliraasalte er
Kainit og Carnallit. Carnallitten bestaar af
Kaliumklorid (15-16 pCt. = 9-10 pCt, Kali (K<sub>2</sub>O),
Magniumklorid, Magniumsulfat og Natriumklorid
(Kogsalt). Kainit indeholder Kaliumsulfat (c. 32 pCt.),
Magniumsulfat (c. 23 pCt.), Magniumklorid
(16-17 pCt.), Kogsalt (9-10 pCt.) og Vand (16-17 pCt.).
Kaliumsulfatindholdet svarer til c. 17 pCt. Kali
(K<sub>2</sub>O); men Handelsvaren er i Almindelighed saa
forurenet, at Kaliindholdet kun er c. 12 pCt. Kainit
anvendes direkte som Gødning; medens dette for
Carnallittens Vedkommende i Hovedsagen kun er
Tilfældet i Tyskland. Til Forsendelse til fjernere
Forbrugssteder fremstilles koncentrerede og rensede
Kalisalte, hvoraf den her i Landet mest anvendte
er den saakaldte 37 pCt. Kaligødning. Ved
foretagne Forsøg med Markplanter synes der ikke at
være udpræget Forskel paa Virkningen af Kali i
Kainit eller i 37 pCt. Kaligødning. Der er dog
flere Plantearter, f. Eks. Tobak og Jordbær, som er
lidt ømtaalelige overfor Klor, hvoraf der er mest i
Kainit, og der er naturligvis langt ringere
Ulejlighed ved at arbejde med de koncentrerede
Gødninger. For at Klorforbindelsen kan være opløst
og udvasket inden Væksttiden, bør
Kaligødningerne, der absorberes godt af Jordbunden,
udbringes om Efteraaret eller Vinteren.

<sp>Blandede Gødninger</sp>. Foruden de foran
omtalte Kunstgødninger, som kun indeholder et
Værdistof, er der tidligere ført i Handelen og føres
endnu i mindre Mængder i Handelen
Kunstgødninger, som indeholder 2 eller 3 Værdistoffer. —
<sp>Benmel</sp> har været anvendt som Gødning fra
gammel Tid. Alene en grov Knusning af Benene
er imidlertid ikke tilstrækkelig for at faa et godt
Gødningsmiddel frem. For at den trebasiske
fosforsure Kalk i Benmel skal kunne opløses i
Jordvandet maa Findelingen være meget god. Er
Limstoffer og Fedt ikke fjernet, vil Indholdet i Benmel
være 3-5 pCt. Kvælstof og c. 25 pCt. Fosforsyre.
Ved at behandle Benmel med Svovlsyre faas sur
fosforsur Kalk, som med Hensyn til Opløselighed
forholder sig som Superfosfat. Der maa til Benmel
anvendes Tilskud af Kvælstof og Kali. —
<sp>Peru-Guano</sp> faas nu ikke mere i Handelen, men har
historisk Interesse som den første i nogenlunde store
Mængder anvendte Kunstgødning. Peru-Guanoen
bestaar af gæret Fuglegødning og andet gæret
Affald fra Ynglepladser paa nogle Øer ved Perus
Kyst. Den Guano, som kom i Handelen her i
Landet omkring 1840, indeholdt c. 14 pCt. Kvælstof,
13 pCt. Fosforsyre og 2 pCt. Kali foruden lidt Kalk
og Vand. Værdistofferne var tilstede i letopløselig
Form, og ved sin hurtige og sikre Virkning skabte
denne Gødning Interesse for Anvendelse af
Kunstgødning. — <sp>Fiskeguano</sp> fremstilles af tørret
og findelt Fiskeaffald. I Norges Fiskecentrer
fremstilles en Del Fiskeguano, hvis Indhold kan være
c. 9 pCt. Kvælstof og c. 12 pCt. Fosforsyre. Baade
Kvælstof og Fosforsyre er tungt opløselige, og
Gødningen maa udføres i god Tid og helst nedpløjes.
Ligesom til Benmel maa der anvendes et Tilskud
af Kvælstof og Kali. — <sp>Blodgødning</sp>
fremstilles ved Indtørring af Blod og kan indeholde
foruden smaa Mængder af Kali og Fosforsyre
noget over 10 pCt. Kvælstof. Blodgødning er
hurtigvirkende, men kræver Tilskud af Kali og
Fosforsyre. — <sp>Poudrette</sp>, som vist ikke fremstilles
her i Landet, er Latrin, der er indtørret under
Tilsætning af Svovlsyre.

Af blandede Havegødninger gaar der en stor
Mængde i Handelen. De plejer at have den
Egenskab at være meget for dyre i Forhold til
Indholdet af Plantenæring, og deres Anvendelse bør
derfor undgaas. Den blandt nordiske Havebrugere
mest kendte blandede Havegødning er »Clays
invigorator«, hvoraf en Prøve, som var indkøbt af
Odense Omegns Landboforening, i 1912 blev
undersøgt paa Dalum Landbrugsskoles Laboratorium,
indeholdt 4,7 pCt. Kvælstof, heraf 2,36 pCt. som
organiske Forbindelser og 2,34 pCt. som
uorganiske Forbindelser, 8,03 pCt. Fosforsyre,
uopløselig i Vand, og 0,0 pCt. Kali. Samtidig og paa
samme Landboforenings Foranledning undersøgte
Laboratoriet en Prøve Blandingsgødning, som
udbødes under Navnet Svend Larsens »Universal«.
Denne Gødning indeholdt 4,48 pCt.
Ammoniak-Kvælstof, 6,82 pCt. Fosforsyre, opløselig i Vand,
og 8,85 pCt. Kali. I begge Gødninger var
Værdistofferne langt dyrere end de kunde købes til i
ublandede Gødningsstoffer. — I 1912 bragtes en
Blandingsgødning »Organisk Blomstergødning«, i
Handelen, og ved en paa Steins Laboratorium
foretagen Analyse viste Indholdet sig at være:
Kvælstof, Totalmængde, 1,95 pCt., Fosforsyre 2,88 pCt.,
Kali 0,46 pCt., Kalk 4,50 pCt. og Sand 69,6 pCt.
I denne Gødning kostede Værdistofferne noget over
100 Gange saa meget, som de paa den Tid kunde
købes til i ublandede Gødninger. — Der
fremkommer stadig Blandingsgødninger med nye Navne;
men Reglen er, at de i Forhold til Indholdet er
meget for dyre, og Anvendelsen af dem kan kun
fraraades. <sp>Kunstgødningernes bedste og
mest økonomiske Anvendelse</sp> kan der
kun faas fuldt ud paalidelig Viden om ved en
omfattende lokal Forsøgsvirksomhed. En saadan har
været i Gang i Landbruget i c. 25 Aar og fortsættes
stadig. Indenfor Havebrug og Gartneri er der i
de sidste 10 Aar ogsaa udført et større Antal
Forsøg med Kunstgødning, men de mange forskellige
Plantearter, som der arbejdes med, og de ofte for
Forsøgenes Gennemførelse for smaa Arealer med
samme Planteart eller Sort, har lagt
Virksomheden mange Hindringer i Vejen; der maa
imidlertid fortsættes, og der bør findes Mider til at
rydde Hindringerne af Vejen. — I Gartnerier, der
er beliggende nær ved Byer, hvorfra der kan
købes Staldgødning, vil denne med Fordel kunne
anvendes til mange Kulturer, hvor
Staldgødningens varmegivende Evne er af Betydning for at
faa et tidligere Produkt frem. Af saadanne
Afgrøder kan nævnes tidlige Kartofler, Tomater,
Jordbær og Agurker; men Tidligheden vil ofte
fremmes ved et Tilskud af 2-300 kg Chilisalpeter
eller Norgesalpeter pr. ha, og ofte vil et Tilskud
af Superfosfat, 2-300 kg pr. ha, ogsaa bevirke
en bedre Udvikling af Planterne. At det er
nødvendigt, hvor der bruges Latrin eller Ajle, at
anvende et Tilskud af henholdsvis Fosforsyre og Kali
og Fosforsyre, er nævnt tidligere. Skal der gives
en grov Regel for Anvendelsen af saadanne
Tilskud, maa det være, at der for hver anvendt
10,000 kg Ajle tilføres 200 kg 18 pCt.
Superfosfat og for hver 10000 kg Latrin 100-150 kg
18 pCt. Superfosfat og 150-200 kg 37 pCt.
Kaligødning. Ved Dyrkning af Køkkenurter paa
velkultiveret Mosejord er Anvendelsen af
Kunstgødning alene særlig fordelagtig, idet man, da
Mosejorden indeholder Kvælstof, som, naar der er
kalket eller merglet, efterhaanden omdannes til
Salpetersyreforbindelser, kan nøjes med alene at
tilføres Fosforsyregødning og Kali. Under saadanne
Forhold kan der til de almindelige Køkkenurter
(Kaal og Rodurter) med Fordel anvendes f. Eks.
8-900 kg Thomasslagge eller 5-600 kg 18 pCt.
Superfosfat og 4-500 kg 37 pCt, Kaligødning
pr. ha. Paa Agerjord kan der til Ærter og
Bønner anvendes c. 400 kg Superfosfat og 400 kg
37 pCt. Kaligødning pr. ha. Ved Anvendelsen af
udelukkende Kunstgødning til Kaal og Rodurter
vil det være heldigst, naar der ikke haves nøjere
Viden om Jordens Indhold af Plantenæring, at
anvende de ensidige Kunstgødninger i Mængder,
saa Forholdet mellem hvad der tilføres af Kvælstof,
Fosforsyre og Kali omtrent bliver som Indholdet
i Staldgødning. 10,000 kg Staldgødning indeholder
c. 44 kg Kvælstof, 30 kg Fosforsyre og 36 kg
Kali, og samme Mængde Plantenæring findes i
290 kg Chilisalpeter, 170 kg 18 pCt. Superfosfat
og 100 kg 37 pCt. Kaligødning. Som
Vidnesbyrd om, at Tilskud af Kunstgødning betaler sig
godt, anføres her Gennemsnitsudbyttet af en Række
Forsøg, som er udført i Odense Omegns
Landboforening 1909 og 1910:

<table>
<td v2 c>Afgrødens<br>Art<td v2 c>Antal<br>Forsøg<td 3 c>Anvendte Kunstg.<br>kg. pr. ha.<td 2 c>Afgrøde hkg.<br>pr. ha.<td v2>Netto<br>Overskud<br>pr. ha.<br>Kr.
<td c>18 %<br>Superfosfat<td c>37 % Kalig.<td c>Chilisalpeter<td c>paa udgødet<br>Jord<td c>paa<br>kunstgødet Jord
<td>Hvidkaal<td c>7<td c>340<td c>340<td c>840<td c>503<td c>680<td c>160
<td>Porre<td c>3<td c>240<td c>240<td c>600<td c>360<td c>417<td c>420
<td>Selleri<td c>4<td c>320<td c>320<td c>790<td c>281<td c>353<td c>690
</table>

Ved Askov er der siden 1894 udført Forsøg
med Anvendelsen af Staldgødning og
Kunstgødning med samme Indhold af Plantenæring, og det
viser sig der, at Markafgrøderne gennemgaaende
giver et mindst lige saa stort Udbytte efter
Kunstgødning som efter Staldgødning. Af de prøvede
Afgrøder var Kartofler den eneste, som gav større
Udbytte efter Staldgødning end efter
Kunstgødning. For Haveplanter foreligger der ikke
saadanne Forsøgsresultater, og selv om Forsøg i
mindre Omfang er paabegyndt eller under
Forberedelse, vil det dog vare en Aarrække før Resultater
omfattende blot de vigtigste Haveplanters Forhold
vil kunne foreligge. Der foreligger dog allerede
nu ikke faa Erfaringer for, at Kaal og Rodurter
trives godt paa Jord, som i 8-10 Aar ikke er
bleven tilført andet end Kunstgødning. Jordbær,

<img></img>

De med <b>—</b> forbundne Gødninger kan uden
Skade blandes og henstaa i flere Dage, inden
de benyttes, med mindre der er stærk
vandsugende Gødninger i Blandingen.

De med — forbundne kan kun taale Blanding,
naar de anvendes straks.

De med ---- forbundne bør ikke
sammenblandes.
Tomater, Agurker, Selleri og tidl. Kartofler og
mange Blomsterplanter synes derimod at sætte
Pris paa at faa i hvert Fald en Del af deres
Næring i naturlige Gødningsstoffer. I Forsøgshaven
ved Esbjerg er der til Frugtbuske og Frugttræer
kun anvendt Kunstgødning, og Planterne har
stadig efter 10 Aars Forløb en passende Vækst og
giver et stort Frugtudbytte. Den anvendte
Kunstgødningsmængde har været, naar der ikke er
anvendt Mellemkultur, 400 kg Svovlsur Ammoniak,
400-700 kg 18 pCt. Superfosfat og 300-500 kg
37 pCt. Kaligødning pr. ha pr. Aar, men paa bedre
Jord kan denne Mængde formindskes en Del. Til
Formeringer af Frugttræer er der ved
Forsøgsstationen ved Blangsted anvendt en Gødningsmængde
af 200 kg Svovlsur Ammoniak, 400 kg 15 pCt.
Superfosfat og 400 kg 37 pCt. Kaligødning pr.
ha, og de unge Træer har haft en god, men ikke
overfrodig Vækst. Ved Gødskning af Frugttræer
og Frugtbuske maa der tilføres rigelig Fosforsyre,
Kall og Kalk og Kvælstofgødskning maa afpasses
efter, at Træer og Buske ikke faar en overfrodig
Vækst, som forringer Frugtbarheden og
Modstandsevnen mod Sygdomme. Til Potteplanter kan
Kunstgødning sikkert ogsaa ofte med Fordel
anvendes, dog maaske ikke uden samtidig
Anvendelse af naturlig Gødning. Ved Forsøg udført 1910
i Odense af Busk og Christensen med Gødskning
af Chrysanthemum gav Vanding 1 Gang ugentlig
med en Næringsvædske, som kan tilberedes ved at
opløse 4,5 kg Chilisalpeter, 1,5 kg 18 pCt.
Superfosfat og 1 kg 37 pCt. Kaligødning i 100 l Vand,
det bedste Resultat.
N. E.
</chapter>

<chapter name="Kupning">
<b>Kupning</b> (s.) se <sp>Hypning</sp>.
</chapter>

<chapter name="Kurve">
<b>Kurve</b> se <sp>Dekoration af Kurve</sp>.
</chapter>

<chapter name="Kurve- og Baandpil">
<b>Kurve- og Baandpil</b> se d. A. under <sp>Salix</sp>.
</chapter>

<chapter name="Kurvepil">
<b>Kurvepil</b> se <sp>Salix</sp>.
</chapter>

<chapter name="Kvalkved">
<b>Kvalkved</b> se <sp>Viburnum</sp>.
</chapter>

<chapter name="Kvalster">
<b>Kvalster</b> (s.) se <sp>Mider</sp>.
</chapter>

<chapter name="Kvarterer">
<b>Kvarterer</b> kaldes de regelmæssige, firkantede
Afdelinger, i hvilke Nyttehaven og Planteskolen deles
ved de vinkelret krydsende Veje. Det er særlig af
Hensyn til Vekseldriften, at en saadan Inddeling
af det givne Jordstykke er formaalstjenlig.
L. H.
</chapter>

<chapter name="Kvassiaafkog">
<b>Kvassiaafkog</b> er et særdeles godt Middel til
Sprøjtning mod Bladlus; det kan fremstilles paa
forskellig Maade, f. Eks, følgende: 1 kg
Kvassiaspaan (faas paa Apoteket) blandes med 1 kg grøn
Sæbe og overhældes med 10 l kogende Vand; det
hele omrøres og henstaar i et Døgn, hvorefter
Vædsken sies fra. Den fortyndes i Forholdet 0,75 l
til 15 l, naar unge eller tyndbladede Planter skal
sprøjtes, eller med 1,50 l til 15 l, naar K. skal
bruges til mindre følsomme Planter. Kvassiaafkog
kan undertiden med Fordel anvendes ogsaa mod
gnavende Larver, f. Eks. Stikkelsbærhveps, naar
disse angriber Buske med spiselige Bær.
F. K. R.
</chapter>

<chapter name="Kvist">
<b>Kvist</b> se <sp>Frugttræets forskellige
Organer</sp>.
</chapter>

<chapter name="Kvæde">
<b>Kvæde,</b> Qvitten (s.), <sp>Cydonia vulgaris</sp>
Pers. (Pomaceæ), Frugttræ fra Sydeuropa og
Orienten, hvor det bliver 3-4 m højt. Varieteter er
<sp>maliformis</sp> med æbleformede Frugter,
<sp>pyriformis</sp> eller <sp>oblonga</sp> med pæreformede
Frugter og <sp>lusitanica</sp>, portugisisk Pærekvæde. Det
er en Varietet af den sidste, der gaar under Navn
af <sp>Angers-Kvæde</sp>, og som foretrækkes til
Grundstamme for Kvæde- og Pæresorterne.
<sp>Kultur:</sp> Til Dyrkning for Frugtens Skyld formeres
Sorterne i Almindelighed ved Okulation med
sovende Øje paa vegetativt opelskede Grundstammer
af Alm.- eller Angers-Kvæde. Stammede Træer
faas ved Forædling i Stammehøjde paa Cratægus
Oxyacantha eller Pære. K. ynder en noget
solbeskinnet, beskyttet Plads og trives i enhver, ikke
for tør Jord. Den udvikler ganske vist rigelig
Frugt ogsaa paa tør Jord, men den fryser her let
en Del ned i strenge Vintre. Blomsterne kommer
— for det meste enlige — frem i Spidsen af korte
Skud, der udspringer i og hen imod Spidsen af
Frugtgrenene, d. e. de svagere, fjorgamle Grene.
Beskæringen kan derfor indskrænkes til Udtynding
af for tæt eller forkert siddende Grene og til
Fjernelse af dødt Træ. Skønt K. ved sine store, smukke
og duftende Frugter (hvis Duft antyder
Modningstiden) er baade til Pryd og Nytte, er dens
Benyttelse som Grundstamme for Pæretræer i mindre
Former dog af langt overvejende Betydning. Se
Grundstammer til Frugttræer. Kvæde som Sirbusk
se <sp>Cydonia</sp>.
J. J.

I Norge trives K. kun paa gode Voksesteder i
de sydlige Egne af Landet.
N—k.

<sp>Kvæde</sp>. <sp>Anvendelse:</sp> Bruges kun i kogt
Tilstand. Den udprægede, ejendommelige Velsmag
udnyttes bedst ved at blande Kvæder med Æbler
til Suppe, Grød, Marmelade, Frugtbrød. Den
japanesiske (Cydonia japonica) kan som den almindelige
Kvæde bruges til Gelé. Se Gelé, Syltning.
M. L.
</chapter>

<chapter name="Kvælstofbinding ved frit levende Mikroorganismer">
<b>Kvælstofbinding ved frit levende
Mikroorganismer.</b> Den franske Kemiker Berthelot var den
første, der gjorde opmærksom paa, at almindelig
Agerjord ved længere Tids Henliggen i Luften kan
berige sig med en betydelig Mængde Kvælstof, samt
at denne Kvælstofoptagelse skyldes
Mikroorganismers Virksomhed, idet den ikke fandt Sted, naar
Jorden forud for Forsøget opvarmedes til 100° C.
Nogle Aar senere (1893-95) kunde den russiske
Bakteriolog <sp>Winogradsky</sp> meddele, at det var
lykkedes ham at isolere en Bakterieform, der var i
Stand til uden Samliv med højere Planter at
tilegne sig Luftens frie Kvælstof. Denne Bakterie,
der fik Benævnelsen <sp>Clostridium
Pasteurianum</sp>, er iltskyende (anaërob), men naar den
(som det altid vil være Tilfældet i Agerjorder eller
Havejorder) forekommer sammen med iltkrævende
(aërobe) Bakterier, kan den dog ogsaa udvikle sig
under Forhold, hvor Luften har Adgang, idet disse
Organismer da beskytter den mod Luftens Ilt ved
at optage og forbruge denne. I 1901 isolerede
Hollænderen <sp>Beijerinck</sp> en kvælstofbindende
Bakterie, som han benævnte <sp>Azotobacter</sp>, og som
i Modsætning til den forannævnte kun kan trives
ved Nærværelse af fri Ilt. Senere er der isoleret
endnu flere kvælstofbindende Bakterier. Ogsaa
Knoldbakterien, <sp>Bacterium radicicola</sp>, kan
under visse Forhold uden Samliv med Bælgplanter
binde det atmosfæriske Kvælstof. Endvidere er det
godtgjort, at ogsaa enkelte Skimmelsvampe er i
Besiddelse af kvælstofbindende Evne. —
<sp>Azotobacter</sp>, der er den af de hidtil kendte fritlevende
kvælstofbindende Mikrober, der er i Besiddelse af
den største kvælstofbindende Evne, forekommer mest
udbredt i kalkrige (alkaliske) Jorder, medens den
sjældent optræder i mere kalkfattige Jorder og
aldrig i Jorder, der indeholder blot Spor af fri Syre.
De kvælstofbindende Mikrobers Udvikling i Jorden
er betinget af Tilstedeværelse af let tilgængelige
Kulstofforbindelser (f. Eks. Sukker, Pentosaner,
organiske Syrer o. a.) og mineralske Stoffer —
særlig Kalk og Fosforsyre. Det er sandsynligt, at de
grønne Alger i Agerjorden ofte spiller en
væsentlig Rolle for disse Mikroorganismers Forsyning med
Kulstofnæring. Humusstofferne virker stærkt
fremmende paa Azotobacters Kvælstofbinding, uden dog
at kunne udnyttes som Kulstofnæring af denne
Organisme. Rigelig Lufttilgang til Jorden fremmer
ligeledes i væsentlig Grad Azotobacterudviklingen
og dermed Kvælstofbindingen i Jorden, hvorimod
Tilstedeværelsen af større Mængder let opløselige
Kvælstofforbindelser virker stærkt hemmende paa
denne Bakteries Udvikling, idet den under disse
Forhold fortrænges af andre Bakteriearter.
H. C.
</chapter>

<chapter name="Kvæsurt">
<b>Kvæsurt</b> se <sp>Sanguisorba</sp>.
</chapter>

<chapter name="Kælderhals">
<b>Kælderhals</b> se <sp>Daphne</sp>.
</chapter>

<chapter name="Kælderæsel">
<b>Kælderæsel</b> se <sp>Bænkebidere</sp>.
</chapter>

<chapter name="Kærlighedsæble">
<b>Kærlighedsæble</b> se <sp>Tomater</sp>.
</chapter>

<chapter name="Kær Mysse">
<b>Kær Mysse</b> se <sp>Calla</sp>.
</chapter>

<chapter name="Kærnefrugtskimmel">
<b>Kærnefrugtskimmel</b> (<sp>Sclerotinia</sp>
eller <sp>Monilia fructigena</sp>) optræder
især paa Æbletræer, mindre almindelig paa
Pære- og Kvædetræer; henimod Modningen
kan K. ogsaa angribe Blommer, der ellers
— ligesom andre Stenfrugttræer — ikke
angribes af K. Angrebet begynder i
Blomstringstiden, idet Blomsterne smittes gennem
Griffelen; de angrebne Blomster visner
hurtigt ligesom de Blade, der findes i deres
Nærhed; de angrebne Træer kan se ud, som om
de havde lidt af Nattefrost; paa de visne
Plantedele udvikles i fugtigt Vejr graabrune,
sporedannende Smaavorter af Størrelse som et
Valmuefrø. Herfra spredes Smitten i
Sommerens Løb til de modnende Frugter, der faar
brune Raadpletter, som vokser meget
hurtig og til Slut ødelægger Frugten helt; paa
dem udvikles der Sporer, ofte i koncentriske
Ringe, hvorved Sygdommen spredes til
andre Frugter. Æbler, angrebne af K., bliver
ofte helt sorte og blanke. K. overvintrer i
de angrebne Skud, i de indtørrede Frugter,
som bliver siddende paa Træerne, og i
nedfalden, raadden Frugt; Angrebet breder sig
især i fugtige Foraar og Somre. K.
bekæmpes ved Vinterbehandling, bestaaende i
Bortskæring af syge Skud, Indsamling af de
tørre Frugter paa Træet og under dette og
Sprøjtning med 3 pCt. Blaastensopløsning. Om
Sommeren fjernes de angrebne Skud, og
under Frugtens Modning sprøjtes med
Bordeauxvædske eller Svovlkalk. Gødskning med Kalk og
Fosforsyre kan øge Træernes Modstandsevne mod K.
F. K. R.
</chapter>

<chapter name="Kødædende eller insektædende Planter">
<b>Kødædende eller insektædende
Planter.</b> Saaledes
benævnes en Del Planter, der har den Egenskab ved
Hjælp af særlige Organer at kunne optage organisk
kvælstofrig Næring af dyriske Dele og derved
supplere den ad sædvanlig Vej optagne Næring. De
kødædende Planter er ganske vist i Stand til at
trives uden Kødernæring, hvilket ofte kan iagttages
ved Dyrkning af dem under Glasklokke, men det
er dog for flere Arters Vedkommende ved Forsøg
paavist, at Fodring af dem med Kød virker
gavnligt paa deres hele Udvikling. De k. Pl. tilhører
forskellige Familier, og Indretningerne til denne
ejendommelige Ernæringsmaade hos dem er af
meget forskellig Art. Fangstapparaterne kan i
Hovedsagen henføres til tre Slags, nemlig Kirtler, der
udsondrer en klæbrig Vædske, Klapfælder, der ved
Bevægelser fanger Dyrene, og endelig Beholdere,
der virker som Faldgruber. Af kødædende Planter
kan nævnes <sp>Cephalotus follicularis</sp>
Labill. fra Vestaustralien, en lille lav Plante med dels
lancetformede og dels kandeformede med Laag
forsynede Blade, hvis brunrøde og vingede Kande er
3-6 cm lang, Laaget er purpurrødt og lyserødt
broget. I Kanderne findes ofte døde Insekter. Dyrkes
i tempereret Hus. <sp>Dionæa muscipula</sp> L.,
den amerikanske Fluefanger, hører hjemme i
Sumpegne i Karolina, dens Bladplader er i Randen
forsynede med Børster og kan klappes sammen om
Midtribben saaledes, at Børsterne griber ind mellem
hverandre; paa hver Bladhalvdel sidder dernæst
tre Haar, og naar disse berøres, lukker Bladet sig
om Insektet, hvorefter der af Kirtler paa Bladets
Overside udskilles en Vædske, der fortærer Dyret.
Tempereret Hus. <sp>Drosera</sp>, Soldug, med
Bladpladerne tæt besatte med Kirtelhaar. Ved
Berøring af et lille Insekt bøjer Haarene sig sammen
om dette, der derefter dræbes og fordøjes af den
afsondrede klæbrige Vædske. <sp>D. rotundifolia</sp>
L., rundbladet S., er almindelig hos os i
Tørvemoser, medens den store smukke <sp>D. binata</sp> Labill.,

<img>Sarracenia flava.</img>
der hører hjemme i Australien, maa dyrkes i
Koldhus. <sp>Drosophyllum lusitanicum</sp> Lk.,
som findes vildtvoksende paa tørre Steder i
Portugal, Sydspanien og Marokko, er en lille
halvbuskagtig Plante med lange, linieformede,
rosetstillede Blade, der er tæt besatte med til Dels
stilkede Kirtler. Dyrkes i Koldhus. <sp>Nepenthes</sp>
s. d. A. <sp>Pinguicula vulgaris</sp> L.,
Vibefedt, er en dansk Plante med klæbrige Blade, paa
hvilke Insekterne bliver hængende. <sp>Sarracenia</sp>
fra det østlige Nordamerika har hule, snart næsten
horizontale sækformede, og snart oprette
tragtformede indtil 50 cm lange Blade, i hvis Indre der
findes nedadrettede stive Haar, der hindrer de
indkomne Insekter i atter at krybe ud. Bladene er
ofte smukt rød- og hvidbrogede, et Laag findes i
Reglen over Hulrummet, og i det Indre udskilles en
fordøjende Vædske. Dyrkes i Koldhus. Ogsaa de hos
os vildtvoksende Arter af Vandplanten
<sp>Utricularia</sp>, Blærerod, fanger smaa Dyr i de paa
Bladene værende blæreformede smaa Udposninger, der
er forsynede med en indad aabnende Klap.
<sp>Kultur:</sp> Da de fleste af de kødædende Planter er
Sumpplanter, er Dyrkningen af dem ret ensartet;
de danske Arter dyrkes paa Friland under lignende
Forhold som ude i Naturen, medens Cephalotus,
Dionæa, Drosera binata og Sarracenia dyrkes
under Glas i temmelig smaa Potter i en Blanding af
Lyngjordstrevler, levende Sphagnum og lidt Sand.
Stadig jævn Fugtighed ved Rødderne er nødvendig,
hvorfor det kan anbefales at udfylde Rummet
mellem Potterne med levende Sphagnum. Planterne
ynder fuldt Lys, men dog nogen Skygge i
stærkt Solskin. Formeringen foregaar ved Frø eller
Deling. Drosophyllum plantes i smaa dybe Potter
i en Blanding af Markjord, Lyngjord og Grus,
vandes meget forsigtigt og formeres ved Frø.
G. B.
</chapter>

<chapter name="Køkkenhaven">
<b>Køkkenhaven.</b> Ved Anlæget af en K. maa der
først og fremmest tages Hensyn til, om Opgaven
er alene at dække det stedlige Forbrug af
Køkkenurter, eller om Meningen er, at de avlede
Produkter skal forhandles. I første Tilfælde vil man
i Reglen foretrække en fra Lysthaven adskilt og
afsides beliggende Plads, og Størrelsen maa da rette
sig efter Husstandens; for en Husstand paa 15
Personer vil en Køkkenhave paa 0,50 ha omtrent
være passende. I smaa Haver anbringer man ofte
Køkkenurterne i de længst fra Bygningen
liggende Plæner, i hvilke man da indlægger et
firkantet Jordstykke til Køkkenurter, og de mellem
dette og Gangene liggende Jordstrimler anvendes
til lavere Busketter og Græsplæner. Ved Valget af
en Handels-K. maa der lægges særlig Vægt paa,
at der er let Adgang til at faa den fornødne
Gødning, samt at dens Beliggenhed bliver saa nær ved
Afsætningsstedet som muligt af Hensyn til
Transportomkostningerne; dens Størrelse maa rette sig
efter de lokale Forhold og Afsætningen. Et
Jordstykke med lidt Hældning mod Syd vilde navnlig
for tidlige Havesagers Vedkommende være det
heldigste, men ellers er et nogenlunde fladt Terræn
at foretrække, fordi Fugtighedsforholdene paa et
saadant i Reglen er mest ensartede. Læ er ikke
nødvendigt for adskillige Køkkenhaveplanter, men
da andre ikke kan trives uden Læ, maa man drage
Omsorg for at plante Læbælter paa Nord- og
Østsiden samt særlig paa Vestsiden. Jorden maa helst
være en mere let end svær, muldrig Jord med
Lerunderlag, men dog kan der selv med en mindre
heldig Jord alligevel skaffes et godt Udbytte ved
Tilførsel af tilstrækkelig Gødning og
Grundforbedringer af Jorden. Er Jorden af forskellig Bonitet
i K., hvilket ofte er Tilfældet, kan man ogsaa gøre
meget til at skaffe et godt Udbytte ved at
anbringe de enkelte Køkkenurter paa den Jord, der
egner sig bedst for dem, idet de mange
Køkkenurter hver for sig stiller højst forskellige Krav til
Jorden. Der maa sluttelig være let Adgang til
Vand, saaledes at man kan give tilstrækkelig
Vanding i den tørre Tid; kan Vand faas fra Vandværk,
vil et Rørledningssystem med Opstandere til
Paaskruning af Slanger, hvorved Jordstykkerne kan
sprøjtes og overrisles, være særlig at anbefale.
Heldigst til Vanding er Damvand, hvis det kan skaffes.
Beholdere til Udluftning af artesisk Vand kan
støbes af Beton og bør ikke savnes. — Ved Anlæget af
en ny K. er det første Arbejde, der maa udføres,
Dræning (se d. A.) af Arealet, saafremt det gøres
nødvendigt. Derefter maa man sørge for
Indhegning, hvortil en Tjørnehæk udmærket egner sig (se
Hæk). For at holde Harerne ude kan det sine
Steder være nødvendigt tillige at anbringe et
Staaltraadsnet forneden i Hækken. Man planter
Læbælter (se Læplantning) paa de Sider af Haven, hvor
der ikke er tilstrækkelig naturligt Læ, og er K.
stor, vil det være heldigt at plante et Læbælte fra
Øst til Vest eller særlig fra Nord til Syd midt
igennem Jordstykket. Der kan hertil med Fordel
benyttes rodægte Syltekirsebær, Sveskeblommer eller
storfrugtede Nødder. I Stedet for saadanne
Læplantninger kan der ogsaa anvendes Hække,
Plankeværker eller Mure. Den første Sommer brakkes
Jorden for at renses for Ukrud; er Jorden ikke meget
uren, kan man tage en Afgrøde af Kartofler eller
Roer. Jordplaneringsarbejder, for saa vidt de er
nødvendige, udføres tidligt om Foraaret, og Gangene
anlægges om Efteraaret (se Veje). Derefter
foretages Dybdegravning af Jordstykkerne for at faa
dem renset for dyberegaaende Rødder og store Sten
samt for at løsne Undergrunden. Er Muldlaget
tilstrækkelig tykt, kulegraves der eller anvendes
Hollandskgravning. K. maa helst have en
regelmæssig Form, og ved en eller to Gange paa langs og
Tværgange lodret paa disse deler man K. i
rektangulære eller kvadratiske Jordstykker. Disse
Kvarterer maa helst være omtrent lige store. Gangene
gøres saa brede, at der kan køres med Heste og
Vogn, hvilket er nødvendigt ved Tilførsel af
Gødning. Havens Kvarterer maa ikke være omgivne
af Rabatter eller tilplantede med Frugtbuske paa
de to Sider, da man i alle større K. bør være
indrettet paa at kunne udføre mange af Arbejderne
med Hestekraft, fordi denne er langt billigere end
Haandkraft. Vil man have Rabatter med
Frugtbuske langs de to Sider af Kvartererne, i hvilke
de har deres Længderetning, kan dette gøres uden
at være til nogen Ulempe, hvorimod Frugttræer
aldrig bør plantes i Køkkenhaven udover de foran
nævnte Læbælter. Hestekraft, anvendt paa rette
Maade i en K., er ikke alene lige saa god,
men ofte bedre end Haandkraft; det hænder
saaledes ofte, naar man har svær Jord, at det om
Foraaret kun er nogle faa Dage, den er bekvem, og
faar man den ikke netop behandlet paa det rette
Tidspunkt, kan det have uberegnelige Følger. Med
Hestekraft og de amerikanske Haveredskaber (se
Haveredskaber) kan man langt bedre sikre sig,
at Foraarsarbejderne og Redningsarbejderne
udføres i rette Tid, end naar man er henvist til
Haandkraft. Til tidlige Kulturer anbringer man mindre
Kvarterer eller Rabatter ved Sydsiden af de
Læbælter, der har Retning fra Øst til Vest. Af
Hensyn til Køkkenurternes større eller mindre
Fordringer til Gødning og Dybdebehandling af Jorden
vilde det være heldigt, om man kunde indrette
Benyttelsen af K.'s Kvarterer saaledes, at der blev
iværksat en Art Vekseldrift; i Praksis er dette
imidlertid ofte uigennemførligt. Til Vejledning skal
dog anføres, at i 1ste Kvarter, som er nygødet, kan
dyrkes Hovedkaal, Blomkaal, Peberrod, Agurk.
Græskar, Selleri, Porre, Cardon o. fl., i 2det
Kvarter, som lades ugødet, dyrkes Rosenkaal, Rødbeder,
Gulerødder, Persillerødder, Skorzonerrødder,
Havrerødder, Roer, Knudekaal, Radiser, Ræddiker, Salat,
Spinat og Løg. 3dje Kvarter gødes med Kompost,
Melkalk, Benmel eller fosforsur Kalk og dyrkes
med Ærter og Bønner. I de her nævnte 3 Kvarterer
veksler man saaledes, at det Jordstykke, der det
ene Aar har været 1ste Kvarter, det næste Aar
bliver 2det Kvarter og saa fremdeles. 4de Kvarter
bruges til fleraarige Kulturer, graves et eller to
Spadestik dybt, hvis Forholdene tillader det, og
gødes. Medens Jordarealet til 1ste, 2det og 3dje
Kvarter kan være af samme Størrelse, lader man Arealet
til 4de Kvarter være 2 eller 3 Gange saa stort,
dels af Hensyn til den fleraarige Kultur, som de
paagældende Planter fordrer, dels fordi de fleste af
denne Gruppe Køkkenurter ikke giver noget
Udbytte i første Aar. — Indenfor de enkelte
Kvarterer sørger man saa vidt muligt for, at de
Jordstykker, der et Aar har givet Rodvækster, det
følgende Aar kommer til at give Bladvækster o. s. v.,
endvidere maa Planter af samme Familie helst ikke
to Aar i Træk komme paa samme Jordstykke. I
Privathaver stilles der i Reglen det Krav, at der fra
K. skal leveres alle Køkkenurter, uden Hensyn til,
om Jorden er egnet for Kulturen eller ikke, og
det bliver da Gartnerens Sag at skaffe disse, til
Trods for de ofte uforholdsmæssige Udgifter til
Jordforbedring, som dette medfører. I en K., der
er bestemt til Salg af Produkterne, vil man
derimod kun dyrke de Køkkenurter, som der er bedst
Afsætning for, og som de forhaandenværende
Jordbundsforhold passer særlig til. I Handels-K. bliver
derfor disse to Faktorer det bestemmende for det
Mængdeforhold, hvori man dyrker de forskellige
Køkkenurter. Det vil under alle Forhold være at
anbefale hvert Aar at tegne et Kort over
Køkkenurternes Anbringelse i de forskellige Kvarterer, for
at man altid kan have let Adgang til at se, hvor
de forskellige Køkkenurter har staaet i de
foregaaende Aar. Jo længere Tid der hengaar mellem
hver Gang, samme Køkkenurt dyrkes paa samme
Sted, desto bedre vil den udvikle sig. De for
tidlige Køkkenurter bestemte Rabatter, hvor man ikke
kan undgaa, at de samme Planter dyrkes med 1
eller 2 Aars Mellemrum paa samme Sted, maa ofte,
helst hvert andet eller tredje Aar, have frisk
Kogødning, eller, hvis det er Planter, der ikke taaler
frisk Gødning, da gammel Gødning; hvert 3dje eller
4de Aar gives Melkalk. Naar man tillige ofte
anvender dyb Gravning, kan de tidlige Rabatter i
Reglen, uden at Udbyttet kendelig formindskes,
vedblive at give de samme Produkter, saa længe man
ønsker det. De tidlige Rabatter, hvor Hestekraft
vanskeligt kan finde Anvendelse, kan i Modsætning
til Havens øvrige Kvarterer passende indfattes med
lave, fleraarige Køkkenurter som Syre, Timian,
Parløg el. l. Den store Mængde mindre væsentlige
Køkkenurter, som ikke er nævnte ovenfor,
anbringes, hvor der kan afses Plads til dem; alle, der
har en kort Udviklingsperiode, dyrkes enten før
eller efter at Jorden optages af Hovedafgrøden. Salat,
Spinat, Kørvel, Radiser, Kruspersille dyrkes ofte i
Privathaver paa Kanten af Bede med høje Ærter,
Stangbønner og Agurker som Bikultur.
Jordstykker, der har været dyrkede med tidlige Kartofler,
tidlige Ærter, Majroer, tidlig Sommerkaal og
Blomkaal, kan benyttes til Radiser, Høstroer og
Grønkaal. Man bør sørge for, at intet Jordstykke i K.,
i alt Fald indtil August, ligger ubenyttet hen.
N. H.
</chapter>

<chapter name="Køkkenløg">
<b>Køkkenløg,</b> Kökkenlök (s.), (Liliaceæ). Under
denne Fællesbetegnelse for de i Køkkenhaven
dyrkede Løg indbefattes Rødløg med spanske Løg,
Skalotløg med Kartoffelløg, Perleløg, Hvidløg,
Rokambol, Etageløg, Purløg og Pibeløg.

<sp>Rødløg</sp>, <sp>Allium Cepa</sp> L., er toaarig.
Hjemstavnen er ubekendt, men maa formentlig
findes i den gamle Verdens varmt tempererede Zone.
Varieteterne deles gerne i to Grupper, mellem
hvilke der er alle Slags Overgange, nemlig de
egentlige Rødløg og de spanske Løg. 1) <sp>De
egentlige Rødløg</sp> er mindre, skarpere og
mere haardføre end de spanske Løg. Farven
veksler mellem mørkerødt, gult og hvidt. Rødløg
anvendes meget, men kun i smaa Mængder ad
Gangen, som Krydderi i Husholdningen. De skarpere
røde Varieteter er imidlertid i den senere Tid ved
at fortrænges af de mildere gule Zittauer Løg.
Blandt Rødløg Varieteter skal nævnes: <sp>Flad
mørkerød Brunsviger</sp>, <sp>flad blodrød
Hollandsk</sp>, <sp>gul Hollandsk</sp>, <sp>Williams
Magnum bonum</sp>, som er oval og rødgul,
<sp>Queen</sp>, der er lille, hvid og den tidligste af alle,
<sp>hvid Hollandsk</sp>, som er noget sildigere og
mindre holdbar, og endelig <sp>de gule</sp> og <sp>røde
Zittauerløg</sp>, der er holdbare. <sp>Kultur:</sp>
Formeres ved Frø, som enten kan saas paa Friland paa
Blivestedet eller paa Bænk med senere Udplantning.
Naar Frøet saas umiddelbart paa Friland, sker det
om Foraaret, saa snart Jorden er til at behandle, der
foraarsgraves ikke, men man indskrænker sig til
at jævne Klumperne med Riven. Jordstykket maa
ligge fuldt udsat for Solen, og Jorden maa ikke
gerne være for let (helst skørleret) og maa være
godt afdrænet, godt muldet og meget næringsrig.
Løg kan godt dyrkes i frisk gødet Jord, men
Gødningen maa da være paaført Jorden om Efteraaret.
Det kan anbefales at gøde med gammel Gødning,
Guano, Sod el. 1. Navnlig skal Sod være af god
Virkning, idet den ikke alene gøder, men tillige
afværger Angreb af Løgfluen. Frøet saas helst med
Maskine i enkelte Rækker med et Mellemrum af
25-30 cm eller med Haanden i 6 Rækker paa langs
af et 1,20 m bredt Bed, i dette Tilfælde maa det
kun dækkes med et c. 1 cm tykt Jordlag, som
klappes, trykkes eller trædes fast for at holde paa
Vinterfugtigheden. Frøet ligger c. 4 Uger i
Jorden, inden det spirer, og i dette Forhold, i
Forbindelse med den ringe Dybde, hvortil Frøet taaler at
bringes ned, ligger Hovedvanskeligheden ved denne
Kultur. For at undgaa, at Frøet ligger saa længe
i Jorden, kan man udbløde det inden Saaningen, idet
man anbringer det paa et fugtigt og varmt Sted
(f. Eks. en Kostald eller Drivhus), men saa snart
Spirerne begynder at vise sig i Form af hvide
Punkter, maa Frøet straks saas. Planterne udtyndes til
c. 10 cm Afstand. Jorden holdes ren og aaben
imellem Planterne under Vækstperioden. Ved dennes
Slutning, naar Toppen bliver gul, i Aug., optages
Løgene og lægges til Tørring oven paa Bedet. En
Ugestid senere indflyttes de paa et skyggefuldt, tørt
og luftigt Sted, f. Eks. et Loft med rigelig
Lufttræk. Ved denne Lejlighed sorteres Løgene, idet
de større og Halsløgene holdes for sig og bruges
først; hvad de mindste angaar, se nedenfor. Løgene
overvintres bedst i et tyndt Lag ved en lav,
ensartet Varmegrad, f. Eks. paa et Loft med Straatag
over en beboet Lejlighed. De taaler nogen Frost,
men Overgangen fra Tø til Frost og omvendt maa
helst foregaa saa langsomt som muligt, hvorfor man
dækker dem med Maatter el. l., naar det truer med
Frost. For at man kan have friske Løg til
Sommerbrug, fratages om Efteraaret de mindste Løg,
de saakaldte Stikløg, og overvintres tørt og varmt,
f. Eks. i et Net ved Varmeapparatet, udplantes
tidligt, om muligt i Marts, med 16 cm Afstand og
giver da store Løg i Juni-Juli. — 2) <sp>De
spanske Løg</sp> kan blive betydelig større end de
egentlige Rødløg. De er kun lidet haardføre og holdbare,
hvorfor de maa bruges om Efteraaret og i
Begyndelsen af Vinteren. Paa Grund af deres milde Smag
kan de bruges som selvstændig Ret. Af herhen
hørende Varieteter kan nævnes: <sp>James ovale
gule Løg</sp>, som er fladt og lysegult, og
<sp>Rousham Park Hero</sp>, som er rundt
og gult. Disse Varieteter danner ligesom en
Overgang imellem Rødløg og de egentlige
spanske Løg. Af sidstnævnte, som er af mere udpræget
mild Smag, haves følgende Varieteter: <sp>Runde
Madeiraløg</sp>, <sp>gule</sp> og <sp>hvide spanske
Løg</sp> og <sp>Tripoli Grant Rocca</sp>, gult.
<sp>Kultur:</sp> Frøet saas tidligt, for at Planterne kan naa
det størst mulige Omfang, helst først i Marts, paa
halvvarm Bænk; de prikles paa Bænk og afhærdes
samt udplantes sidst i Maj paa en lun Plads i let,
muldrig Jord med 20 cm Afstand i 4 Rækker paa
langs af et 1,20 m bredt Bed. De maa ikke savne
Vand i Vækstperioden; Vanding med Sod i Vandet
er udmærket. De afslutter Væksten i Septbr. Se
i øvrigt Kulturen for de egentlige Rødløg. —
Frøavl finder som Regel kun Sted hos os for de
egentlige Rødløgs Vedkommende. Middelstore, for
Varieteten karakteristiske Løg tages fra om Efteraaret,
men overvintres som de andre middelstore Løg.
Saa snart Jorden er bekvem, udplantes de tre og
tre sammen med 30 cm Afstand og ikke dybere,
end at Løget lige er dækket af Jord.
Frøstænglerne opbindes. Naar Kapslerne bliver gullige,
afskæres Stænglerne med disse og ophænges, dog
saaledes, at Frøet ikke spildes, naar Kapslerne aabner
sig. Frøavl er imidlertid næppe almindelig her i
Landet, da Frøet kun bliver modent i varme Somre.
Frøet bevarer sin Spirekraft i to Aar. 5 g
indeholder 2600 Frø.
N. H.

<sp>Rødløg til Torvehandel</sp>. Ved Dyrkning
af Rødløg under nogenlunde store Forhold vil det
være mest formaalstjenligt at behandle Jorden
med Ploven og Harven, da Arbejdet paa den Maade
kan udføres langt billigere og i enhver Henseende
lige saa godt som med Spaden og Riven. Trænger
Jorden til Gødning, paaføres og nedpløjes denne om
Efteraaret, da det ikke er heldigt at foraarspløje
Jorden til Løg. Saa tidlig som muligt om Foraaret
overharves og overslæbes eller tromles Jordstykket,
hvorefter Frøet saas. Saaning af Løgfrø sker bedst
med Saamaskine, idet man da undgaar den
besværlige Oprilning, som baade koster mere Arbejde og
tillige medfører den Ulempe, at Jorden i Rillen let
udtørres, hvilket undgaas ved Brugen af Maskine,
idet denne samtidig nedbringer, tildækker og
tiltromler Frøet. Da Løgfrø spirer langsomt og ikke
taaler at komme dybt i Jorden, vil man forstaa, at
det under disse Forhold er særlig vigtigt at undgaa,
at Jorden udtørres under Arbejdet, hvad der netop
undgaas ved Brugen af Saamaskine, ligesom man,
naar Maskinen er indstillet rigtigt, kan faa Frøet
nedbragt i Jorden i den Dybde, man ønsker, hvilket
ikke saa let opnaas ved Saaning med Haanden. Ved
Maskinsaaning haves endvidere den Fordel, at
Planterne kommer til at staa i en smal Række, hvilket
letter den senere Rensning betydeligt, da man i saa
Tilfælde kan skuffe nærmere ind til Planterækken,
end naar Planterne kommer op i en bredere og mere
uregelmæssig Række, hvilket ikke kan undgaas ved
Haandsaaning. Hvor Jorden ikke er alt for leret
eller svær, vil det være af stor Nytte, efter at
Løgstykket er tilsaaet, at overtromle Stykket 1-2 Gange
med en tung Tromle; en Hestetromle vil gøre
udmærket Fyldest, og særlig i tørre Somre vil den
Del af Løgstykket, som er overtromlet efter
Saaningen, altid staa bedst. Det maa dog bemærkes, at
Jorden, særlig hvis denne er noget svær,
selvfølgelig maa være nogenlunde tør i Overfladen, naar
Tromlingen foretages. Til Torvehandel anvendes nu
her i Landet næsten udelukkende Sorten gul
Zittauer, som er en udmærket holdbar og givtig Sort.
D. T. P.

<sp>Frøavl af R.</sp> se under Porre.

<sp>Skalotter</sp>, <sp>Allium ascalonicum</sp> L.
Efter nyere Undersøgelser skal Skalotter ikke være
nogen særskilt Art, men kun en Kulturform af
Rødløg. <sp>Store danske</sp> og smaa
<sp>Vinter-Skalotter</sp> er den mest almindelige Benævnelse
paa de Varieteter, der dyrkes. Den store danske er
den mest haardføre og trives i Reglen i enhver
Jord, som er i god Gødningskraft. Den mindre
Varietet er derimod mere vanskelig og opgives af den
Grund mange Steder, skønt den anses for at være
af finere Kvalitet. <sp>Kultur:</sp> Jorden egner sig
bedst til Skalotter andet Aar efter, at den er gødet
med frisk Gødning, som efter Kaal, Selleri eller
Peberrod, naar den ikke er for leret eller bindende;
især gælder dette den mindre Varietet, der trives
bedst i en lettere Jord. Jorden graves eller pløjes
om Efteraaret. Om Foraaret behandles den, saa
snart den er tjenlig, men ikke før, da Skalotter
aldrig trives godt i Jord, der om Foraaret er
behandlet, før den er bekvem. Jorden omstikkes med
Greb og rives eller harves blot, hvilket er bedre.
Bedene gøres 1,20 m brede med 50 cm Gang. Der
lægges i Riller 4 Rækker af den store Skalotte paa
hvert Bed og 5 Rækker af den mindre med 25 cm
mellem hvert Løg i Rækkerne og saa dybt, at
Løgene er dækkede med 4 cm Jord. Til Lægning
vælges en Mellemstørrelse af den store Skalotte og
de største Løg af den mindre. Saa snart der viser
sig Frøstængler, knibes Spidsen af, og de visner da
bort. Er Jorden let, og der indtræder langvarig
Tørke, maa der grundvandes, men ikke for ofte.
Den øvrige Pasning indskrænker sig til Renholdelse,
Naar Toppen visner, tages Løgene op, og efter at de
har henligget nogle Dage i Solen for at tørres,
flyttes de i Hus og afpudses ved Lejlighed. S.
opbevares bedst om Vinteren paa et Loft eller i en
Kælder; de taaler vel en Del Frost, naar de ligger
urørt, saa længe de er frosne, men opbevarede
frostfrit holder de sig bedre. — <sp>Kartoffelløg</sp>,
Potatislök (s.), kaldes ogsaa ofte for <sp>russiske
Skalotter</sp>; de er nærbeslægtede med Skalotter,
men er mildere i Smagen. De dyrkes kun
sjældent her til Lands; behandles som den store danske
Skalotte.

<sp>Perleløg</sp> er en Kulturform af Allium
Ampeloprasum L. var. typicum, som er lavere og
blomstrer sjældnere end Stamformen, og den kan
ikke, som det almindeligt antages, avles ved at
afskære Blomsterstænglerne af Porre. P. er lille
og hvid og formeres udelukkende ved Sideløg, som
dannes i rigelig Mængde. <sp>Kultur:</sp> Man
lægger de fraskilte, enkelte Perleløg paa Friland først
i Septbr. Voksepladsen maa være solaaben,
Jorden mere let end svær, muldrig og meget
næringsrig. Løgene lægges i 6 Rækker paa langs af et
1,20 m bredt Bed, 5 cm mellem Løgene og 3 cm
dybt. Straks efter Lægningen dannes Toppen, som
kun bestaar af Rodblade og holder sig frisk
Vinteren over, idet Planten er fuldstændig haardfør.
Væksten afsluttes først andet Aar ved St.
Hansdagstid, hvilken Periode indledes ved, at Bladene
gulner. Saa snart dette viser sig, optages
Planterne og lægges til Tørring oven paa Bedet, idet
man vilde have sværere ved at faa hele Løgknippet
samlet op, hvis man ventede længere hermed.
Efter nogle Dages Forløb lægges de ind paa et
luftigt Loft, hvor de senere, naar man har Lejlighed,
pudses og sorteres, idet de middelstore tages fra til
Køkkenbrug. I Begyndelsen af Septbr. foretages
derpaa den ny Lægning paa et nyt Jordstykke, og
hertil kan de smaa Løg godt anvendes. Har man
imidlertid tilstrækkeligt af store Løg, giver disse
større Udbytte. Planten kan dyrkes flere Aar i
Træk paa samme Sted uden fornyet Lægning, blot
ved de mange Smaaløg, som den let kan bringes
til at efterlade i Jorden ved Optagningen. Vil man
omsider forlade et saadant Jordstykke for deri at
dyrke andre Vækster, kan man let rense Stykket
ved Dybgravning.

<sp>Hvidløg</sp>, <sp>Allium sativum</sp> L., er en
fleraarig, haardfør Løgart, som rimeligvis
stammer fra ørkenagtige Strækninger i Centralasien.
Bruges som Krydderi og Husraadsmiddel, men paa
Grund af dets ejendommelige Smag og
gennemtrængende Lugt er det af meget ringe Betydning
her i Landet. <sp>Kultur</sp> som for Skalotter, kun
maa Jorden gerne være sværere. Kan blive
staaende flere Aar paa samme Sted, men Udbyttet
bliver da ringere.

<sp>Rokambol</sp>, <sp>Allium Scorodoprasum</sp>
L., er vildtvoksende her i Landet og i største
Delen af Europa, har mildere Løg end Hvidløg,
udvikler i Reglen Blomsterstængel med Yngleløg,
men ikke Blomster. Yngleløgene benyttes, da de
er saa smaa, kun til Formering, men giver først
Udbytte i andet Aar efter Lægningen, hvorfor det
almindeligste er at formere den ved de
underjordiske Sideløg. Kultur som Skalotter. Lægges saa
snart Jorden er bekvem, 5 Rækker paa 1,20 m bredt
Bed, 5 cm dybt. Jordstykket maa være solaabent,
helst noget leret, ikke fugtigt, næringsrigt, men
ikke nygødet.

<sp>Etageløg</sp> eller <sp>ægyptisk Luftløg</sp>,
<sp>Allium proliferum</sp>, Schrad., er en fleraarig
i Ægypten hjemmehørende Art, der ligesom forrige
danner Yngleløg i Blomsterstandene, men i
Modsætning til denne ofte i flere Etager over hinanden;
i den øverste Etage kan der fremkomme Blomster.
Saavel de over- som de underjordiske Løg, der bliver
temmelig store, kan anvendes. Formeringen sker
ved Topløg. Planten kan blive staaende paa
samme Plads i flere Aar, men toaarig Kultur er den
mest anvendte, hvor Planten dyrkes. Hos os spiller
den slet ingen Rolle.

<sp>Purløg</sp>, Gräslök (s.), <sp>Allium
Schoenoprasum</sp> L., Mellemeuropa, er ligesom Pibeløg
en haardfør, fleraarig Løgart, hos hvilken
Løgdannelsen er meget tilbagetrængt, saa at dens
vedvarende, underjordiske Dele mere ligner en sædvanlig
Mellemstok end virkelige Løg. Det er kun Bladene,
der benyttes. Anvendes ikke meget hos os.
Formeres ved Frøudsæd eller ved Deling, som bør
foretages hvert 3.-4. Aar. Planterne gives en
indbyrdes Afstand af 16 cm. Benyttes gerne som
Indfatningsplante i Køkkenhaven.

<sp>Pibeløg</sp>, <sp>Allium fistulosum</sp> L.,
Sibirien; med Hensyn til Anvendelse og Kultur kan
henvises til Purløg, kun gøres Afstanden mellem
Planterne 25 cm. Foruden ved Deling kan den
formeres ved Frø.
N. H.

<img>Hvidløg</img>
<sp>Oversigt over Sygdomme paa Løg
(og Porre)</sp>.

<sp>Svampeangreb</sp>.
<table>
<td>1.<td 2>Løgene bliver bløde og slimede, Bladene<br>slappe og af vissengraa eller gullig Farve<br>(»Bløde Løg«) ... <sp>Bakteriose</sp>.
<td>2.<td 2>Angreb paa Bladene:
<td><td>a.<td>Bladene beklædes med en løs<br>graaviolet Skimmel og visner derefter<br><sp>Løgskimmel</sp>.
<td><td>b<td> Paa Bladene fremkommer talrige<br>afsmittende, orangegule, senere sorte<br>Rustprikker ... <sp>Løgrust</sp>.
F. K. R.
</table>

<sp>Skadedyr</sp>.
<table>
<td r>I.<td 3>Angreb paa Løgene:
<td><td>A.<td 2>Fodløse Larver af<br><sp>Løgfluen</sp>, <sp>Stankelben</sp>.
<td><td>B.<td 2>Larver med Fødder:
<td><td><td>a.<td>Billelarver med 3 Par Ben<br><sp>Oldenborre</sp>, <sp>Smældere</sp>.
<td><td><td>b.<td>Sommerfuglelarver med 5 Par<br>Vortefødder ... <sp>Jordugle</sp>.
<td r>II.<td 3>Angreb paa Bladene:
<td><td>A.<td 2>Biller ... <sp>Liliebillen</sp>.
<td><td>B.<td 2>Sommerfugle:
<td><td><td>a.<td>Mindre Larver, hovedsagelig i<br>Hjerteskuddet ... <sp>Porremøl</sp>.
<td><td><td>b.<td>Større Larver ... <sp>Kaalugle</sp> m. fl.
</table>
A. T.

<sp>Køkkenløg</sp>. <sp>Anvendelse:</sp> Løg bruges
i stor Udstrækning som Krydderi. Brugt i store
Mængder udvandes de i varmt Vand, tilsat lidt
Natron, eller gives et Opkog. Mildtsmagende smaa
Løg, <sp>Zittauer</sp> stuves i Mælk, glaceres. Store,
<sp>spanske</sp> farceres, steges, skaaret i
Skiver. <sp>Perleløg</sp> bruges nærmest syltet og som
Tilsætning til Asier og Pickles. <sp>Hvidløg</sp>
bruges kun i ringe Udstrækning paa Grund af dens
bidende Smag og Lugt, nærmest til at indgnide
Fade, Retten skal tilberedes i. <sp>Purløg</sp> og
<sp>Snitløg</sp> snittes og bruges til Smørrebrød, Salat,
Æggeretter og Gratin.
M. L.
</chapter>

<chapter name="Køkkensalt">
<b>Køkkensalt</b> afgiver en hurtigvirkende Gødning
til enkelte Planter, saaledes Selleri og navnlig til
Asparges. Det maa udstrøs i Vækstperioden og i
Regnvejr eller vandes ned. Man kan anvende 4-5
hl pr. ha.
N. A. H.
</chapter>

<chapter name="Køkkenurternes kemiske Sammensætning">
<b>Køkkenurternes</b> kemiske Sammensætning se
<sp>Grønsagers kemiske
Sammensætning</sp>.
</chapter>

<chapter name="Køkkenurters Opbevaring i Ishus">
<b>Køkkenurters</b> Opbevaring i Ishus se <sp>Ishus</sp>.
</chapter>

<chapter name="Køkkenurters Overvintring">
<b>Køkkenurters Overvintring.</b> Den bedste, billigste
og bekvemmeste Maade at overvintre Køkkenurter
paa er følgende: Knoldselleri, Rodpersille, Porre,
Peberrod, Skorzonerrødder og Knudekaal indslaas
paa flad Jord i 1,50 m brede Bede. Rødderne
sættes i Rækker paa tværs af Bedene og saaledes, at
der kommer lidt Jord mellem hver Rod. Gangene
mellem Bedene maa være saa brede, at der er god
Plads til Dækkematerialet, der helst maa være Løv
eller Tang, og som paaføres, saa snart Frosten
begynder. I Tøvejr kan det meste af Dækket
trækkes til Side, men særlig nødvendigt er det ikke før
Foraaret. Der vælges et lidet iøjnefaldende Sted til
disse Bede, da Pladsen først sent om Foraaret kan
rømmes. Vil man bevare grøn Top paa Selleri,
Porre og Rodpersille, graves en 40 cm dyb og 1,50
m bred Grav af Længde efter Behov. Rødderne
indslaas paa samme Maade som ovenpaa Jorden,
der lægges Bønnestager og Ærteris over, som ved
Indtrædende Frost dækkes forsvarligt med Tang,
eller hvad man har til Raadighed. I mildt Vejr
maa der gives nogen Luft ved at fjerne Dækket
fra Enderne. Er der samlet megen Sne over
Graven, maa den ved Indtrædende Tøvejr fjernes, for
at hindre overflødigt Vand i at trænge ned i
Graven. Jordstykket, hvor Urterne skal overvintres,
maa være drænet. Peberrod og Skorzonerrødder
bliver staaende til Brug hele den følgende Sommer
paa Bedene; i tørt Vejr maa de vandes rigeligt.
Kartofler, Gulerødder, Rødbeder, Pastinakker, Roer,
Stachys og Underjordisk Kaalrabi holder sig bedst
i almindelige Kuler. Pladsen til disse skal være
tør. Jordoverfladen jævnes med en Skovl, og de
nævnte Rodfrugter stables i en 1 m høj Bunke
med skraa Sider. Man lægger lidt Halm eller
Lemme over, og først naar Rodfrugterne er godt
udluftede, eller der indtræder Frost, dækkes med et
godt Lag Halm og et 35 cm tykt Lag Jord, som
udgraves saaledes, at der bliver en lille Grøft
omkring Kulen. Stachys lægges lagvis med løs Jord
mellem hvert Lag. De maa straks efter
Optagningen nedlægges i Kulen og ikke tages op før
samme Dag, de skal bruges. Vinterhovedkaal
indslaas i særegne Kuler (se Hovedkaal); med
Hensyn til Overvintring af Rosenkaal, Grønkaal og
Blomkaal henvises til disse Artikler. Kruspersille
bliver ved Optagningen om Efteraaret indslaaet i
et afbrugt Varmebedsvindue, og naar man passer
den med Dækning i Frostvejr og Luftgivning i
mildere Vejr, kan man skære Blade til Brug hele
Vinteren. Løg overvintres paa et Loft eller andet
tørt Sted og opbevares frostfrit. De holder sig
bedst, naar de lades uafpudsede ved Optagningen.
Man maa paase, at Løgene ikke bliver stødte, da
dette let giver Anledning til Raaddenskab ligesom
hos Frugt. For at man kan have bekvem Adgang
til Køkkenurterne, maa Partier, afpassede efter
Forbruget til en Maanedstid ad Gangen, bringes i en
frostfri og tør Urtekælder og indslaas i Sand.
Kælderen maa hvert Aar forsynes med frisk Strand-
eller Bakkesand, som om Foraaret tages bort, naar
Kælderen ikke bruges mere. Kælderen hvidtes
helst hvert Aar, Hylderne afvaskes hvert Foraar,
og Vinduerne staar aabne hele Sommeren. Er
Kælderen noget fugtig, er en saadan Udluftning
særlig nødvendig.
N. H.
</chapter>

<chapter name="Kølerum">
<b>Kølerum.</b> Til Afkøling af Rum til Opbevaring
af Frugt og andre Haveprodukter kan anvendes
naturlig Is eller Køleanlæg, hvor Kølemaskiner
frembringer den ønskede lave Varmegrad.
Indretning af et Ishus med tilhørende Kølerum fremgaar
i Hovedtrækkene af omstaaende to Tegninger (Fig.
1 Grundplan og Fig. 2 Længdesnit). Som Fig. 1
viser, drænes Grunden under Ishuset godt ud, og
paa Jordgulvet lægges 60-70 cm Tørvesmuld eller
Lyng. Mellem de dobbelte Mure maa være en
Afstand paa mindst 60 cm, som fyldes med et
Isolationsmateriale. Der kan anvendes Lyng,
Halmhakkelse eller tørt Tørvesmuld. Under Taget eller over
Loftet og i Dørene anbringes et lignende
Isolationslag. Indfyldning af Is sker gennem en Lem tæt
under Loftet. Kølerummet anbringes, som Fig. 2
viser, i den ene Side af Ishuset. I Væggene
mellem Kølerum og Isrummet findes der to Lemme,
en foroven og en forneden. Luftcirkulationen
foregaar som Pilene viser. Lemmene holdes aabne
saa mange Timer i Døgnet, som er nødvendigt for
at holde den ønskede Temperatur. Fig. 3 viser
Indretningen af et Køleanlæg med Kølemaskine
(Compressor), Beholder til afkølet Saltvand,
(Refrigerator), Kondensator o. s. v. Gangen i
Arbejdet er følgende: Motoren trækker Compressoren,
der sammentrykker den i Rørsystemet indesluttede
Kulsyre, som derefter gaar gennem Kondensatorens
Rørspiral, hvorover der risler Vand af en
Temperatur helst ikke over 15° C. Efter at have passeret
Kondensatoren er Kulsyren ved Trykket og
Afkølingen bleven flydende, og den gaar saa —
passerende en Reguleringsventil — til Rørspiralen i
Beholderen med Saltvand (Refrigeratoren). Den
flydende Kulsyre fordamper — idet den befries for
Trykket — i Rørspiralen. Ved Fordampningen
forbruges der Varme, der tages fra det
Refrigeratorrørene omgivende Saltvand, som derved afkøles.
Det afkølede Saltvand pumpes gennem et i
Luftkøleren anbragt System af Kølerør. En Ventilator
sætter Luften fra Luftkøleren i Cirkulation, idet det
blæses gennem Trykkanalerne og disses Lemme ud
i Lagerrummene og suges derfra igennem
Sugekanalerne tilbage i Luftkøleren. Compressoren
holdes kun i Gang nogle Timer af Døgnet, medens
Saltvandspumpen og Ventilatoren gaar hele Døgnet.
Kølerummet isoleres i Gulv, Loft, Vægge og Døre
som Ishuse. Undertiden anvendes ogsaa til
Isolation 12 cm tykke Korkplader.
N. E.

<img>Fig. 1. Ishus. Grundplan.</img>

<img>Fig. 2. Ishus med Kølerum. Længdesnit.</img>

<img>Fig. 3. Køleanlæg.</img>
</chapter>

<chapter name="Kørevej">
<b>Kørevej</b> se <sp>Vej</sp>.
</chapter>

<chapter name="Körfvel">
<b>Körfvel</b> (s.) se <sp>Kørvel</sp>.
</chapter>

<chapter name="Körfvelrofva">
<b>Körfvelrofva</b> (s.) se <sp>Kørvelroe</sp>.
</chapter>
<chapter name="Kørvel">
<b>Kørvel,</b> Körfvel (s.), <sp>Anthriscus
Cerefolium</sp> Hoffm. (Umbelliferæ), enaarig Køkkenurt,
der findes vildtvoksende i Syd- og Mellemeuropa.
Den Varietet, der almindeligst dyrkes i Haver, er
almindelig Kørvel, men <sp>krusbladet K.</sp>
giver det største Kvantum brugeligt Produkt.
<sp>Kultur:</sp> Formeres ved Frø, der saas hveranden Uge,
fra tidligst Foraar til Septbr., hvilken sidste
Udsæd giver brugeligt Produkt næste Foraar. Frøet
kan enten bredsaas eller rillesaas, 6 Rækker paa
1,20 m brede Bede. I den varmeste Sommertid saas
paa skygget Plads, Foraar og Efteraar paa mere
solaabne Steder, altid i gødet, muldrig Jord. Da
Planterne hurtig skyder Blomsterstængel, er
Brugbarhedstiden i Foraars- og Sommertiden kun kort.
J. J. H.

<sp>Kørveldrivning</sp>. Til Drivning benyttes
den almindelige Kørvel eller krusbladet Kørvel, der
ser lidt mere pyntelig ud. Kulturen er saa let og
simpel som tænkes kan, og Kørvel saas derfor
ogsaa gerne paa de Steder i Husene, hvor andre
Planter ikke vil trives og faa Lys nok. Rabatterne i
Vin- og Ferskenhuse er udmærkede til Kørvel,
ligesom Jorden under høje Stilladser kan bruges, især
hen paa Foraaret. Man kan foretage den første
Udsæd saa tidligt som November-December Maaned,
men maa være forberedt paa, at den kun vokser
meget langsomt i Aarets allermørkeste Tid og
bliver tynd i Bladene, saa den ikke fylder meget.
Denne tidligste Udsæd foretages ogsaa undertiden i
flade Trækasser, saa at K. sælges paa Roden,
ligesom Karse. Ved senere Udsæd i Februar-Marts
tager det kun 5-6 Uger at faa Produktet færdigt.
Udsæden maa foretages rigelig tæt, og Frøet
dækkes med nogen sandet, fin Jord; hvis man ved
Skæringen passer at lade Frøbladene blive tilbage
paa Stykket, vokser Kørvelen snart op igen og
giver hurtigere, men lidt tyndere Produkt, end hvis
man stikker Jorden om og foretager ny Udsæd.
Kørvel kan ogsaa saas paa Varmebed og give 2-3
Afgrøder, inden Planterne begynder at skyde
Blomsterstængelen i Vejret. Drives i store Mængder
ved København og sælges i »lagvis«, man kan
beregne 2,50 Kr. pr. m<sup>2</sup> Brutto. »Lagvis« er en
Betegnelse, der har vundet Hævd paa Københavns
Torv. I en Plantekasse 56 cm X 30 cm X 10 cm
gaar almindeligvis 8 Lag Kørvel. Der lægges
Papir mellem Lagene saaledes, at de er lette at
tage op.
S. B.

<sp>Frøavl</sp>. Sorterne krydses indbyrdes og med
vildtvoksende Havekørvel. Let og ret sikker at
dyrke, men helst i mild, muldet Jord i almindelig
god Gødningskraft; nogenlunde gode Læforhold, da
Frøene ellers let piskes af. Frøavlen sker baade
som toaarig efter Høstudsæd og som etaarig efter
Foraarsudsæd; bedst og yderigest er i Reglen
førstnævnte, naar blot Jorden ikke er for svær og
vandholdende. Dertil saas sidst i Aug.-først i Sept.
i 40 cm Afstand mellem Rækkerne, 1-2 cm dybt;
100 gr Frø til c. 150 m Række eller til 1 ha
10-12 kg. Ajle eller Salpeter inden Saaningen.
Overvintres ret sikkert uden Dækning. Ajle eller
Chilisalpeter tidligt om Foraaret; Tværharvning, saa
snart Jorden er tør nok dertil og senere
Radrensning. Frøet er modent til Høst, naar det meste er
brunsort, gærne sidst i Juli; høstes med Le eller
Maskine i dugfugtig Tilstand; ellers drysser det
mest modne Frø let af; bindes i Smaaneg, der
stilles i Langhobe; vejres i 8-12 Dage. Tærskes let
med Plejl eller Maskine. Eftertørres. Rensningen
paa Maskine er ikke helt let, og navnlig maa
Indblanding af Ukrudsfrø undgaas. Foraarssaaning
sker saa snart Jorden falder godt og ellers som
før nævnt. Modningen sker her gerne 3-4 Uger
sildigere end hos overvintret; tørt Vejr i
Forsommeren nedsætter ogsaa ofte Udbyttet stærkt; ellers
efter August-Udsæd og under gode Forhold c. 1000
kg pr. ha. Spireevnen holder 2-3 Aar. Spirer
i Løbet af 10-12 Døgn; godt Frø med 90-95 pCt.;
men ofte med meget mindre som Følge af for
tidlig Høst. 100 gr = 56-57,000 Frø. Insekt- og
Sygdomsangreb sjældne.
H. G—m.

<sp>Kørvel</sp>. <sp>Anvendelse:</sp> Bruges finhakket
til Suppe og Omelet. Opbevares henkogt og tørret.
M. L.
</chapter>

<chapter name="Körsbär">
<b>Körsbär</b> (s.) se <sp>Kirsebær</sp>.
</chapter>

<chapter name="Körsbärsfuksen">
<b>Körsbärsfuksen</b> (s.) se <sp>Store Ræv</sp>.
</chapter>

<chapter name="Körsbärsmalen">
<b>Körsbärsmalen</b> (s.) se <sp>Blommemøl</sp>.
</chapter>

<chapter name="Kørvelroe">
<b>Kørvelroe,</b> Korvelrofva (s.) <sp>Chærophyllum
bulbosum</sp> L. (Umbelliferæ), vildtvoksende, bl.
a. i Mellem- og Østeuropa. Dyrkes som Køkkenurt
for de knoldede Rødders Skyld, dog ikke ret
almindeligt. <sp>Kultur:</sp> Frøet saas i Oktbr. i dyb,
næringsrig Jord, der ikke maa være leret, men
heller ikke for tør og uden Skade kan være noget
skygget, 6 Rækker paa 1,20 m brede Bede.
Planterne udtyndes, naar de næste Foraar kommer op,
til c. 10 cm. Naar Planterne standser deres Vækst
henimod Aug., kan Knoldene optages, de største
til Brug i Husholdningen, de mindre til Lægning
næste Aar. Overvintring i Sand i en Kælder.
Knoldene af 2. Størrelse, saavel som de paa Knoldene
af 1. Størrelse ofte udviklede Sideknolde, lægges
paa ny næste Aar med de angivne Afstande, og en
Del kan da opnaa Størrelse til Brug i
Husholdningen; de mindre bruges til Lægning. Frøet spirer
kun sikkert og nogenlunde hurtigt straks efter
Modningen. 5 g indeholder c. 1100 Korn.
J. J. H.

<sp>Kørvelroe</sp>. <sp>Anvendelse:</sp> Kogt, serveret
med rørt Smør eller Æggesauce. Stuvet.
M. L.
</chapter>
<h1>L</h1>

<chapter name="Laager og Indgangsporte">
<b>Laager og Indgangsporte</b> maa altid anbringes
vinkelret paa den Vej, som fører igennem dem
(se Vej). Dersom Indgangsporten anbringes saa
nær Bygningen, at begge kan ses fra samme Sted,
bør de i arkitektonisk Henseende staa i Samklang
med hinanden. Anbringes Indgangsporten derimod,
som f. Eks. i større Parkanlæg, fjernt fra
Hovedbygningen, behøver den kun at harmonere med
Omgivelserne eller med den eventuelle
Portnerbolig. I begge Tilfælde maa det tilstødende Stakit
eller Indhegning staa i Samklang med L. eller
Indgangsporten. Se Hegn.
E. G.
</chapter>

<chapter name="Laburnum">
<b>Laburnum</b> (Papilionaceæ), Guldregn. Haardføre
Buske eller Træer af velbekendt Skønhed, naar de
blomstrer, sidst i Maj og først i Juni. <sp>L.
Adamii</sp> Lavall. (Cytisus Adamii Poit. Laburnocytisus
A. C. Schn.) er en mærkelig Bastard imellem
Cytisus purpureus (se Cytisus) og Laburnum vulgare.
I Højde, Vækst og Bladdragt ligner den sidstnævnte,
men Blandingen træder frem paa en mærkelig
Maade, naar den blomstrer. Den bærer nemlig paa
samme Plante dels Klaser med gule Blomster,
ganske som hos almindelig Guldregn, dels samme Slags
Klaser, men med Blomster af en blakket rød Farve,
og endelig ofte, især hos ældre Eksemplarer, hist
og her oppe i Grenene hele smaa, udprægede Buske
af Cytisus purpureus, med dennes ganske smaa
Blade og purpurrøde Blomster, som ikke sidder i
Klaser, men knippevis i Bladhjørnerne langs op
ad de tynde, slanke Skud. Den skal være opstaaet
omkring 1828 hos en Gartner Adam i Vitry ved
Paris, efter hvis Beretning den fremkom som en
mærkelig »Podningsbastard« ved Podning af C.
purpureus paa Stammen af en af de andre nævnte
Arter. Om Rigtigheden af denne Angivelse
hersker der dog delte Meninger. <sp>L. alpinum</sp>
Presl. (Cytisus alpinus Mill.), Alpe-Guldregn,
Alperne, Sydeuropa, er en almindeligt plantet, meget
høj Busk med bred, opadstræbende Vækst eller et
lille Træ. Fra almindelig Guldregn adskiller den
sig især ved større, mere blanke Blade, længere
Klaser og ved, at Blomstringen indtræder omtrent
en Uge senere. <sp>L. ramentaceum</sp> K. Koch.
(L. fragrans Griseb. Cytisus ramentaceus Sieber,
Petteria ramentacea Presl.). Dalmatien. Er en
sjældent plantet, mellemhøj Busk med gule,
vellugtende Blomster i korte, ikke hængende Klaser.
<sp>L. vulgare</sp> I. Presl. (Cytisus Laburnum L.).
Almindelig Guldregn, sydlige Mellem- og
Østeuropa, er en velkendt, meget høj Busk med bred,
opadstræbende Vækst eller et lille Træ. Af dens i
Haver dyrkede Varieteter kan følgende fremhæves:
<sp>L. v. pendulum</sp> er en, især som højstammet
Eksemplar, smukt hængende Form. <sp>L. v.
quercifolium</sp> har Smaabladene smukt
bugtet-indskaarne. <sp>L. Watereri</sp> Dippel. En Bastard
mellem L. alpinum og L. vulgare, som forekommer
vild i Schweitz og Tyrol. Den ligner sine
Stamarter og udmærker sig ved kraftig Vækst og
meget lange Blomsterklaser med klart gule,
vellugtende Blomster.
A. B.

<sp>Anvendelse:</sp> L. vulgare og L. alpinum
hører til vore smukkeste Blomsterbuske og bør
ikke savnes i nogen Have. De kan anvendes i
Udkanten af højere Plantninger, som fritstaaende
— L. vulgare med megen Virkning tillige paa
Skrænter o. l., hvor Busken faar en udadbøjet
eller overhængende Vækst, hvorved Blomsterklaserne
faar et endnu mere graciøst Udseende — men
nærmest hører de hjemme i Busketter og særlig i
Forbindelse med lilla og mørkere farvede Syrener
saavel som rødblomstrede Buske, f. Eks. Lonicera,
Tjørn o. s. v. Man maa imidlertid ikke lade deres
stærke, dominerende Farve fremtræde for hyppigt,
kun hist og her, da Totalvirkningen ellers let
bliver for grel. En enkelt, efter Forholdene større
eller mindre Sammenplantning, og i store Haver
flere saadanne, virker derimod i høj Grad
oplivende og uden at gøre et uroligt Indtryk. Af
Varieteterne har quercifolium kun Særinteresse, naar
man umiddelbart kan iagttage Bladene, og da
særlig den 5-lappede Form. Den interessante Bastard
Adamii bør staa frit og ses paa nært Hold, den
lyse, gulbladede Varietet chrysophyllum bør kunne
ses fra Syd og helst mod mørk Baggrund.
Varieteten pendulum og især Varieteten pendulum
elegantissimum med flere m lange, smukt
nedhængende Grene, oversaaede med lange Klaser, bør
podes højstammet og staa frit, men dog med
Omgivelser eller Baggrund af andre Planter. Arterne
vulgare og alpinum er værdifulde som Indblanding i
Læbælter, især paa mager og tør Bund. <sp>Kultur:</sp>
L. formeres ved Frø, som saas om Foraaret i let
Jord og paa et solrigt Sted. Man maa passe ikke
at saa for tæt, da Planternes Modning ved fri
Paavirkning af Luft og Sol ofte har stor Betydning
for Overvintringen, især af Arterne alpinum og
ramentaceum. De kan alle optages første Efteraar,
naar de indslaas dybt og godt beskyttede om
Vinteren, men de overvintres rettest paa Frøbedene,
hvor den sidstnævnte da maa dækkes godt baade
paa Rod og Top. Før Udplantning om Foraaret

<img>Laburnum vulgare.</img>
studses de alle i Roden og under stærk Udvikling
tillige i Toppen, staar derefter i to Aar, studses
atter paa Rod og Top og plantes i Rækker med 60
cm Afstand, hvor de Aaret efter, om fornødent, kan
nedskæres, for at man kan faa kraftige, buskede
Planter eller, ved Ophjælpning af et enkelt stærkt
Skud, Stammer til Forædling. Varieteterne
formeres lettest ved Barkpodning (se Forædling) tidlig
om Foraaret paa L. vulgare. L. maa helst
udplantes som yngre, og de bør ikke staa over tre Aar
uden Omskoling, da de ellers let standses for meget
i Væksten, naar de udplantes. De ynder at gaa
dybt med deres Rødder, men alpinum og vulgare
er i øvrigt villige og nøjsomme med Hensyn til
Jordbund og Plads, idet de trives saavel i
Halvskygge som paa høj, mager og tør Bund og i stærk
Vind. De taaler Beskæring og — især L. vulgare
— tillige Foryngelse ved Nedskæring, naar
Planten da ikke er alt for gammel.
J. B.

I Norge kan L. vulgare med Varieteter kun
anvendes i de sydlige Egne. L. alpinum
trives udmærket i Kystegnene og ved Fjordene
til henimod 68° n. Br. I de nordlige Egne
kræver den dog et særdeles lunt og varmt
Voksested. I Egne med Indlandsklima trives den
mindre godt.
N—k.

<sp>Drivning</sp> af Laburnum. Hertil anvendes
L. vulgare og særligt den forbedrede Afart <sp>L.
Vossii</sp> med større Blade og Blomster. For at
opnaa et godt Resultat maa Planterne være
forberedt til Drivningen ved et Aars Pottekultur.
Man kan undertiden ved Varmtvandsbehandling
have L. i Blomst til Jul eller Nytaar, senere
drives de uden videre Vanskelighed.
L. A.
</chapter>

<chapter name="Labyrint">
<b>Labyrint</b> kaldtes i Oldtiden en vis Slags
Bygninger eller underjordiske Klippehuler, som
indeholdt en Mængde indbyrdes forbundne Kamre,
i enkelte Tilfælde indtil 3000, og som kun
havde en enkelt eller ganske faa Ind- og Udgange,
hvilket foraarsagede, at man let gik vild i dem.
Senere, sandsynligvis allerede paa Romernes Tid,
søgte man i Haveanlæget ved Hjælp af Hække
at tilvejebringe lignende L. eller vildsomme Gange.
L. er som Regel adskilt fra den øvrige Have ved
en høj Hæk og er endvidere ved Hjælp af Hække
inddelt paa en saadan Maade, at det er vanskeligt
at skelne de forskellige Gange fra hverandre. For
yderligere at vildlede lader man ogsaa flere ens
udseende Gange udmunde symmetrisk i en Rotunde
eller lignende, der i sin Midte har en Statue, et
Blomsterbed eller andet Tiltrækningspunkt, som
er i Stand til at fængsle Øjet, saaledes at den
besøgende ikke lægger Mærke til, ad hvilken
Vej han er kommen til Rotunden, før det er
for silde. Saadanne Rotunder forsynes ogsaa
med Udgange af samme Udseende som de
øvrige, men som kun fører til en lukket eller
»blind« Gang. Planen for de ældste L. var som
Regel en fuldstændig geometrisk Inddeling
omkring et Midtpunkt (se Fig. 1), men
efterhaanden har man begyndt at variere Planen
ved at indføre flere Detailler; dog holdt man sig
nærmest til de geometriske Former indtil
Slutningen af det 16. Aarhundrede, paa hvilket
Tidspunkt mange Værker indeholder utallige
forskellige Løsninger paa L., som dengang har
været stærkt paa Mode. Først under den
franske Stil antog L. friere og smukkere Former,
som det vil fremgaa af Fig. 2, en af <sp>le Notre</sp>
tegnet L. L. maa nærmest henregnes til de
mindre heldige Udslag af Havekunst. Her i
Landet findes paa Herregaarden Egeskov paa
Fyn endnu en L. fra ældre Tid. Hækkene er
imidlertid fornyede.
E. G.

<img>Labyrint. Fig. 1.</img>

<img>Labyrint. Fig. 2.</img>
</chapter>

<chapter name="Lachenalia">
<b>Lachenalia</b> (Liliaceæ), Løgvækst fra
Kaplandet med 2, sjældent 3, kødede, lancetformede,
5-25 cm lange Blade. Klokkeformede Blomster
i Klaser paa et c. 20 cm højt Skaft. <sp>L.
luteola</sp> Jacq., gule og orangefarvede Blomster med
gule Spidser. <sp>L. Nelsonii</sp> hort., guldgule
Blomster med gulgrønne Spidser. <sp>L. pendula</sp> Ait.,
hængende Blomster, de yderste 3 Blosterflige
purpurrøde, de 3 inderste gulgrønne; blomstrer i
Decbr.-Jan. <sp>L. rubida</sp> Jacq., Blomsterne rødlige;
tidligt Foraar. Varieteter af denne er: <sp>tigrina</sp>,
hvis yderste Blosterflige er blege med mørkere
Tegninger, og <sp>punctata</sp>, hvor Blosterbladene
er kødfarvede med mørkerøde Pletter. <sp>L.
tricolor</sp> Thbg., Blomsterne stærkt rødgule og grønne;
de yderste Blosterflige lancetformede, de inderste
tungeformede og mindst dobbelt saa lange som de
yderste. Varieteten <sp>quadricolor</sp> har endnu
flere Farver i Blomsten, og <sp>lutea</sp>, hvis yderste
Blosterblade er gule med grønne Rande, medens
de inderste er grønne, blomstrer om Foraaret. <sp>L.
versicolor</sp> Baker., med 3 Varieteter:
<sp>unicolor</sp> med mørkerødt Bloster, <sp>purpurea</sp>, hvis
yderste Blosterflige er hvide med grøn Spids,
medens de indre er purpurfarvede; <sp>fragrans</sp> med
hvide, i Spidserne røde, vellugtende Blomster.
<sp>Kultur:</sp> L. formeres ved Smaaløg. Til
Blomstring i Foraarsmaanederne lægges Løgene i Aug.
i Potter ined godt Dræn og i en Jordblanding af 2
Dele Markjord, 1 Del Bladjord, lidt gammel
Kogødning og rigeligt Sand i Jorden samt Sand
umiddelbart om Løget. Der anbringes 6 Løg sammen i
en 14 cm Potte, og Løgene lægges saaledes, at de
dækkes med c. 2 cm Jord. De sættes derefter i en
kold Bakke eller Kasse, hvor Frosten kan holdes
ude. En Vanding gives straks efter Plantningen,
men ellers vandes ikke, før Væksten er begyndt. I
Løbet af Vinteren vandes sparsomt, men naar
Væksten begynder paa ny næste Foraar, vandes
rigeligt. Man maa give saa meget Lys og Luft i
Løbet af Vinteren som muligt, og i Febr.-Marts
maa det paases, at der ikke bliver for varmt, men
paa den anden Side maa kold Træk undgaas, da
Bladene ødelægges derved. Naar
Blomsterknopperne begynder at vise sig, gives en Vanding med
Gødningvand. Jo mindre kunstig Varme Planterne
faar, og jo mere Sol de er udsatte for, desto
smukkere Farver faar Blomsterne. Naar Blomstringen
er til Ende, sættes de ovenpaa Jorden i et
Varmebedsvindue, fuldt udsat for Sol, og naar Bladene
er gule, ophører man med Vandingen, hvorefter de
holdes tørt, indtil Plantningen skal finde Sted i
Aug.
Edv. B.
</chapter>

<chapter name="Lackviol">
<b>Lackviol</b> (s.) se <sp>Cheiranthus Cheiri</sp>.
</chapter>

<chapter name="Lactuca">
<b>Lactuca</b> se <sp>Salat</sp>.
</chapter>

<chapter name="Lagenaria">
<b>Lagenaria</b> (Cucurbitaceæ). <sp>L. vulgaris</sp> Ser.,
Indien, Flaskegræskar; enaarig, rankende, med
Frugter i bizarre Former. De almindeligst
forekommende er <sp>Pilgrimsflaske</sp>- og
<sp>Herkuleskølle</sp> - Græskar. <sp>Kultur</sp> som omtalt for
Cucumis, dog fordrer L. mere Varme end hin.
L. F.
</chapter>

<chapter name="Lagerstroemia">
<b>Lagerstroemia</b> (Lythraceæ), Koldhusplante. <sp>L.
indica</sp> L., Kina; en 2 m høj Busk med
ægformede, glinsende Blade og store, prægtige,
kødfarvede Blomster, der er lidt krusede i Randen og
sidder i lange Klaser i Spidsen af Aarsskuddene;
Aug.-Septbr. <sp>Kultur:</sp> L. formeres i Reglen ved
Stiklinger af unge Skud om Foraaret, fordrer en
Blanding af lidt leret Markjord og Tørvejord; holdes
helst i store Potter, kan ogsaa udplantes i en
Vinterhave. Efter Blomstringen holdes Planterne tørt,
og hen paa Foraaret udtyndes og forkortes Grenene,
hvorefter de stilles lidt varmt, for at de kan
begynde at skyde; om Sommeren kan de anbringes
paa et beskyttet Sted paa Friland, om Vinteren
vandes de kun, naar Jorden er meget tør.
F. E.
</chapter>

<chapter name="Lagerträd">
<b>Lagerträd</b> (s.) se <sp>Laurus</sp>.
</chapter>

<chapter name="Lagurus">
<b>Lagurus</b> (Gramineæ). <sp>L. ovatus</sp> L.,
Fløjelsgræs (n.), Europa; enaarigt, meget smukt Sirgræs,
anvendeligt til saavel friske som tørrede Buketter
og til Indfatning om blandede Sirgræsgrupper;
30-40 cm højt; blomstrer i Juli-Septbr. <sp>Kultur:</sp>
Saas i Marts-April i kold Bænk, udplantes i Maj
med 20-25 cm Afstand. Kan ogsaa saas paa
Voksestedet sidst i April til først i Maj. Frøets
Spirekraft 2 Aar; Spiring i Løbet af 10-14 Dage.
L. F.
</chapter>

<chapter name="Lakmusprøve">
<b>Lakmusprøve</b> se under <sp>Bordeauxvædske</sp>,
<sp>Kalkens Betydning i Jordbunden</sp> og
<sp>Kalktrang</sp>.
</chapter>

<chapter name="Lamarckia">
<b>Lamarckia</b> (Gramineæ). <sp>L. aurea</sp> L.
(Chrysurus cynosuroides Pers.) Middelhavslandene;
enaarigt Sirgræs, anvendeligt til Indfatning og til
saavel friske som tørrede Buketter; 20-30 cm;
blomstrer i Juli-Aug. <sp>Kultur:</sp> Saas i kold
Bænk i April, udplantes i Maj med 15-20 cm
Afstand. Kan ogsaa saas paa Voksestedet. Frøets
Spirekraft 1-2 Aar; Spiring i Løbet af 1-2 Uger.
L. F.
</chapter>

<chapter name="Lambertsnød">
<b>Lambertsnød</b> se <sp>Corylus maxima</sp> og
<sp>Hassel</sp>.
</chapter>

<chapter name="Lamium">
<b>Lamium</b> (Labiatæ), Tvetand. Planter med
modsatte Blade og Blomsterne tæt samlede i
Bladhjørnerne; de her nævnte Arter er fleraarige og har
røde Blomster og stilkede, grofttakkede Blade. <sp>L.
maculatum</sp> L., Europa; 0,4 m; Bladene er
triangulært-hjerteformede, ofte med en stor
sølvhvid Plet i Midten; Juli. En Form, <sp>var.
aureum</sp>, har guldgule Blade. <sp>L. Orvala</sp> L.,
Sydeuropa, 0,5-0,8 m. Bladene er
aflangt-hjerteformede; Blomsterne betydelig større end hos
maculatum; Maj. Arterne kan anvendes i Stauderabatter.
<sp>Kultur:</sp> L. formeres ved Deling og trives i
enhver god Havejord.
A. L.
</chapter>

<chapter name="Lammeøre">
<b>Lammeøre</b> se <sp>Stachys lanata</sp>.
</chapter>

<chapter name="Landbohaver">
<b>Landbohaver.</b> Skønt her vel nok i Danmark
tidligere var lidt Plantning ved Gaarde og Huse paa
Landet, er egentlige Haver dog ikke blevne
almindeligere før 100-200 Aar efter Kristendommens
Indførelse, da Kirkens Tjenere bragte saavel Lysten til
Havebrug som Planter og Frø med hertil fra Syden,
og dette endda kun i Klostrenes Nærhed og i de
gunstigere Egne, medens Landbohaver endnu et
godt Stykke ind i det nittende Aarhundrede er
sjældne i Landets barske Egne: Vest- og
Nordjylland. Klosterhaverne har sikkert været
Forbilledet for Haverne der omkring, men det var kun
smaat dermed hos de egentlige Landboere, og først
ved Udskiftningen gik det noget mere fremad.
<sp>Landhusholdningsselskabet</sp> virkede
da ivrigt for Plantning og Havers Anlæg og
tilkendte i 1780 Gartner, senere Slotsforvalter ved
Fredensborg Slot <sp>I. S. Mansa</sp> Guldmedalje for
en »Havekatekismus«, og i 1811 paalagde selve
Kong Frederik d. 6te Selskabet yderligere at virke
for Havebrugets Fremme. Siden da har Selskabet
udgivet flere Vejledninger i Havebrug, men dog
stadigt mest med Sigte paa Frugtavlen, der lige
til de senere Aar mere har haft hjemme i
Landboernes end i Handelsgartnernes Haver. Men p.
Gr. af de paafølgende Aars slette økonomiske
Forhold gik det kun smaat fremad. Haverne ved
Præste-, Proprietær- og Forpagtergaardene og hist og
her ved Landsbyskolerne var de forreste, og
endnu har vi smukke Rester fra den Tid i de gamle
hyggelige Haver, hvor hverken fransk eller
engelsk Stil var trængt ind, medens man snarere
kunde hævde en »<sp>dansk Almuestil</sp>«.
Frugtavlen tog stærkt Opsving i Landets sydlige Egne;
Dværgtræer kendte man endnu ikke; Æble- og
Pæresorterne var dels de med Skipperne indførte
gamle Sorter fra Nordtyskland og Holland, dels
stedlige Sorter, som de hjemlige »Ympemestre«
(ofte Landsbyens Smed, Hjulmand eller Degn)
»ympede« i Vildstammer fra Skov- og
Markhegnene, og en Del af disse finder vi endnu som
ærværdige Kæmper. Saavel fra de kgl. Slotshaver
som fra Herregaardshaverne (»Hovhaverne«)
uddeltes Frugttræer o. a. Planter enten helt frit eller
dog meget billigt til Godsernes Beboere. Af
Kirsebær dyrkedes oftest kun Alm. Syltekirsebær,
Glasmoreller og Majbær, og i Nordsjælland
»Mellembær«, medens enkelte Sorter Spisebær først senere
kom til. Af Blommer dyrkedes næsten kun
smaafrugtede, krægelignende og Sveske-, Spilling- og
Havreblommer, der ligesom ovennævnte Kirsebær
næsten udelukkende formeredes ved Rodskud. Først
da de private Planteskoler midt i Aarhundredet blev
almindeligere, begyndte man at faa de mere
stor-frugtede, udenlandske Sorter af disse indført i
Haverne som forædlede Træer. Køkkenurternes Tal
øgedes; Kartoflen f. Eks. blev først nu almindeligere. I
Blomsterhaverne traf man stadigt de rodægte, én
Gang blomstrende Roser; Lavendel, Buxbom og
»Hanekam« som Indfatninger; en Del »perennerende
Planter« (Stauder), Stokroser o. lign., Paaske-,
Pintse- og Dorthealilier samt sildige Tulipaner i
Masse. Ogsaa nogle etaarige Sommerblomster,
hvoraf man selv avlede Frøet. Man byttede
Planter og Frø, og ved Nyanlæg fik man gerne de
nødvendige Planter fra Venner og Nabohaver. — Først
efter Krigen 1864 tog Udviklingen rigtig Fart:
<sp>Hedeselskabet</sp> begyndte 1866 at virke for
Plantning i Jylland ved Plantningsforeninger,
billige Salgsplanteskoler, Uddeling af gratis eller
billige Planter og Frø og ved Udgivelsen af
Vejledninger i Anlæg af Smaaplantninger om Gaarde
og Haver (fra 1875). <sp>Kgl. dansk
Haveselskab</sp> begyndte 1873 at virke ved Udgivelsen af
Smaaskrifter, ved Uddeling af Frugttræer,
Landbosønners Oplæring i Havebrug, Præmiering af
havemæssigt dyrkede Huslodder, hvilken sidste senere
gik over til Husmandsforeningerne under Form af
Præmier for veldyrkede Haver. Samtidig kom de
gode Aar for Landbruget, da mange Gaarde og
Smaasteder nybyggedes, og hvorved
Herregaardsgartnerne, havekyndige Præster, Landsbylærere og
andre Ikke-Fagmænd ofte var vejledende, med god
Sans for det hjemligt hyggelige og praktiske.
<sp>Jydsk Haveselskab</sp> og <sp>Østifternes
Forening til Frugtavlens Fremme</sp>
(= det senere <sp>Østifternes Haveselskab</sp>)
virkede med god Nytte i hver sine Landsdele.
Atter kom Udviklingen til at staa omtrent stille i
de for Landbruget trange Aar fra omkr. 1880 til
1900; men siden er Sansen for Havebrug steget
stærkt og ganske særligt i Krigsaarene 1914-1919,
da baade Velstand og Ernæringsvanskeligheder
opfordrede stærkt til udvidet og forbedret Havebrug.
Men desværre er i de sidste 20-30 Aar mange
Landbohaver blevne anlagte af halvstuderede
»Anlægsgartnere«, der uden Forstaaelse og paa en
kunstlet Maade har søgt at overføre By- og
Herregaardshavernes Karakter og Plantevalg til de helt
andre landlige Omgivelser med de karakteristiske
danske Landbygninger; de har derved frembragt
noget alt andet end afstemt og smukt, med f. Eks.
meningsløst og upraktisk snørklede Gange,
regelmæssigt opstillede Stenbunker, der skulde forestille
Stenhøje o. s. v. Den danske Landbostands
praktiske Sans og sunde Smag har dog i de seneste
Aar virket til et Omslag i heldig Retning, maaske
ogsaa paavirket af Mønster- og: Forevisningshaver
og Konsulenternes Virksomhed, og jævnligt ser
man nu Eksempler paa, at en gammel Mergel-
eller Grusgrav, en Park, en Høj og lign. paa en
smuk Maade er tilplantet og inddraget i Haven.
(Se i øvrigt <sp>Danmarks Havebrug</sp>). —
Samtidig er de ældre Haver ofte udvidede — navnlig
Køkkenhaverne — og de nye anlægges større,
særligt for at forsyne Husstanden rigeligt med
Grønsager og Frugt i saa lang Tid af Aaret som muligt.
En ret passende <sp>Størrelse</sp> og <sp>Inddeling</sp>
for en Have ved en Bondegaard eller mindre
Proprietærgaard er omtrentlig følgende:
<table>
<td>Prydhaven (30 m X 50 m)<td>=<td r>1500<td c>m<sup>2</sup><td>=<td r>3807<td c>□°
<td>Køkkenhaven<td>=<td r>1500<td c>—<td>=<td r>3807<td c>—
<td>Frugthaven<td>=<td r>1800<td c>—<td>=<td r>4568<td c>—
<td>Hegn- og Læplantning<td>=<td r>200<td c>—<td>=<td r>508<td c>—
<td r>ialt<td>=<td r>5000<td c>m<sup>2</sup><td>=<td r>12960<td c>□°
</table>

Der maa dog under barske Forhold regnes med
større Plads til <sp>Læbælte</sp> (se <sp>Læplantning</sp>),
men i de mildere Egne kan disse plantes helt
eller delvis af frugtbærende Træer og Buske,
saasom haardføre, rodægte Blommer og Syltekirsebær,
Mostæbler og -pærer, Myrobolanblommer (se disse),
alm. og storfrugtede Hassel, Hyld o. s. v. Godt
<sp>Hegn</sp> (se der), levende eller dødt, til Værn mod
løsgaaende Kreaturer, Fjerkræ og Vildt er næsten
altid her nødvendigt. <sp>Prydhaven</sp> (se
<sp>Blomsterhaven</sp>) kan naturligvis gøres større eller
mindre. I Alm. passer bedst til Bygningerne og
Jordoverfladen en vis Regelmæssighed med
retlinede Gange eller saadanne, som nærmer sig
Cirkel-, Oval- eller Ellipsebuer; paa mere
uregelmæssigt, bølgeformet Overflade kan friere Former
være paa deres Plads. Gangene maa give let
Adgang fra Indgang og Havestuedør til Havens
forskellige Dele, og Hovedgangene maa være saa
brede, at man kan færdes der med Hest og Vogn.
Prydhaven maa helst ligge lige op til Boligen og
vidt synlig fra dennes Vinduer. Udsmykningen
kan ske paa højst forskellig Maade efter Smag og
Velstand. Prydtræer, der bliver store, bør kun
plantes, hvor der er rigelig Plads. Gode Udvalg
af Prydbuske, Stedsegrønne, Roser og Stauder bør
ikke mangle; ogsaa etaarige Sommerplanter findes
der gerne god Brug for. Til Udsmykning
indendørs maa der være rigeligt til Afskæring i saa
lang Tid af Aaret som muligt. Er der Plads nok
til selvstændig Frugthave, bør der ikke plantes
egentlige Frugttræer i Prydhaven; men derimod
er flere Smaatræer og Buske med nyttige Frugter
saa smukke, at de ikke bør savnes der, enten
enkeltvis som fritstaaende eller i Busketter:
Storfrugtet Kvæde (f. Eks. Berecsky), Cydonia
japonica, Rosa rugosa, Gul- og rødfrugtede
Paradisæbler, Primus Pissardi, Blodhassel, Cornus mas,
Mahonia aquifolia o. fl. Især i Kystegnene tillige
et Morbærtræ. Skal <sp>Køkkenhaven</sp> (se denne
Art.) opfylde ovennævnte Krav med en
Normalfamilies (6 Personers) Brug, kan der ikke være
mindre end nævnt, og er Husstanden større, f. Eks.
med Folkehold, er Haven for lille, skønt der kun er
regnet med Plads til tidlige Kartofler i
Sommertiden, medens de til Aarets Hovedforsyning avles
i Marken, hvor maaske ogsaa en Del af de grovere
Køkkenurter, som sildig Hovedkaal, Gulerødder,
Kødbeder m. m. ofte finder bedre Vilkaar, f. Eks.
i Roemarken, end i en indesluttet Have.
Køkkenhaven bør inddeles af retlinede Gange i firkantede
Stykker, helst uden Rabatter med Træer eller
Buske, der let kommer i Vejen, navnlig i større
Haver, hvor Hestekraft ellers med stor Fordel kan
bruges, og hvor de tillige snart breder sig for
meget paa Køkkenhavens Omraade. De fleraarige
Køkkenurter holdes for sig i ét Stykke, medens
de etaarige og Jordbær fordeles efter deres Krav
til Gødning, Sygdomsforhold o. s. v. i 2, 3, 4 eller
flere Skifter i regelmæssig Omdrift, hvis
Jordbundsforholdene er saa ensartede, at de tillader det.
Det er oftest nødvendigt til selve Køkkenhaven at
have en til Vognfærdsel tilstrækkelig bred
Indkørsel og Hovedvej. <sp>Varmebede</sp> (se der) bør i
Reglen ogsaa lægges der; de bliver nu mere
almindeligt paakrævede navnlig til Tiltrækning af
egne Udplantningsplanter. I <sp>Frugthaven</sp> (se d.
Art.), der kun skal yde Frugt til hjemligt Brug,
kan der blive Plads til c. 25 Træer, f. Eks. 12
Æbletræer (= 7 Vildstamme- og 5 Dværg-), 5
Pæretræer (= 3 V. + 2 D.), 5 Blommetræer og 3
Kirsebærtræer, alle i Sorter til forskellig Brug og
Modningstid. Endvidere af Frugtbuske: 10
Stikkelsbær, 10 Ribs, 5 Solbær, 50 Hindbær. Desuden
de førnævnte frugtbærende Træer og Buske i
Læbæltet og Prydhaven, samt 1 Valnøddetræ i
Gaarden, rankende Brombær paa Hønsegaardshegnet og
forskellige Espalier-Frugttræer i finere Arter og
Sorter ved Væggene. — En <sp>Bigaard</sp> (se Bier)
burde findes langt almindeligere i Landbohaverne.
Dertil hegnes mod Blæst og Færdsel paa de 3
Sider mod V., N. og Ø. med Læhække af Gran, Thuja,
Avnbøg el. alm. Bøg, medens der maa være aabent
mod Syd. Foruden i Frugtbuskene og Frugttræerne,
hvor de bidrager i høj Grad til en heldig
Bestøvning, bør Bierne kunne finde »Træk« nærved til
særlige »Biplanter«, navnlig i det tidlige Foraar;
af Træer: Pil (særlig Salix cinerea), Ahorn, Lind
og Hassel; af Indfatningsplanter: Arabis alpina,
Isop og Lavendel, medens Crocus og Eranthis faar
Lov at brede sig i Busketterne, og Sommerplanter
som Bartonia aurea, Borago officinalis, Phacelia
tanacetifolia og Reseda helst saas paa egne Bede, nær
ved Staderne.
H. G—m.
</chapter>

<chapter name="Landbrugsmæssigt Havebrug">
<b>Landbrugsmæssigt Havebrug.</b> Dette kan i
Danmark føres tilbage til 1516, da Christian d. 2.
indkaldte Hollændere til Amager, Hasselø ved
Nykøbing F. o. fl. St., hvor der, navnlig paa Amager,
blev drevet ret omfattende Avl af Grønsager. Først
henved 300 Aar senere udvidedes Avlen
nævneværdigt ogsaa til Omegnen vest og nord for
København, ligesom der nu ved de større Provinsbyer,
som Odense, Horsens, Aarhus, Randers o. fl. avledes
Grønsager i saa stor Stil, at Hestekraft toges i
Brug. I nogle Aar, fra 1873, uddelte »Det kgl.
danske Haveselskab« Præmier for havemæssig
Dyrkning af Huslodder. Flere Godsejere
præmierede ligeledes Husmænd, der dyrkede deres Jord med
Spade. I 1884 stiftede den fynske Husmand <sp>Mads
Johansen</sp> »Foreningen til Udførsel af
Havesager«, der dog kun virkede i faa Aar, og det
viste sig snart, at Agurker, Tomater o. lign.,
hvorom der næredes stort Haab som Markkulturer til
Udførsel, ikke egnede sig derfor; men
<sp>Konservesfabriken i Faaborg</sp> og dennes og
andre Fabrikers senere store Udvikling maa dog
regnes herfra. Landbrugsmæssigt H. bredte sig trods
disse forskellige Tilskyndelser kun smaat blandt
navnlig de større Landmænd, selv om nogle af de
fremmeligste begyndte at dyrke Hvidkaal,
Gulerødder (dog ofte til Kreaturfoder), tidlige Kartofler
o. a. Mere virkede Husmandsforeningernes
Præmiering af veldrevne Brug i Mark og Have, særlig
da hertil kræves i Enkeltheder førte Regnskaber,
der ofte udviser meget smukt Udbytte (f. Eks. c.
500 Kr. Netto af 8 ar), og dette faldt sammen
med den større Opmærksomhed, som Havebrug
imidlertid tiltvang sig, og med at
Konservesfabrikerne begyndte at kunne aftage større Mængder,
navnlig af Asparges, Grønærter og Bønner. En Del,
navnlig mindre Jordbrugere, optog Dyrkningen
heraf, og den udvidedes jævnt, indtil den i
Krigsaarene fik et stærkt Skub frem, ogsaa for at
forsyne Tørrerierne med forskellige Urter til
»Julienne« o. a. <sp>Aspargesdyrkning</sp> optoges nu
ogsaa i større Stil: Paa Falster i 1890 i det
udtørrede <sp>Bøtø Nor</sp>, omfattede Kulturen godt 40
Tdr. Ld., da den var paa sit højeste; i 1916
nedlagdes Resterne heraf. Da <sp>Lammefjorden</sp>
ved Holbæk var udtørret, tog man ogsaa der fat
paa Dyrkningen af Asparges; de første plantedes
1889 af Gartner <sp>Fredr. Larsen</sp>, Ny
Faarevejle, og Plantningerne udvides stadigt her, saa de
f. T. udgør c. 22 ha, med c. 4 ha som største Areal
hos Enkeltmand (paa <sp>Stubberupholm</sp>).
Dyrkningen holdes her mest indenfor de særlig
egnede Jordbundsforhold, hvor Sygdomme ikke
hærger for slemt; Avlen lykkes navnlig godt og giver
de fineste Asparges langs de tidligere Fjordbredder,
hvor den tørlagte Havbund er sandet med iblandet
Dynd, medens der paa de lavere, mere dyndagtige
Arealer ganske vist til Tider kan avles større
Udbytte (men ikke saa fint Produkt), hvor Kulturen
lykkes; men Planterne lider her flere Steder af for
høj Undergrundsfugtighed og af deraf følgende
Sygdomme som <sp>Penselskimmel</sp> og
<sp>Rodfiltsvamp</sp> — og af Smelderlarver. Af
<sp>Peberrod</sp> og <sp>Konservesærter</sp> dyrkes her tillige
i Reglen en Del. Ogsaa paa <sp>Samsø</sp> dyrkes
Asparges med Held, og Kulturen udvides stadigt her, mest
dog fordelt paa mindre Arealer (det største er nu
0,70 ha), ligesom <sp>tidlige Kartofler</sp>, mest
Hammersmith, er en vigtig og lønnende Kultur,
f. T. paa i alt 30-40 ha, ogsaa mest fordelt paa
Smaastykker (største samlede Areal c. 1/4 ha), og
med et aarligt Salg af 3-400,000 kg i alt; udvides
fremdeles. Ved <sp>Jernbjerg</sp> ved Slagelse
tilplantedes i Halvfemserne ret store Arealer (over 20
Tdr. Ld.) med Asparges, som dog faa Aar efter for
største Delen blev ødelagt af
<sp>Aspargesrusten</sp>, der som en Farsot hærgede over hele
Landet omkr. 1900, indtil Modmidler hemmede
den. Her dyrkedes ogsaa <sp>Rabarber</sp> og
<sp>Peberrod</sp> i stor Stil og med godt Udbytte, idet der
overrisledes med Kloakvand fra Slagelse. Ogsaa
<sp>Hindbær</sp> fik en landbrugsmæssig Dyrkning. En
halv Snes Tdr. Ld. Bønner og 70-80 Tdr. Ld.
dyrkedes aarligt med Grønærter (mest Fairbeard's) til
Henkogning i den derværende Konservesfabrik. Af
<sp>Liliekonvaldrivspirer</sp> udførtes aarligt
en Mængde. Endnu fortsættes nogle af disse o. fl.
Kulturer der og hos Omegnens Landmænd,
landbrugsmæssigt drevet og i Skifte med egentlige
Landbrugsplanter. Konservesfabrikerne har ogsaa
paa flere andre Egne ret store Arealer dyrkede iflg.
Kontrakter, f. Eks. i Brænderupegnen paa Fyn, i
Koldingegnen o. s. v., helst i Kredse, hvor
Produkterne dagligt modtages, indvejes og afsendes
samlede af en stedlig Repræsentant for Fabrikerne, der
leverer den fornødne Saasæd. — Ved Bogense og
navnlig ved Odense sættes Dyrkning af
<sp>Blomsterløg</sp> (se denne Art.), særlig Hyacinther,
Tulipaner og Narcisser, i Gang i stor Stil og med Held,
ligesom Kontraktavl heraf ogsaa er optaget hist
og her i Landbruget. — Paa Grænsen til
Havebruget staar de <sp>større
Frugtplantninger</sp>, hvor Hestekraft saa vidt muligt tages til
Hjælp og med eller uden Sæd, Rodfrugter eller
Køkkenurter som Mellemkulturer. Som en af de
første af disse tilplantedes først i Halvfjerdserne
<sp>Gl. Hestehave Frugtplantage</sp> ved
Svendborg med c. 3000 Træer. I 1888 plantedes
<sp>Eksporthaven ved Bregentved</sp> paa
godt 2 ha med Frugttræer og -buske, og udvidedes
senere. 1897 tilplantedes de første 5,5 ha af
<sp>Skelskør Frugtplantage</sp>, der nu omfatter c.
82 ha med følgende Hovedkulturer: Ribs 10 ha,
Hindbær 14; Solbær 4; Stikkelsbær 1; Hyldebær 2;
Jordbær 1 ha. Restarealet drives som Agerbrug og
bruges til skiftevis Tilplantning. Senere er flere
større Frugttræplantninger komne til:
<sp>Lagesminde</sp> ved Glostrup, <sp>Lollands
Frugtplantning</sp> ved Frejlev, Plantningerne ved
<sp>Guldborg</sp>, ved <sp>Bakkebølle</sp> o. fl. Steder
paa de sydlige Øer og Fyn, hvor der nu jævnligt
ved Gaardene tilplantes flere Tdr. Ld. med
Frugttræer og -buske, og som i de senere Aar har
givet et glimrende Udbytte, hvor de plejes godt.
Ogsaa i Nordsjælland plantedes mange Steder i
Vængerne ved Landsbyerne mange Stikkelsbær og
Hindbær, ligesom ogsaa Dyrkning af Jordbær og
Køkkenurter til Torvesalg bredte sig mere og mere
ogsaa til Markerne. — <sp>Havefrøavlen</sp> (se
Frøavl) arbejdede sig frem, og fra omkr. 1900
udvidede de større Frøfirmaer saavel deres egen
som Kontraktavlen kendeligt, indtil den i
1916-19 med de ukendt høje Frøpriser og den lette
Afsætning for næsten alt, hvad der kunde skaffes,
vel nok naaede Højdepunktet for flere Sorter, for
allerede med Avlen i 1919 at gaa noget ned for
enkelte, navnlig etaarige Sorter og at bringe en
Del Skuffelser og Tab, væsentligst dog for de
Avlere, der uden gode Forhold, uden Kendskab
til Avlen og uden Kontrakter vovede sig ud i
»Spekulationsfrøavlen«; se i øvrigt hosstaaende
Tabel over:
<table>
<td 3 c>Havefrøavlen i 1918 og 1919.
<td v2 c>Frøbærende:<td 2 c>Areal i ha.
<td c>1918<td c>1919
<td>Hvidkaalsfrø<td c>528<td c>1130
<td>Andet Kaalfrø<td c>234<td c>566
<td>Radis<td c>452<td c>263
<td>Spinat<td c>635<td c>159
<td>Andet Havefrø<td c>278<td c>672 <footnote>Herunder er bl. a. 196 ha Haveærter (til
Modning), hidtil ukendt store Arealer med
Blomkaalsfrø, som dog for største Delen
mislykkedes (uheldige Vejrforhold), samt en Del
Bønner, Gulerod, Haveroe, Rødbede,
Blomsterfrø m. m.</footnote>
</table>

I en lang Aarrække er ved Odense dyrket ret
store Mængder af <sp>Medicinske Planter</sp>; i
Krigsaarene henlededes Opmærksomheden
yderligere paa disses Dyrkning, baade have- og
landbrugsmæssigt, saavel som paa
»<sp>Handelsplanter</sp>« (Tobak, Hamp, Solsikke o. fl.), der dog kun
undtagelsesvis bragte lønnende Udbytte, til Dels p.
Gr. af den dyre Arbejdskraft, og næppe faar stort
blivende Værd. De sidstnævnte bør dog maaske
nærmest regnes til Landbrugsplanter; i meget
bliver Grænserne mellem Have- og
Landbrugskulturer saa udflydende, at der ikke kan skelnes
skarpt der imellem; hverken selve Planterne eller
Brugen af Heste og Maskiner kan afgøre det. —
Om det er lønnende at gaa over fra egentlige
Landbrugskulturer til. l. H. afhænger af mange
Forhold, der nøje bør undersøges og overvejes
forinden; blandt disse kan nævnes: 1) Særegne
<sp>Jordbundsforhold</sp>, der er særlig skikkede
til én eller flere Slags Haveplanter, hvorpaa
ovenfor er nævnt Eksempler (se ogsaa Art.:
<sp>Havebrug under særlige
Jordbundsforhold</sp>); rigt og dybt muldet Jord samt kalkrig,
ukrudsfri og sund Jord er en stor Fordel. I nær
Forbindelse hermed staar: 2)
<sp>Vandforholdene</sp> (Grundvandstandens Højde, Mulighed for
tilstrækkelig Afvanding, for Overrisling o. lign.).
Som Eksempel paa Krav til Vand kan nævnes, at
1 ha Kaal fordamper c. 8000 m<sup>3</sup> Vand i
Væksttiden, medens Rug kun fordamper 4000 og
Græsmark 6000 m<sup>3</sup>, skønt de ellers regnes som stærkt
udtørrende Afgrøder. 3) Let Adgang til
<sp>Staldgødning</sp>, Renovation, Tang, Tørvejord,
Mergel o. a. Hjælpegødninger. Tilstrækkelig hjemlig
Frembringelse af Staldgødning (og Kompost) er en
stor Fordel. Skal derimod 1 Læs = 1000 kg
Gødning (ofte af tvivlsom Godhed) købes og nu koste
op mod 10 Kr., vil man ventelig se Fordel ved
at erstatte den helt eller delvis med Kunstgødning,
for saa vidt Jordens fysiske Tilstand ikke kræver
fuld Staldgødning. 4) <sp>Klimatiske
Forhold</sp>, navnlig ingen sildig Foraarsnattefrost eller
tidlig Efteraarsfrost; Læ til en vis Grad er ofte
nødvendigt. 5) Lette og gode
<sp>Afsætningsforhold</sp>, maaske gennem <sp>Dyrknings</sp>- og
<sp>Salgskredse</sp>, saaledes som her er gjort
Tilløb til i de seneste Aar; de kan regulere
Dyrkningsmængder og Tilførsler, bringe Arbejde og
Omkostninger ved Forsendelse og Salg langt ned,
bringe fastere og bedre Priser hjem til Avlerne og
sikre disse mod usolide Købere. Saadanne
Salgskredse, saaledes som de, i Forbindelse med
Auktioner, er dannede i mange Egne af Holland og der
virker aldeles udmærket, kunde i nogen Maade
tjene som Mønster for lignende danske, ogsaa til
Fællesindkøb af Redskaber, Kunstgødning o. lign.
I Berlin dannedes i 1915 en Dyrknings- og
Salgsforening af flere af Tysklands største
Grøntseldyrkere, Konservesfabriker o. a. Storforbrugere; den
er siden vokset stærkt; i 1918 med en
Driftskapital paa 250,000 Mk., en Vareomsætning paa
66,700,000 Mk., og Kontraktavl fra 16,000
Morgen, har den kunnet arbejde med saa lave
Omkostninger som 3,06 pCt. og i 1917 med 3,02 pCt.
6) Rigelig, om end ofte kun sæsonvis, og ikke for
dyr, men velegnet <sp>Arbejdskraft</sp>; Kvinder
og Børn til Lugning, Plukning o. lign. lettere
Arbejder. Kulturerne bør vælges saaledes, at alt
Arbejdet kan indskydes uden Ulempe mellem
Landbrugets travle Tider, saa Arbejdskraften kan være
i jævn og stadig Brug fra omkr. 1. April til 1.
Novbr. eller længere. Flere af disse Kulturer
(Ærter og Bønner især) egner sig derfor ganske
særligt for mindre Arealer i Husmandsbrug, hvor
Familien selv kan udføre Arbejdet, medens større
Arealer, hvor det gælder Plukning o. lign.
Arbejder, ofte kun tør tages ind hertil i Nærheden af
Byer, hvorfra der kan faas Akkordarbejdere. For
egentlige Handelsgartnerier med dyr Jord og
Arbejdskraft er flere af disse Kulturer for lidet
lønnende. Med gennemført Grøntseldyrkning paa en
Trediedel indtil Halvdelen af Arealet vil 25 ha
kræve 2 Spand Heste, hvoraf helst et svært til
dyb Jordløsning o. lign. og et let til Radrensning
m. m. Arbejdskraft omtrent som til Sukkerroer,
med ekstra Hjælp til Plukning. Efter nøjagtige
Gennemsnitstal fra 34 Grøntselgartnerier i
Tyskland kræves der aarligt til ren Grøntseldyrkning
pr. ha 119,5 Arbejdsdage à 10 Timer, medens
rent Landbrug kun kræver 35-60 Dage, eftersom
Driftsmaaden er. Mange af disse Kulturer stiller
store Krav til dyb Jordløsning, og hertil medgaar
yderligere Heste- og Arbejdskraft: 1 ha middelfast
Jord kræver til Undergrunds- eller Reolpløjning
saaledes i Reglen 2 Spand kraftige Heste i 3 Dage.
Motorkraft med lettere Traktorer vil sikkert vise
sig fordelagtig i disse Kulturer. 7)
<sp>Drivbedsmateriel</sp> for selv at tiltrække Planter af
Selleri, Porre, tidlig Kaal o. s. v., og velegnede Rum
i Forbindelse med Ko- eller Svinestald eller paa
Hylder i disse til Forspiring af tidlige Kartofler er
nødvendige. En stor Fordel er det endvidere at
have gode <sp>Lokaler til Overvintring</sp> af
Grønsager, og til deri at afpudse og ordne dem til
Salg. 8) <sp>Fornøden Kapital</sp>, da disse
Kulturer næsten alle kræver større Driftsforskud end
Landbruget. —Saa vidt gørligt maa et
<sp>Rentabilitetsoverslag</sp> udarbejdes og nøje afvejes
med de hidtil drevne Landbrugskulturers
Rentabilitet, og dette gælder i særlig Grad, hvor man
vil gaa over til fleraarige Kulturer, medens de
etaarige dog atter, hvis ønskes, hurtig kan opgives.
Et Overslag er dog ofte vanskeligt og kan kun
blive tilnærmelsesvis, da Udfaldet af selve
Kulturerne. Prissvingninger o. s. v. selvfølgelig
indvirker i høj Grad. Hvor Afsætningen kan sikres
forinden gennem Kontrakter, som til Fabriker eller
Opkøbere, er det væsentlig lettere at afgøre, om
Avlen bør lægges om, og Kontraktavl bør derfor
i mange Tilfælde tilraades, i Forbindelse med
Dyrknings- og Salgskredse, der her særlig letter
Indsamling og Forsending og sparer Fragt af de ofte
mange Smaapartier. Ved Forudsikring af
Salgsprisen løses bl. a. ogsaa det Spørgsmaal bedre, om
hvor megen <sp>Gødning</sp> der bør ofres til
Kulturen. Brugen af megen Gødning kan ved
Produkternes mulige Prisfald bringe følelige Tab, medens
man ellers oftest ser sin Fordel ved at bruge langt
større Mængder, navnlig af Kunstgødning til disse,
tit meget værdifuldere Afgrøder, end til
Landbrugets. Desværre savner man næsten helt i
Danmark Gødningsforsøg i disse Kulturer, og de vil
for de fleste blive vanskelige, da Kvaliteten af
Produktet — som ofte høstes i ganske ung og
uudviklet Tilstand (Bønner, Ærter, Karotter) og
kræver en Mængde Indvejninger, og som kun udgør
en mindre Del af den samlede Plantemasse —,
ikke saaledes kan vejes og maales alene i simple
Enheder, som det kan gøres i Landbrugsforsøg.
Tal fra Udlandet maa bruges med Varsomhed;
nedenfor skal dog nævnes nogle, som man ved
Dyrkning i Holland af Eksportgrønsager
erfaringsmæssigt har fundet formaalstjenlige. Foruden
rigelig Tilførsel af Tørvejord paa muldfattige Jorder
brugtes der (før Krigen) almindeligt pr. ha: 2000
kg Chilisalpeter, 1400 kg 40 pCt.-Kalisalt og 2000
kg Superfosfat. I de Egne af Tyskland, hvor
Konservesurter o. a. Grønsager dyrkes i større
Mængde, bruges, foruden en Del Staldgødning, ret store
Mængder af Kunstgødning, hvorpaa i det følgende
skal nævnes nogle Eksempler ved de enkelte
Kulturer. De senere Aars høje Gødningspriser maner
dog til nøje Overvejelser. Hvor der er let Adgang
til god, formuldet eller dyndagtig Tørvejord, ofte
med et stort Indhold af det kostbare Kvælstof, burde
denne bruges meget almindeligere, end den nu
bliver det. — Endelig bør for kommende Aars Skyld
føres et nøjagtigt <sp>Regnskab</sp> over Kulturerne,
saa vidt muligt med alle Enkeltheder i
Driftsudgifter, Udbyttemængder, Kvaliteter og Priser.
Andre Fordele lader sig derimod ikke saaledes bogføre,
idet der f. Eks. foruden Udbyttet af selve
Kulturerne ogsaa maa regnes med et stort Plus til de
følgende Afgrøder i Eftervirkningerne af den baade
dybere og den oftere gentagne overlige Jordløsning,
af de større Gødningsmængder og af de skiftende
Afgrøder: Halmafgrøder med bladrige Afgrøder,
kvælstofsamlende med kvælstofbrugende, Afgrøder
med overligt og andre med dybt gaaende Rødder,
o. s. v., hvorved der i et velvalgt
<sp>Afgrødeskifte</sp> paa bedste Maade kan udnyttes baade de
naturligt tilstedeværende Næringsstoffer og de i
Gødningen tilførte. Det kan derved forbedre
Jordens Kulturtilstand i endnu højere Grad end. f. Eks.
Sukkerroedyrkning. Ved rigtig valgt Skifte kan
Angreb af Sygdomme og Skadeinsekter for en Del
forebygges. Flere af de tidligt afhøstede Kulturer
er udmærkede Forfrugter for Vintersæd, sildig
saaede Frøkulturer til Overvintring paa Voksestedet
eller endnu en Afgrøde samme Sommer af
Høstroer, Grønkaal, Blomkaal, Spinat o. fl., eller der
bliver god Tid til en Grøngødskningsafgrøde eller en
grundig Efteraarsbehandling, ligesom der ogsaa ved
de i Forsommeren saaede eller plantede Kulturer
(Bønner, Kaal) forinden bliver Lejlighed til en
flere Gange gentagen Jordbehandling. Flere af disse
Kulturer (Karotter, tidlige Kartofler o. fl.) tærer
ikke stærkt paa Jordens Næringsstofindhold, selv
om de, for at opnaa en hurtig og frodig
Udvikling, maa kunne finde rigelig Næring i let
optagelig Form, og flere (Ærter og Bønner) efterlader
en ikke ringe Stængel- og Bladmasse til Opfodring
eller Nedpløjning. Lige modsat dette tærer flere
af disse Kulturer (Kaal og Rodurter) stærkt
derpaa og medfører et stort Minus i Bedriftens
Næringsstofbeholdninger, ved at de bortføres ved Salg,
medens de egentlige Landbrugsplanter giver en
meget stor Del af Næringsstofferne tilbage ved
Opfodring gennem Staldgødningen. — Som
Udgangspunkter for Valget af nogle af de vigtigste
Kulturer kan følgende Tal maaske tjene; de er
opgivne dels fra danske Avlere og Konservesfabriker,
dels tagne fra Meddelelser om tysk
Konservesurtedyrkning, saa de tør regnes som ret paalidelige
Gennemsnitstal for velegnede Forhold og
omhyggelig, men dog landbrugsmæssig Dyrkning. —
<sp>Asparges</sp> (se d. Art.). Paa Samsø saavel som
paa Lammefjorden, hvor Hestekraft saa vidt
muligt bruges til hele Jordbehandlingen, regnes nu
følgende aarlige Udgifter, i alt pr. ha: c. 3000 Kr.,
hvoraf Forrentning af Jord og Anlæg: 175-200 Kr.,
Jordbehandling: 750-900 Kr., Stikning: 775 Kr.
(før Krigen 360 Kr.). Af Kunstgødning bruges f.
Eks. 550 kg Superfosfat, 350 kg Svovlsur
Ammoniak og 180-200 kg Gødningssalt; paa andre
Steder foretrækkes: 450 kg Superfosfat, 450 kg
37 pCt. Kaligødning, 275 kg Salpeter. Her bruges
næsten kun Sorten »Dansk Kæmpe« og der sættes
20-25000 Planter pr. ha. Gennemsnitligt Udbytte
her: 2-3000 kg, men svingende fra 450 til 4500
kg hos samme Avler ved henholdsvis haarde
Sygdomsangreb og særlig heldigt Udfald. Paa
velplejede mindre Stykker er naaet op til 7000 kg.
Salgspriser (en gros) indtil 1914 var 0,80-1,00 Kr.
pr. kg; i 1918-19: 2,00-2,70 Kr. pr. kg for
usorterede; kun sjældnere sorteres de i 3 Kvaliteter
efter Køberens Ønske; sælges mest til Forhandlere
i København og de større Byer, samt til
Konservesfabrikerne. Salgsomkostningerne er gerne
12-15 pCt. Velplejede Aspargesstykker naar gerne
størst Ydeevne som 6-7-aarige, holder sig derefter
omtrent saaledes til 12-15-Aars Alderen, da de
begynder at gaa nedad saavel i Tykkelse som samlet
Vægt, for i Keglen som 20-25-aarige ikke at lønne
sig mere, medens andre Kulturer derefter kan
paaregnes at give meget stort Udbytte her. I
Tysklands Aspargesegne, f. Eks. ved Braunschweig,
regnes Anlægs- og Plantningsudgifterne almindeligt til
3000 Mark pr. ha og Salgsværdien af 1 ha
3-4-aarig Aspargesplantning, færdig til Stikning, til
7-8000 Mark. Almindeligt gives der inden
Jordens Dybdeløsning (før Plantningen): 5000 kg
Melkalk, 500 kg 40 pCt. Kalisalt og 500 kg
Thomasslaggemel; senere gives aarligt: 850 kg 40 pCt.
Kalisalt, 400 kg Thomasslaggemel og 850 kg
Svovlsur Ammoniak. — <sp>Rabarber</sp> (se d. Art.)
egner sig særlig godt for Markkultur, da alle
Jordløsningsarbejder, Renholdelse og Gødningskørsel o.
s. v. kan ske ved Hestekraft. Jorden maa løsnes
dybt, mindst 50 cm. Paa stærkt muldet,
moseagtig, men dog ikke vaad og kold Jord giver den
store Afgrøder og holder sig her, ogsaa
landbrugsmæssigt drevet, lønnende i 10-12 Aar; medens den
paa let og tør Jord sjældent lønner sig i mere end
5-6 Aar. Kræver megen Fugtighed i Væksttiden,
hvorfor Overrisling, navnlig med Kloakvand, øger
Udbyttet stærkt. Ynder Staldgødning, Latrin og
Tang i stor Mængde. Af Kunstgødning kan
skiftevis hermed hvert andet-tredie Aar bruges f. Eks.:
600 kg 37 pCt. Kaligødning, 400 kg Superfosfat
og 400 kg Salpeter pr. ha. Af store Sorter som
»Victoria« plantes c. 5000 Planter pr. ha, hvoraf
der kan ventes 30-40,000 kg Stilke; af de mindre
Sorter, som den røde »Vinrabarber«, plantes
8-10,000 pr. ha; de giver flere, værdifuldere Stilke,
men mindre Vægt. Sælges ofte bundtede og pr.
100 Stilke, eller løse og efter Vægt, til meget
svingende Priser, bl. a. efter Aarstiden. — <sp>Peberrod</sp>
(se d. Art.). Med stærk Hestekraft til 45-50 cm
dyb Pløjning kan P. lønne sig godt i Stordrift,
hvor der findes passende, helst dyndblandet Jord,
og navnlig hvor der i Tørtid kan overrisles med
næringsrigt Vand. Kræver megen Staldgødning,
f. Eks. 30-40,000 kg pr. ha, eller denne erstattes
delvis med frisk Tang, som begge Dele nedpløjes
om Efteraaret eller velforraadnet Tang om Foraaret,
og yderligere 500 kg 37 pCt. Kaligødning, 400 kg
Superfosfat, 300 kg Svovlsur Ammoniak. Kainit
og Thomasslaggemel passer ogsaa godt hertil, naar
de saas om Efteraaret. Vanding med Ajle i
Forsommeren. Der medgaar med Afstandene 65 X 50
cm c. 30,000 Planter pr. ha, hvoraf et
Gennemsnitsudbytte af 7500-10,000 kg foruden 60-100,000
Læggerødder. Plantningen lettes meget, naar man
med en Planteplov (f. Eks. den enfurede
»Slimmingeplov« eller den trefurede »Mullerupplov«,
der ellers bruges ved Udplantning af Rodfrugter
o. lign. til Frøavl) trækker smalle, c. 15 cm dybe
Furer, hvori Læggerødderne lægges paa skraa op
mod den ene Side; derefter dækkes med Skovl og
trædes eller tromles til. — <sp>Tidlige
Kartofler</sp>. Paa Samsø dyrkes de med særligt Held.
»Hammersmith« foretrækkes. Gennemsnitligt
Udbytte pr. ha regnes der til 15,000 kg, og tit
adskilligt mere; men det retter sig meget efter, hvor
tidligt de tages. Til 1 ha medgaar 1600-2000 kg
Læggekartofler, og Driftsudgifterne sættes nu til c.
2000 Kr. pr. ha. Prisen før Krigen var 20-25 Øre
pr. kg, i 1918: 50-70 Øre, i 1919: 30 Øre. Sælges
mest en gros til Forhandlere i Aarhus og
København, hvor de almindeligt kommer nogle Dage
førend dem fra Friland paa Amager, og i disse Dage
opnaar meget højere Priser. Salget begynder gerne
i første Halvdel af Juni, og man har oftest en
Afgrøde af Turnips bag efter. Dyrkes ofte i Haver
og Vænger Aar efter Aar paa samme Sted; faar
rigelig Staldgødning og Ajle. — <sp>Kaal</sp>: Til
Plantning af Efteraars- og Vintersorter af <sp>Hvidkaal</sp>
(s. d. Art.) kræves pr. ha 1/2 kg Frø udsaaet paa
c. 40 m<sup>2</sup> Bed og 25,000 Planter. Eller der
maskinsaas paa Voksestedet med mindst 2 kg Frø. Der
gives 50-60,000 kg Staldgødning pr. ha om
Efteraaret, og maaske yderligere 2-300 kg 37 pCt.
Kaligødning og 100 kg Kogsalt; senere Overgødskning
1-2 Gange med 2-300 kg Salpeter i alt, eller Ajle.
Delvis kan Gødningen erstattes med Tang eller med
mere Kunstgødning. Ogsaa Tørvejord, spredt om
Vinteren, er udmærket især paa muldfattig Jord.
Der naas under gode Forhold 50-60,000 kg pr. ha;
ofte dog langt mindre i for let og mager Jord,
og navnlig fordrer Amager-Hvidkaal en ret svær
og næringsrig Jord; egner sig i øvrigt godt til
Markkultur. <sp>Rødkaal</sp> (se d. A.). Gødning som
til Hvidkaal og noget mildere Jord. Af tidlige
Sorter bruges 30,000 Planter pr. ha; Udbytte
25-30,000 kg. De store, sildige Sorter giver størst
Vægt, men er gerne billigst; 25,000 Planter til 1
ha. <sp>Grønkaal</sp> (se d. A.) plantes ofte efter
tidlige Kartofler, Ærter el. lign. uden særlig
Gødning; en Vanding med Ajle forinden er dog
lønnende. 30-35,000 Planter pr. ha. Udbytte
10-12,000 kg. <sp>Rosenkaal</sp> (s. d. Art.). Til
Konservesbrug kræves Sorter med særlig faste
Hoveder; plantes hertil sidst i Maj-først i Juni og
høstes sidst i Oktbr.; til Torvebrug i Vintertiden
kan plantes 2-3 Uger tidligere. 20-25,000
Planter pr. ha. Udbyttet er meget svingende:
2500-5000 kg. — <sp>Knold-Selleri</sp> (se d. Art.).
Kræver muldrig, næringsrig Jord og megen
Gødning: 40-50,000 kg Staldgødning, nedpløjet om
Efteraaret, eller delvis erstattet med Latrin om
Foraaret; yderligere 400 kg 37 pCt. Kaligødning, 300
kg Superfosfat og 300 kg Svovlsur Ammoniak;
om muligt tillige Overgødskning i Forsommeren
med 2-300 kg Chilisalpeter, eller Ajle. 40,000
Planter pr. ha. Jævnligt Udbytte 10,000 kg;
under gode Forhold 15-16,000 kg. — <sp>Bønner</sp> og
<sp>Ærter</sp> (se disse Art.) kan, landbrugsmæssigt
dyrket, med god Pleje og under passende Forhold være
meget lønnende; her dyrkes nu ventelig c. 1000
ha aarligt mest til Konservesfabrikerne. Om
Driftsudgifter, Udbytte o. s. v. se hosstaaende Tabel:

Til 1 ha bruges c. 4000 Stokke; der bruges
billigst Tækkejerntraad Nr. 18. I Stordrift opgives
de samlede Arbejdsudgifter til 725-900 Kr. pr. ha,
og desuden Gødning, hvoraf oftest 400 kg
Superfosfat, nogen Kalk, Staldgødning og Ajle, for c.
150 Kr., og Jordrente, Skatter o. s. v. til c. 200
Kr. — <sp>Karotter</sp>, mest tidlige smaa (Pariser)
til Konservesfabrikerne. Udsæd: 8-10 kg; jævnlig
opnaaet Udbytte 12-15,000 kg. Men ofte bruges
en større Sort, f. Eks. Stensballe og Nantes, der
giver større Udbytte, og hvoraf Rødderne saa deles
og formes i Fabrikerne til smaa Karotter; deraf
bruges 4-5 kg Frø og kan avles op mod 20,000 kg.
Det samme gælder Avl til Torvebrug. Høsten af
de smaa Karotter falder i Juli, hvis de er saaet
tidligt; eller der saas først i Juli og de naar da
passende Størrelse i Oktbr. Hellere end
Staldgødning maa bruges f. Eks. 300 kg 37 pCt.
Kaligødning, 200 kg Superfosfat, 200 kg Norgesalpeter og
maaske nogen Kalk. — <sp>Løg</sp>, mest Gul
Zittauer-Kæmpe. Kan lykkes meget godt her, men vort
fugtige Vejrlig i Eftersommeren er ofte en
Hindring for Løgenes gode Modning og nødvendige
Tørring, særlig af større Mængder. Til 1 ha
bruges 8-10 kg Frø, 2-300 kg 37 pCt. Kaligødning,
3-400 kg Superfosfat. Udbytte c. 15,000 kg. —
Endvidere dyrkes Porre, Blomkaal, Tomater,
Spinat o. fl. mere eller mindre landbrugsmæssigt, men
dog nærmest som Havekulturer, hvorfor her kan
henvises til Artiklerne derom.

<sp>Jordbær</sp> (se d. Art.). Navnlig nær
Konservesfabriker eller større Byer kan landbrugsmæssig
Dyrkning af J. efter større Maalestok være
lønnende. Hestekraft tages da saa vidt muligt i Brug
saavel til Jordens Dybdeløsning før Tilplantningen
som siden til Overfladeløsning m. m.
Jordbærsorterne er meget egne og følsomme overfor den
forskellige Jord, der bydes dem, hvorfor det er særlig
vigtigt paa større Arealer, hvor tilstrækkelig
Jordforbedring er uigennemførlig, at vælge de rette
Sorter til den givne Jord, og ofte kan kun nogle
Aars Forsøg paa Stedet vise det rette, foruden at
ogsaa Hensynet til Brugen maa være
medbestemmende ved Valget. En kun helt gennemført
omhyggelig Kultur og et heldigt Sortsvalg kan give
et godt Udbytte. Jorden maa være saa vidt mulig
fri for Ukrud, navnlig fleraarigt; dertil helst
dybtmuldet, hverken for svær eller let, kalkrig og
ikke tilbøjelig til Udtørring i Forsommeren; det
giver baade den værdifuldeste Høst og de varigste
Planter. — Om Efteraaret før Plantningen tilføres

<table>
<td c>pr. ha<td c>Høje Ærter,<br>mest Fairbeards<td c>Lave Ærter,<br>mest Witham<br>Wonder<td c>Busk-Snittebønne<br>og Hinrich's<br>Kæmpe<td c>Stang Snittebønne<td c>Haricot vert<td c>Busk-Voksbønne<td c>Busk-Flageolet-Bønne.
<td>Udsæd i kg.<td c>100<td c>150<td c>100<td c>50<td c>60<td c>80<td c>80
<td>Arbejdsudgifter (Jordbehandling, Risning<footnote>Hvor Stokke og Jerntraad bruges i Stedet for
Ris, betaltes tidligere 25 Øre pr. 100 Stokke
at sætte; i 1919 betaltes 50 Øre pr. 100 + 25
Øre for hver Traad at trække, og omtrent
samme Pris for Optagning af Stokkene og
Sammenrulning af Traad.</footnote> o. lign.<td c>300<td c>90<td c>90<td c>300<td c>90<td c>90<td c>90
<td>Gennemsnitsavl i kg.<td c>5—7.000<td c>4.500<td c>7.000—11.000<td c>10.000—13.000<td c>3.500—10.000<td c>5.000—9.000<td c>10.000—13.000
<td>Pluknings-Akkordløn pr. kg. Øre:<td c>6—12<td c>6—12<td c>6—10<td c>6—10<td c>4—10<td c>6—10<td c>6
</table>
pr. ha 50-60,000 kg god Staldgødning, 500 kg
Superfosfat, 150-200 kg 37 pCt. Kaligødning, eller
i Stedet for disse sidste 600 kg Thomasslaggemel
og 600 kg Kainit, samt desuden 200-250 kg
Svovlsur Ammoniak, hvis der ikke kan gives rigelig
Ajle i det tidlige Foraar inden Plantningen.
Derefter Undergrundspløjning i c. 35 cm Dybde. Kan
der i Vinterens Løb tilkøres et Lag god Tørvejord,
øger det Planternes Frodighed meget og der kan
spares en hel Del Kvælstofgødning senere hen.
Derimod maa advares imod at mergle eller give
anden rigelig Kalkgødning umiddelbart til J.; den
maa tilføres mindst 1 Aar forud til en Forfrugt,
f. Eks. Ærter, som viser sig særlig heldige. Om
Foraaret en let Pløjning og Finharvning lige før
Plantningen. Til Storkultur vælges helst lange
Rækker; men disse bør deles paa tværs for hver
25-30 m ved 1 m brede Stier; ellers lider Bærrene
let Skade og Jorden trædes for meget sammen,
naar Plukkerne skal færdes i de lange Rækker.
Der maa gives rigelig Afstand mellem Rækkerne,
60-70 cm, efter Sorternes Størrelse, medens der
bedre kan knibes lidt paa Afstanden i Rækkerne:
35-45 cm, da man ved denne Kultur oftest lader
Planterne løbe sammen i Rækkerne.
Foraarsplantning af priklede Planter vil i Reglen være mest
lønnende, især paa Jord, hvor Planterne er
tilbøjelige til at fryse op i første Vinter. Ganske vist
høstes der da ingen Bær i første Sommer, men desto
flere bliver der gerne i 2. og 3. Aar.
Prøvevejninger har vist kendelig Fordel derved; men
andre Steder er man kommet til modsat Resultat.
Der kan da i første Sommer tages nogen Indtægt
af ikke for graadige eller store Mellemkulturer,
som Spinat, Salat, lave Ærter, Skalotter el. lign.
Hvor man foretrækker Plantning sidst i Juli-først
i Aug. (senere lykkes det sjældent), maa Jorden
ogsaa dertil om Efteraaret forud gøres i Stand som
foran nævnt, og der kan da tages en tidlig
Afgrøde (tidlige Kartofler, Ærter el. lign.) forud, —
hellere end at skulle gøde og dybdepløje lige før
denne Plantning; kun bør der da gives Ajle eller
2-300 kg Chili- eller Norgesalpeter pr. ha kort før
Plantningen. Der bruges da kraftige
Udløberplanter, tagne lige fra Stykket; naar saa Rødderne
straks dyppes i en Vælling af Kogødning og Ler,
er Vanding oftest unødvendig. Paa denne Maade
kan ventes noget Udbytte i første Sommer og et
større i anden. I begge Tilfælde maa Radrenseren
bruges straks efter Plantningen. Til den aarlige
Vinterdækning for Planterne paakøres ved første
tilstrækkelige Barfrost halmet Staldgødning eller
Tang, 20-25 Læs pr. ha, hvoraf det længste
maaske maa afsamles tidligt om Foraaret, for at der
kan radrenses mellem Rækkerne. Hist og her
foretrækkes at lade det ligge for at skærme Bærrene
mod Jordstænk. Hvis der ikke er vandet med Ajle
i Løbet af Marts, gives 2-300 kg Salpeter i April,
hvorefter der radrenses, og fremdeles jævnligt lige
indtil Bærrene hindrere det; særlig hvor der ikke
kan vandes, gælder det at holde Jorden løs, for at
hindre Udtørring. Efter endt Plukning kommer
Rankerne stærkt frem; skal de bruges til
Nyplantning, maa de selvfølgelig skaanes; ellers stikkes
de snarest muligt af langs Rækkerne med en skarp
Spade — eller langt lettere med 2 dertil indrettede
skarpe roterende Skærer, der kan sættes paa
Hestehakkerne, hvorefter Jorden løsnes med
Kultivatortænder. Derefter udsaas to Trediedele af
ovennævnte Kali-, Superfosfat- og Salpetergødning,
hvorefter atter Radrensning, da det nu i høj Grad
gælder om at styrke Planterne, saa de danner tykke
Knopper. Den sidste Trediedel gives næste Foraar,
o. s. fr. — Velplejede Jordbærstykker kan sjældent
give lønnende Afgrøder i mere end 3 Aar, om end
særlig haardføre Sorter, som Roskilde Victoria, nu
og da kan holde sig godt i 4-5 Aar. Udbyttet
svinger stærkt; men i første Sommer skulde gerne
naas 3500-4000 kg pr. ha, i anden 5-6000 kg og
i tredie 4-5000 kg. Men Sorternes Ydeevne i de 3
Aar er ogsaa forskellig, idet nogle, som de fleste
storfrugtede og tidlige, naar højt op i første, og
daler derefter i andet og tredie, eller maaske
endogsaa er meget lidt værd i tredie, medens andre,
som nævnt i Eksemplet, bliver yderigere i andet
og holder sig godt endnu i tredie, men daler en
Del i fjerde, navnlig i Bærrenes Størrelse. Priserne
svinger meget stærkt, baade fra de tidligst modne
til dem i Højsæsonen, og fra Aar til andet, saa et
Udbytteoverslag maa opfattes varsomt. Naar
Planterne er godt bærsatte, kan en Plukker naa 50-60
kg pr. Dag. Plantetallet, der medgaar, retter sig
en Del efter Sorter og Plantemaade; med en
Afstand af 60 X 40 cm eller 70 X 35 cm bruges dei
c. 40,000 Planter til 1 ha eller 4 Planter pr. m<sup>2</sup>.
Salg af Planter kan øge Indtægten en Del, og der
kan paaregnes store Afgrøder efter Jordbær,
navnlig naar Planterne reolpløjes ned som
Grøntgødning snart efter endt Bærplukning. I de første
4-5 Aar mellem nyplantede Frugttræer kan J.
passe godt som Mellemkultur, naar de faar
rigelig Gødning, og ikke plantes for nær til Træerne;
særlig Dværgtræernes Rødder taaler ikke godt
deres Naboskab. — <sp>Hindbær</sp> (se d. Art.) egner
sig godt for Stordrift, især til Saft- og
Konservesfabriker, og Hestekraft kan hjælpe i høj Grad til
billigere Drift. De forskellige Sorter stiller ret
uens Krav til Jordbunden: <sp>Fajstrup</sp> trives f.
Eks. bedst paa muldrig Jord og ikke paa leret,
medens andre, som <sp>Marlborough</sp>, trives ret
godt i omtrent al Slags sund og nogenlunde god
Jord. Meningerne herom er dog meget delte —
ofte vist fordi Sorterne gaar under gale Navne, da
her i Danmark er en Del Virvar i dem. Ved en
saa længevarende Kultur gælder det om at vælge
den rette Sort, og Forsøg mellem de faa bedste vil
i Reglen være raadeligst, ogsaa af Hensyn til
Brugen af Bærrene, inden større Stykker tilplantes.
Helst vælges Sorter med stift opret Vækst for at
undgaa Opbinding; men paa den anden Side er
Opbinding — bedst med Vidier til en Hegntraad paa
nedrammede Pæle — ikke saa uoverkommelig i
Vintertiden, og det letter Plukkearbejdet væsentligt
og der kan radrenses tættere ind til Rækkerne.
Sorter med livlig og vidt udløbende Rodskuddannelse
undgaas helst, ligsom remonterende Sorter heller
ikke egner sig for Stordrift. Jorden maa være ren
for fleraarigt Ukrud, navnlig Snerler, og ikke
tilbøjelig til Udtørring i Forsommeren. Kalkrig. H.
er meget graadig, og er Jorden ikke særlig
næringsrig, bør der gives længevirkende
Forraadsgødning inden Plantningen. Hos os bruger man sikkert
for lidt Gødning (flere Steder næsten ingen),
medens man f. Eks. i flere af Tysklands bedste
Storkulturer (<sp>Feldbrunnen</sp> i Harzen,
<sp>Tannenhof</sp> ved Schwerin o. fl.) bruger hertil pr. ha:
80-100,000 kg blandet Staldgødning, 6000 kg
Melkalk eller 12,000 kg Gødningskalk, 600 kg
Thomasslaggemel og 600 kg Kainit. Dette gives i det
tidlige Efteraar, hvorefter undergrunds- eller
reolpløjes, 35-40 cm dybt. Paa ikke muldrig Jord gør
Tørvejord eller Kompost udmærket Virkning.
Plantningen sker helst i det tidlige Efteraar; hvor der
er Fare for Opfrysning kan ogsaa plantes om
Foraaret; men det maa da nøje overvaages, at de unge
Skud ved Rodhalsen, som bryder tidligt frem fra
de der siddende Knopper, og som er meget skøre,
ikke brækkes af, da det ellers let sætter Planterne
et Aar tilbage i Vækst; det gælder netop om at
faa disse tidlige Skud kraftige. Foraarsforsending
af H.planter er derfor ogsaa uheldig, da det ved
Ind- og Udpakning næsten ikke kan undgaas, at
disse Skud knækkes af. Det gælder i høj Grad om
at have Planter med gode Rødder og kraftige
Knopper ved Rodhalsen, — mere end at de har store
Skud, som dog maa skæres stærkt ned efter
Plantningen. Afstanden mellem Rækkerne bør være
rigelig: Mindst 1,65 og hellere 2-2,50 m, med 0,60
m mellem Planterne i Rækkerne, hvortil medgaar
henholdsvis c. 9600 og 8000 Planter pr. ha. Straks
efter Plantningen hyppes med Haandhakken lidt
løs Jord ind om Planterne, og derefter løsnes
mellem Rækkerne med Radrenser. Vigtigt er det at
give et Dækkelag i Rækkerne af Tang eller
halmet Gødning, der bedst køres paa i Barfrost med
Mergelkasse eller paa jævnt Snelag med Sluffe, og
den bør blive liggende om Sommeren for at holde
paa Fugtigheden. Radrensning imellem og
Haandhakning i Rækkerne gentages saa ofte nødvendigt,
hvorved alle nye Skud maa skaanes, I Tyskland i
ovennævnte Plantninger gives derefter oftest hver
Vinter c. 30,000 kg Staldgødning, 300 kg
Superfosfat, 200 kg 37 pCt. Kaligødning og 200 kg
Svovlsur Ammoniak. Man skal sikkert være
varsom med at give for megen Kvælstofgødning, der
synes at fremme de slemme Angreb af
<sp>Stængelsyge</sp>, medens rigelig og rettidig Udtynding
af Skuddene, for at fremme Adgang af Lys og
Luft, hemmer Sygdommen. I de følgende Aar
dannes ofte Rodskud langt ud i Mellemrummene; hvis
man ikke vil have dem til Nyplantning eller Salg,
skæres de af 2-3 Gange i Sommerens Løb, nærmest
med Hestehakken, der hertil paasættes trekantede,
skarpe, vandrette Skærer, eller der skrælpløjes
ganske let. Dannes der for mange Skud i Rækkerne,
stikkes de op, et Par Uger førend Bærplukningen
begynder. En velplejet Plantning kan holde sig
fuldt bæredygtig i 8-10 Aar og give lønnende, om
end mindre Afgrøder i endnu 2, 3 el. flere Aar. De
sidste Par Aar spares paa Gødningen, medens det
har vist sig, at Hypning og endnu bedre Tilførsel
af god Kompost i et 5-8 cm tykt Lag i Rækkerne,
naar Planterne begynder at hæve sig for meget
over Jorden, har givet dem fornyet Kraft. I
første Sommer efter Plantningen kan i Reglen regnes
med en lille Høst, c. 1000 kg pr. ha; og har
Planterne da tillige givet gode Skud, kan de yde
1000-2000 kg i anden Sommer; derefter jævnt stigende
i 3.-6. Aar til 4-6000 kg. En Plukker kan i den
bedste Tid plukke 20-25 kg om Dagen. Foruden
af Salgsplanter fra Plantningens 4.-5. Aar kan det
i 1. og 2. Sommer maaske lønne sig at have nogle
Mellemkulturer (lave Ærter, Bønner o. lign.).
Hønsehold mellem H. maa meget tilraades; det
mindsker Insektangrebene stærkt. At afrømme et
Stykke H. er et ikke lille Arbejde, da det maa
gøres grundigt for ikke senere at faa Rodskud frem.
Det gøres bedst ved, at Skuddene straks efter endt
Bærplukning hugges af tæt ved Jorden, hvorefter
der pløjes dybt, helst i varmt og tørt Vejr;
derefter harves gentagne Gange og Rødderne
sammenslæbes med Hesterive, hvorefter atter pløjes o. s. v.
Ofte er en Brakning næste Aar ogsaa nødvendig,
navnlig hvis der er Snerle; eller der kan tages en
Kartoffelafgrøde, hvortil gives rigelig Gødning.
Som Mellemkultur mellem Frugttræer, maa H.
bruges med stor Varsomhed, særlig ikke nær
Dværgtræer. — <sp>Brombær</sp> (se d. Art.). Dyrkningen
heraf er i de senere Aar udvidet stærkt og findes
lønnende, da Bærrene er blevet en søgt Vare baade
til Torvehandel og Konserves. Ret store
Plantninger findes i Nordsjælland o. a. St., hvor de dyrkes
til Dels med Hestekraft, som nævnt foran ved
Hindbær. Dertil vælges kun stift opretvoksende Sorter
som <sp>Majestæt</sp>, <sp>Wilsons tidlige</sp> o. lign.
De ynder en varm, kalkholdig, snarest let Jord. De
rankende, som <sp>Lucretia</sp> og <sp>armenisk</sp>
kræver derimod Opbinding til et ret kraftigt Espalier
og kan derfor bl. a. St. ofte finde en god Plads ved
Hegnet om Frugtplantningerne.

Om Ribs, Solbær og Stikkelsbær i Storkulturer
se under de paagældende Artikler.
H. G—m.
</chapter>

<chapter name="Landløber">
<b>Landløber</b> se <sp>Tropæolum</sp>.
</chapter>

<chapter name="Landmaaling">
<b>Landmaaling</b> se <sp>Opmaaling</sp>.
</chapter>

<chapter name="Landskabsgartner">
<b>Landskabsgartner</b> benævntes navnlig tidligere den
Gartner, hvis Beskæftigelse bestaar i at planlægge
Haveanlæg og lede Udførelsen deraf, i Modsætning
til »Anlægsgartneren«, der har med det praktiske
Arbejde ved et Haveanlæg at gøre. Betegnelsen L.
hidrører fra 1700 Tallets England og er dannet som
en for Datiden naturlig Analogi med
»Landskabsmaler«. Ordet holdt sig hele 1800 Tallet igennem
og er først i de senere Aar og navnlig i Tyskland
blevet fortrængt af Betegnelsen »Havearkitekt«,
der nu ogsaa her i Norden har afløst L. Da den
samme Gartner i vor Tid i Reglen beskæftiger sig
med Planlæggelsen saavel af landskabelige som af
arkitektoniske Haver, dækker begge Ordene
egentlig kun en Del af hans Virksomhed, og begge er
derfor sprogligt ufyldestgørende. Udtrykket
»Havearkitekt« har dog den Fordel, at der i selve
Ordet ligger en Tilkendegivelse af, at den
planlæggende Gartners Stilling overfor Ejer og
Anlægsgartner er som Arkitektens henholdsvis overfor
Bygherre og Haandværket Andre Sprog har lige
saa lidt som de nordiske kunnet finde en passende
Fællesbetegnelse. Tyskerne har forsøgt med
»Gartenkünstler«, »Gartentechniker«, »Garteningeniør«,
medens man paa Fransk i sin Forlegenhed endog
anvender en saa søgt Betegnelse som
»Architectepaysagiste«.
G. N. B.
</chapter>

<chapter name="Landskabsgartneri">
<b>Landskabsgartneri</b> betegner Anlæg af Haver
efter landskabelige Principper. Se Artiklen
Havekunstens Historie.
</chapter>
<chapter name="Lantana">
<b>Lantana</b> (Verbenaceæ), Koldhus- og
Udplantningsplante. <sp>L. Camara</sp> L., Vestindien,
orangerøde Blomster. Største Parten af de Kulturformer,
som nu dyrkes, stammer fra Krydsninger mellem
ovennævnte og andre Arter. Følgende kan
anbefales: <sp>Incendie</sp>, ildrød, og <sp>Soleil d'Or</sp>,
guldgul, alle rigtblomstrende og lave af Vækst.
<sp>Général Jacqueminot</sp>, stærkt rød. L. benyttes
som Dekorationsplanter i Koldhus, kan ogsaa
udplantes paa solrige Steder og er da ved deres
Blomsterrigdom og sjældne Farver af megen Virkning,
ikke mindre som ældre, højstammede Eksemplarer.
<sp>Kultur:</sp> L. formeres ved Stikning om Foraaret.
Efter Roddanelsen plantes de i Smaapotter i
sandblandet Varmebedsjord og anbringes paa Bænk. I
Begyndelsen holdes Planterne lidt lunt og skygget,
men senere udsættes de helt for Luft og Lys.
Ved senere Omplantninger benytter man en
Jordblanding, bestaaende af 2 Dele Markjord og 1 Del
gammel Gødning, tilsat med Sand. En eller flere
Gange maa de unge Planter knibes, for at faa
buskede Eksemplarer, og i Voksetiden fordrer de
rigelig Vanding, ligesom ogsaa Sprøjtning paa varme
Dage er gavnlig og hjælper til at holde »Rødt
Spind« borte. Blomstringen finder Sted fra
Midsommer til Efteraaret. Moderplanterne overvintres
bedst i et halvvarmt Hus, hvor de holdes temmelig
tørt. I Jan. anbringes de i et varmt, fugtigt Hus
nær Lyset, for at der kan fremkomme friske unge
Skud til Stikning.
G. N. B.
</chapter>

<chapter name="Landvæsenskommission">
<b>Landvæsenskommission</b> er ifølge Lov af 30. Dec.
1858 sammensat af 2 indenrigsministerielt
udnævnte og af Amtsraadene indstillede
Landvæsenskommissærer, der for hver enkelt Sag dertil er
udpeget af Amtmændene tilligemed en Retsbetjent som
Formand. Overlandvæsenskommission bestaar af
en indenrigsministerielt udpeget Amtmand og 4
Landvæsenskommissærer. Disse Kommissioner er en
Slags Landbodomstole, der paadømmer for dem
indankede Sager vedrørende Udskiftning, Vandledning,
Hegn o. s. v. Overlandvæsenskomm. er øverste
Appelinstans.
F. S.
</chapter>

<chapter name="Lapageria">
<b>Lapageria</b> (Liliaceæ) omfatter kun een højt
slyngende, buskagtig, stedsegrøn Art, <sp>L. rosea</sp>
Ruiz & Pav., Chili, med hele, læderagtige,
ægformet tilspidsede Blade og store, hængende,
klokkeformede, mørkrosenrøde, voksagtige Blomster i
Bladhjørnerne og i Spidsen af Skuddene. <sp>L. r. var.
albiflora</sp> har renhvide Blomster. L. er en
særdeles smuk, sidst paa Sommeren og i
Efteraarstiden rigtblomstrende Plante, som egner sig godt
til Beklædning af Mure og fritstaaende Espalier i
Koldhuse og Vinterhaver. De smukke, holdbare,
men næsten stilkløse Blomster kan anvendes til
Afskæring. <sp>Kultur:</sp> Formeringen kan ske ved
Frø, som i frisk Tilstand saas i sandblandet
Lyngjord i Skaale, der stilles i et halvvarmt Hus. Som
oftest formeres dog ved Aflægning om Efteraaret
af kraftige, velmodne Skud. L. kan dyrkes i store
Potter, men trives bedre udplantet i et dertil
tilberedt 50-60 cm dybt Bed eller Rabat i det
paagældende Hus. Hvad enten L. plantes i Potte eller
i Rabat, maa man sørge for en omhyggelig og
grundig Dræning; Jorden bør være meget porøs
og bestaa af 2 Dele groft hakket Lyngjord, 1 Del
Græstørvjord, 1/2 Del Grus samt lidt Kalkgrus og
Trækul. L. ynder Skygge i Solskin, rigelig Luft
og Vand, sprøjtes dagligt om Sommeren, indtil
Blomsterne udfolder sig. Om Vinteren vandes mere
sparsomt, for at Jorden ikke skal blive sur. L.
angribes baade af Bladlus, Kaffelus, Skjoldlus,
Thrips og Snegle, som alle maa bekæmpes i Tide
paa sædvanlig Maade.
G. B.

<img>Lapageria rosea.</img>
</chapter>

<chapter name="Larix">
<b>Larix</b> (Abietaceæ), Lærk, Lärkträd (s.),
haardføre Naaletræer. De fleste Lærkearter er smukke,
høje Træer med, især i den unge Alder, udpræget
slank, pyramideformet Vækst, senere med en
smallere eller bredere pyramideformet Krone og
vandret udstaaende eller overhængende Grene. Største
Parten af de smalle, tynde, bløde Naale sidder
samlet i tætte Bundter paa smaa, vorteformede
Dværggrene, og til Forskel fra næsten alle andre
Naaletræer taber Lærketræerne Naalene ved
Løvfaldstid og staar bladløse Vinteren over. <sp>L.
americana</sp> Michx. (L. microcarpa Lamb.),
Tamarack-Træ, nordøstlige Nordamerika, bliver i sin
Hjemstavn et mægtigt Træ. Hos os er den
sjældent plantet, men er dog forekommet i Eksemplarer
af mindst indtil 12 m Højde. Det er i sin
Ungdom af smal pyramideformet Vækst, senere mere
bredkrouet, og med overhængende Grene. Særlig
karakteristiske er dets ganske smaa, 1,5 cm lange
Kogler, der ligesom hos alle Lærkearterne som
oftest er til Stede paa Træet i store Mængder og
derfor, især om Vinteren, bidrager væsentligt til at
give dette Karakter. <sp>L. europæa</sp> D. C. (L.
decidua Mill.), Almindelig Lærk, Mellemeuropa,
Alperne, er et velkendt, hurtigvoksende Træ, der hos
os forekommer i Eksemplarer af mindst indtil 33
m Højde, med, især som yngre, pyramideformet
Vækst og med vandrette eller overhængende
Hovedgrene, hvorfra de koglebærende Sidegrene
hænger ned. Træet er baade som yngre og som ældre
meget smukt ved karakteristisk Vækst, meget
tidligt Løvspring, sin smukke, friskgrønne
Sommerdragt, der om Efteraaret førend Løvfald antager en
smuk, gul Farve, og ikke mindst i
Blomstringstiden, tæt oversaaet, som det da ofte er, med
smukke, røde Hunblomster. Dets store Værd som
Skovtræ med dets til saa mange Anvendelser søgte
og uovertræffelig varige, harpiksrige Ved skal her
ikke omtales nærmere. <sp>L. leptolepis</sp> Endl.,
Japan, er et i sin Hjemstavn meget højt, hos os
endnu kun i yngre Eksemplarer forekommende
Træ. Erfaringer andetsteds fra, saavel som de
allerede herfra foreliggende Erfaringer, gør det dog
sandsynligt, at det ogsaa hos os vil blive et Træ
af Betydning, muligvis tillige i Skovkulturen. Som
Prydtræ udmærker det sig ved sin forholdsvis
brede, regelmæssige, pyramideformede Vækst med
vandrette Grene, sin, særlig om Vinteren,
paafaldende smukke, glinsende rødbrune Grenfarve og sin
blaagrønne Bladdragt. <sp>L. occidentalis</sp> Nutt.,
nordvestlige Nordamerika, er et i sin Hjemstavn
meget højt Træ af slank, pyramideformet Vækst,
som er indført til Europa, men som maaske endnu
slet ikke, eller i al Fald kun i ganske unge
Eksemplarer, er prøvet hos os. Efter Erfaringer
andetsteds fra kan denne Art maaske ogsaa ventes at
ville faa Betydning hos os. <sp>L. sibirica</sp> Ledeb.
(L. europæa var. sibirica Loud.), Sibirien, er et i
sin Hjemstavn meget højt Træ med i den yngre
Alder slank, næsten søjleformet, senere mere bred,
pyramideformet Krone, den ligner meget L.
europæa, men adskiller sig fra denne bl. a. ved hvide
Hunblomster og ved tidligere Løvspring. Af denne
Art forefindes der ogsaa her i Landet ret anselige
Eksemplarer (mindst indtil 13 m Højde). Erfaringer
her og andetsteds fra peger ogsaa hen paa denne
som et Træ, der kan faa Betydning hos os.
A. B.

<sp>Anvendelse:</sp> L. europæa, ligesom ogsaa L.
leptolepis, er Naaletræer med meget vekslende
Udseende, og deres landskabelige Virkning er derfor
højst forskellig efter Aarstiderne. Set fra Syd og
plantede gruppevis giver de til enhver Tid god
Variation i store Plantninger af saavel Løvtræer
som Naaletræer. Deres gyldne Høstdragt kan ofte
virke paa lang Afstand, hvorimod deres fine,
slørlette Udseende om Foraaret, saavel som Træets
lette, under fri Udvikling elegante Struktur,
kræver mindre Afstand for ret at kunne iagttages. Et
enkelt, fritstillet Eksemplar kan ofte være af stor
Skønhed. L. europæa kan anvendes i
Læplantninger og som Mellemplantning for at ophjælpe
Bøgebestand; tillige kan den ved Klipning tildannes
som elegante Pyramider og give Materiale til en
fin, ejendommelig Hæk. De sjældnere Arter kan
anvendes som fritstaaende, imellem finere Naaletræer,
i Forgrunden af større Grupper o. s. v. <sp>Kultur:</sp>
L. europæa formeres ved Frø, som saas tidligt om
Foraaret, dækkes let og holdes jævnt fugtigt, da
det ellers kun vanskeligt spirer. Spiringen kan
fremskyndes ved at lade Frøet henstaa i Vand 1-2
Døgn før det saas, og for at sikre det mod
Efterstræbelse af Fuglene er det et sikkert Middel
umiddelbart før Udsæden at indslemme det i Mønje, som
er opløst i Vand. Fremgangsmaaden ved Udsæden
og Plejen af Planterne paa Frøbedene er i øvrigt
som nævnt under Abies. De unge Planter prikles
som 1- eller 2-aarige og optages rettest om
Foraaret, men kan ogsaa optages om Efteraaret efter
fuld Modning og indslaas da dybt og godt
beskyttede om Vinteren. Før Priklingen, der som enhver
Omplantning af Lærk bedst sker tidlig om
Foraaret, studses de paa Roden; de prikles, under
Hensyn til Jordens Frugtbarhed, i 9-7 eller 5 Rækker
paa 1,20 m brede Bede, eftersom de skal staa 1
eller 2 Aar. Af Planter fra Priklebedene er
kraftige 2-aarige de bedste til Omskoling og ligeledes
til Plantning paa Blivestedet. Ved Omskoling
studses de paa Roden og plantes i Rækker med 60 cm
Afstand, hvor de da kan staa 2-3 Aar. L. leptolepis
kan tiltrækkes og behandles paa samme Maade som
L. europæa; de sjældnere Arter maa derimod helst
saas i Kasser eller Potter og behandles som de
sjældnere Abies. De kan ogsaa formeres ved
Aflægning og ved Stiklinger af halvmodne Grenspidser
i Aug. samt tidligt om Foraaret ved Podning eller
Kopulation (se Forædling) nær ved Rodhalsen paa
Grundstammer af L. europæa, der Aaret forud er
dyrkede i Potter (se under Abies). De to sidste
Formeringsmaader sker under Glas. L. er ikke
vanskelige med Hensyn til Jordbund, men trives
bedst paa let, næringsholdig, ikke for tør Jord paa
en Plads med fri Luft, og for de kælnere Arters
Vedkommende med Beskyttelse mod kolde Vinde.
J. B.

L. americana trives i det sydlige Norge. L.
europæa holder sig op til Helgeland og paa lune
Voksesteder endnu nordligere. L. sibirica er mere
haardfør end europæa og udmærket godt skikket selv
for Steder med barsk Klima.
N—k.
</chapter>

<chapter name="Larvegift">
<b>Larvegift,</b> se <sp>Schweinfurtergrønt</sp>.
</chapter>

<chapter name="Larvelim">
<b>Larvelim,</b> frostfjärillim (s.) bruges til at stryge
paa Fangbælter eller andre Redskaber for at fange
de Insekter, der kommer i Berøring med den. Den
faas færdig tilberedt til Købs hos Frøhandlere o. a.
For at L. skal være tilfredsstillende, maa man
fordre, at den skal være blød og klæbrig, at den ikke
efter nogle Dages Forløb danner en fast og tør
Hinde paa Ydersiden, og at den ikke opløses af
Regn eller hurtig rinder bort i Solskin. I Handelen
findes mange forskellige Slags Larvelim; og ved
Indkøb bør man saa vidt muligt forvisse sig om
dens Egenskaber. Selv at tilberede en god
Larvelim er ikke let. Hollrung angiver følgende Recept:
5 kg Harpiks og 2 kg Svinefedt smeltes i en
Jerngryde, derpaa tilsættes 1 kg venetiansk Terpentin
og til Slut 2 kg Stearinolie; den varme Masse
presses derefter gennem et Linnedklæde og hensættes
for at størkne.
A. T.
</chapter>

<chapter name="Lasiandra">
<b>Lasiandra</b> (Melastomaceæ), Syn. Pleroma,
halvvarmt Hus. Smukke, blomstrende Buske fra
Brasilien med firkantede Stængler, 5-nervede Blade
og endestillede Klaser af violette eller
purpurfarvede Blomster. <sp>L. Benthamiana</sp> Naud.,
purpurviolette, ved Grunden hvide Blade i
Sommertiden. De blomstrer allerede som ganske unge
Planter. <sp>L. Fontanesiana</sp> D. C. (Pl. granulosum
Don.), purpurrøde Blomster i Juli-Aug. <sp>L.
macrantha</sp> Lind., store, dyb violet-purpur
Blomster af en sjælden pragtfuld Farve fra Novbr. til
Maj; er en af de smukkeste Planter til Dækning
af Vinduesstolper o. l. <sp>Kultur:</sp> Formeres let ved
Rodskud eller Stiklinger af halvmodne Skud paa
Undervarme. De unge Planter knibes tidligt, de
ældre skæres stærkt ind, maa helst frit udplantes
ved en lys Væg. 10-12 ° C. er en passende
Temperatur. Jordblanding: rigelig Lyng- eller Bladjord
samt noget Markjord, Grus og Trækul. Rigeligt
Vand og frisk Luft i Væksttiden.
M. H.

<img>Lasiandra macrantha.</img>
</chapter>

<chapter name="Lasthenia glabrata">
<b>Lasthenia</b> <sp>glabrata</sp> se <sp>Monolopia
californica</sp>.
</chapter>

<chapter name="Lastræa">
<b>Lastræa</b> se <sp>Aspidium</sp>.
</chapter>

<chapter name="Latania">
<b>Latania</b> (Palmaceæ), Varmhuspalme. <sp>L.
Commersonii</sp> (L. rubra, under hvilket Navn den er
bedre kendt), Mauritius og Bourbon, er en meget
smuk og holdbar Varmhuspalrne af moderat Vækst
med rødbrune Bladstilke og Bladrande, elegante,
dybt indskaarne Blade, der bæres i graciøse Buer
af de glatte, tornløse Stilke. <sp>L. Verschaffeltii</sp>
(aurea) med gule Stilke og Ribber, er ogsaa en
smuk, men sjældnere Palme. <sp>L. borbonica</sp> se
<sp>Livistona chinensis</sp>.
M. H.
</chapter>

<chapter name="Lathyrus">
<b>Lathyrus</b> (Papilionaceæ), Fladbælg, Ærteblomst.
Hertil hører adskillige, dels enaarige, dels
fleraarige, urteagtige, klatrende Sirplanter for Friland.
Særlig L. latifolius og L. odoratus kan fremhæves
som værende af stor Værdi for vore Haver, medens
alle de øvrige Arter, sammenlignede med disse, er
uden videre Betydning og derfor forbigaas her. <sp>L.
latifolius</sp>, haardfør Staude, anvendelig til
Gitre, Vægespalier o. l. og desuden smuk som
fritstaaende Pyramide, trukket op ad 3-4 foroven
sammenbundne Stokke af passende Længde; bliver
1,50-2 m høj og har smukke, rosenrøde Blomster, der
er gode til Afskæring; Juli-Septbr. <sp>L. l. albus</sp>,
hvid. <sp>L. l. grandiflorus</sp> har større,
smukkere røde Blomster end Stamformen. <sp>L. l. white
Pearl</sp>, ren hvid, meget smuk. <sp>Kultur:</sp>
Formering kan ske ved Deling, men Frøudsæd er langt
lettere, dog er de to sidstnævnte Varieteter ikke
ganske konstante ved Frøformering. L. l. er
meget nøjsom og trives godt paa saavel solaabne som
paa noget beskyggede Steder. Frøets Spirekraft 3-4
Aar; Spiringen foregaar sædvanlig langsomt og
uregelmæssigt.

<sp>L. odoratus</sp>, vellugtende Ærteblomst, enaarig
klatrende Plante, c. 1,50-2 m høj; anvendelig til
fritstaaende Espalier, Gelændere og lignende Steder
i Haven og egner sig endvidere udmærket til
Udsmykning af Altaner og Blomsterkasser foran
Vinduer, De vellugtende Ærteblomster har
undergaaet store Forbedringer i Retning af Blomstens
Farve, Form og Størrelse og har derved vundet en
overordentlig stor og berettiget Udbredelse blandt
alle Havevenner, ligesom de afskaarne, meget
holdbare, nydelige og fint duftende Blomster afgiver et
taknemmeligt Materiale til alt Binderibrug og er
meget yndede til Glas- og Borddekoration. Der
findes nu en stor Mængde Varieteter i herlige, saavel
sarte som stærke Farver og Nuancer, men at
fremhæve enkelte vil formentlig være aldeles
betydningsløst, da ny Sorter Aar for Aar kommer frem.
For Tiden er det særlig Spencer-Formerne, der
anses for at være de bedste og har naaet størst
Fuldkommenhed; de udmærker sig ved smukke, store,
brede Blomster, der er bølgede eller krusede i
Randen. <sp>L. o. nanus Cupido</sp> er en ganske lav
Dværgform med tætsluttet kompakt Vækst, 15 cm
høj, anvendelig til Indfatning og Pottedyrkning.
Varieteter haves i forskellige Farver. <sp>Kultur:</sp>
L. o. er egentlig en meget nøjsom og let dyrkelig
Plante, men for at opnaa et smukt og godt
Resultat bør følgende Regler overholdes. Frøet saas saa
tidlig som muligt om Foraaret, fra Slutningen af
Marts til senest først i Maj. Det saas som
almindelige Ærter i Riller med c. 3 cm mellem hvert Frø,
og de opkomne Planter udtyndes tidligt til 15-20
cm Afstand; en saadan Udtynding maa ikke
forsømmes, da man ellers kun faar svagelige og
sparsomt blomstrende Planter. Naar Planterne er
passende store, hyppes de, og saa snart de begynder at
give Ranker, behøver de Ris i Lighed med
almindelige Ærter; man kan ogsaa give Stedet et
nettere Udseende ved i Stedet for Ris at sætte
tilstrækkelig stærke Stokke med en passende indbyrdes
Afstand og derimellem anbringe galvaniseret
Traadnet eller Staaltraad, hvortil Planterne kan hæftes.
De saaledes tidlig saaede Lathyrus vil begynde at
blomstre i Juli og vedblive dermed til sent paa
Efteraaret, men for at holde Floren vedlige, maa man
passe at afskære Blomsterne, forinden de ansætter
Frø, thi ellers vil Blomstringen blive
sparsommere, eller helt høre op. Som foran nævnt er L.
nøjsomme, men trives dog bedst og giver det
smukkeste Resultat i en porøs, meget næringsholdig
Jord og saa solaaben Vokseplads som mulig. I
Sommerens Løb holdes Jorden ren og løs om
Planterne og mellem Rækkerne og gives rigelig Vand
i tørt Vejr, af og til med fortyndet Gødningvand.
Frøets Spirekraft 3-4 Aar; Spiring i Løbet af 1-2
Uger. Vil rnan have L. i Blomst tidligere end ved
den alm. Foraarsudsæd, kan man saa Frøet i
Oktober i 8 cm Potter — 3-5 Korn i hver — med
let sandblandet Jord og anbringe disse paa et lyst
Sted i Koldhus, hvor de luftes saa meget som
muligt, men vandes sparsomt. Udplantes til passende
Tid om Foraaret paa Friland.

<sp>L. til Drivning i Hus</sp>. Hertil benyttes
helst de saakaldte »Jule«-Lathyrus, L. odoratus
præcox, som kan haves i Blomst c. 12 Uger efter
Udsæden, men har ikke saa store og smukke
Blomster som andre storblomstrede Sorter. Frøet saas
i Potter paa samme Maade som ovenfor nævnt i
September og Planterne vil da være tjenlige til
Udplantning efter 4-6 Ugers Forløb. De udplantes
i et lyst, luftigt Hus c. 2 m fra Glasset og med c.
50 cm indbyrdes Afstand. Jorden bør være porøs
og blandet med 1/4 velforraadnet Gødning. Luftes
saa meget som muligt og vandes forsigtigt. En
Temperatur mellem 8 og 14° R. vil være passende.
Efterhaanden som de vokser opbindes de til Stokke,
eller ledes opad mod Glasset paa anden Maade.
L. F.

<sp>Lathyrus til Frøavl</sp> udsaas tidligst
mulig i Marts-April paa let, ikke for kraftig Jord i
Bede paa 2 Rækker med 50 cm mellem Rækkerne
og 125 cm mellem Bedene, og rises tidligst mulig
enten med almindelige Ris eller 3-4 Rækker
almindelig galvaniseret Tækketraad, befæstet paa
Pæle. De uægte Planter borttages i 2 á 3 Gange.
Frøet modner i Septbr.-Oktbr., og Bælgene
afplukkes enten enkeltvis eller hele Planten høstes og
tørres paa Marken, hvilket dog kun tør anbefales
ved gunstigt Vejr og tidlig Høst, og hvor man om
fornødent kan eftertørre Avlen paa Lægtestillads i
Hus. Tærskes med Plejl eller Maskine, renses paa
Maskine eller Sold og Drøftetrug og eftertørres
spredt i tyndt Lag paa Loft eller andet passende
Sted med god Gennemtræk for senere at
haandpilles. Lathyrus krydser ikke indbyrdes.
H. G.
</chapter>

<chapter name="Latrin">
<b>Latrin</b> bestaar af Menneskets faste og flydende
Udtømmelser, og disse kan regnes at have følgende
procentiske Indhold:
<table>
<td><td>Vand<td c>Kvælstof<td c>Fosforsyre<td c>Kali
<td>Faste Udtømmelser<td c>77<td c>1,3<td c>1,0<td c>0,3
<td>Urin<td c>96<td c>0,8<td c>0,2<td c>0,2
</table>
L. er altsaa forholdsvis meget kvælstofrig. Den
kommer derfor let i stærk Gæring, hvorved der
tabes Kvælstof, og det er derfor meget heldigt at
indblande Tørvejord, der baade hemmer Gæringen
og indsuger og fastholder en Del af den udviklede
Ammoniak, saa Tabet i høj Grad indskrænkes.
Den ublandede L. egner sig særlig til lerede
Jorder og til Afgrøder, der skal drives stærkt,
saaledes Rabarber o. lign. Paa Sandjorder maa der
kun anvendes lidt ad Gangen for ikke at brænde
Afgrøden. Den med rigelig Tørvejord blandede L.
kan sædvanlig uden Fare anvendes ogsaa paa lette,
sandede Jorder. Det tidlige Foraar er den
heldigste Udførselstid, og om muligt bør L. straks
nedfældes. Ved Byerne, hvor der ofte haves store
Masser L., kan der anvendes 140-160 hkg. pr. ha.
Paa Landet, hvor der sædvanlig haves mindre af
den, kan den ofte finde god Anvendelse i
Blandingsmøddingen (se Affaldsstoffer).
N. A. H.
</chapter>

<chapter name="Laurbærkirsebær">
<b>Laurbærkirsebær</b> se <sp>Prunus
Laurocerasus</sp>.
</chapter>

<chapter name="Laurbærtræ">
<b>Laurbærtræ</b> se <sp>Laurus</sp>.
</chapter>

<chapter name="Laurus">
<b>Laurus</b> (Lauraceæ), Koldhusplante. <sp>L. nobilis</sp>
L., Laurbær, Lagerträd (s.), Lilleasien og
Middelhavslandene. Der findes flere Former med
smallere eller bredere Blade. Hos de bredbladede er
Bladene tillige blødere og lysere, og de er ikke
saa haardføre, men lider let af Nattefrost Foraar
og Efteraar, efter at de er flyttede ud, eller inden
Indflytningen. L. anvendes som
Dekorationsplanter i det fri om Sommeren, foran Bygninger, ved
Indgange og paa Terrasser. <sp>Kultur:</sp> L.
tiltrækkes ikke her, men især i Belgien (Brügge
og Gent). Formeringen sker ved Aflægning af
buskede Planter, der graves dybt ned. L.
tiltrækkes dels som Krontræer med Stammehøjde af 1-1,50
m, dels i Kegleform, hvilke Former tildannes ved
aarlig Beskæring. Naar Formen er færdig,
vedligeholdes den ved Indstudsning af Skuddene om
Efteraaret eller om Foraaret, inden Væksten er
begyndt. Omplantning i større Beholdere er
nødvendig, efterhaanden som Træet vokser til,
navnlig i den yngre Alder. Omplantningen foretages
enten om Foraaret, inden de unge Skud er komne
frem, eller i Aug., naar Væksten er afsluttet. Af
Skønhedshensyn gøres Beholderen ikke større end
nødvendigt, og Rødderne taaler nogen Beskæring.
Naar Balliens Diameter forneden er lig Højden, og
Bredden foroven noget større, vil Forholdet være
passende. Stærkere Tilbageskæring af Kronen paa
ældre Træ kan blive nødvendig, naar Planten er
bleven forsømt i en eller anden Retning, f. Eks.
med Vanding, Mangel paa Næring etc., og
Kronen som Følge deraf er bleven mindre tæt;
Tilbageskæringen bør dog ikke ske samtidig med
Omplantningen, men Aaret før eller efter.
Omplantning i Ballie af samme Størrelse eller mindre,
ivorved altsaa stærk Beskæring af Rødderne bliver
nødvendig, sker bedst paa følgende Maade: Med en
skarp Spade afstikkes Rødderne i passende Afstand
fra Randen indtil den halve Dybde af Ballien; de
afstukne Rødder optages tillige med Jorden, hvori
de er, og Rummet fyldes med god Jord. Dette
udføres om Foraaret, og i Løbet af Sommeren vil
der fra de beskaarne Rødder udvikle sig ny, saa
at Omplantning med samtidig Beskæring af de
nederste Rodpartier kan finde Sted næste Foraar.
Overvintring sker i et frostfrit Rum; af Lys
behøves ikke mere, end der er tilstrækkeligt til
Eftersyn med Vanding, men der maa kunne gives
Luft i mildt Vejr. Om Sommeren maa L. helst
have en solaaben Plads, og naar Træerne
anbringes foran Bygninger, ikke staa for tæt op til
Muren, Vanding maa altid være tilstrækkelig, saa at
Jorden bliver gennemvædet til Bunden af Ballien;
af og til anvendes flydende Gødning. Skjoldlus
modarbejdes ved hyppig Gennemsprøjtning af Kronen
og fjernes ved Vaskning og paafølgende
Afsprøjtning.
P. F.
</chapter>

<chapter name="Lavandula">
<b>Lavandula</b> se <sp>Lavendel</sp>.
</chapter>

<chapter name="Lavatera">
<b>Lavatera</b> (Malvaceæ). <sp>L. arborea</sp> L.,
Middelhavslandene; enaarig Bladplante, som
Koldhusplante toaarig, smuk og dekorativ som
enkeltstaaende eller tre Planter sammen paa en
Græsplæne; 1,50-2 m høj og derover. Blomsterne er
violetrøde, men smaa og uanselige. <sp>L. a. foliis
variegatis</sp> med uregelmæssigt,
gullig-hvidbrogede Blade; er konstant ved Frøudsæd, men de
brogede Blade begynder først at fremkomme efter
det 6.-8. Blad; meget smuk og dekorativ saavel til
Udplantning som til toaarig Pottedyrkning.
<sp>Kultur:</sp> L. a. med Varietet formeres let ved
Stiklinger og ved Frø, som saas i halvvarm Bænk
eller Potte i Marts-April; Frøplanterne plantes
enkeltvis i ikke for smaa Potter med næringsholdig
Jord og holdes vedblivende halvvarmt, indtil de
udplantes først i Juni efter at være tilstrækkelig
afhærdede. Ynder solrigt, varmt Voksested og
meget næringsholdig Jord. Til Overvintring kan
benyttes Planter efter Frø, der er saaet i Juli-Aug.;
Frøplanterne plantes i ikke for store Potter med
let Jord og overvintres i Koldhus paa et lyst og
luftigt Sted og vandes sparsomt. Udplantede i
Maj-Juni det paafølgende Aar vil de opnaa en
langt større og fyldigere Udvikling end enaarige
Planter. <sp>L. trimestris</sp> L., Sydeuropa,
Poppelrose; enaarig, haardfør og udmærket
Sommervækst, anvendelig til Blomsterbede og Rabatter og
fortrinlig til Afskæring; 80-120 cm høj, smukke,
rosenrøde Blomster i Juli-Septbr. <sp>L. t. flore
albo</sp>, renhvid. <sp>Kultur:</sp> Saas i April-Maj
paa Voksestedet, udtyndes til 40 cm Afstand.
Meget fordringsløse, trives i enhver, ikke for fugtig
Jord. Angribes ofte i Blomstringstiden af en
Rustsvamp. Frøets Spirekraft 4-5 Aar; Spiring i
Løbet af 8-12 Dage.
L. F.

<sp>Lavatera trimestris til Frøavl</sp>
udsaas tidligst mulig om Foraaret paa
middelkraftig, let, fritbeliggende Jord i Rækker med c. 42
cm Afstand og udtyndes, saa Planterne staar med
10 cm Afstand. De uægte Planter frasorteres i
Løbet af Blomstringen. Frøet modner i
Septbr.-Oktbr. Frøet høstes ved at afskære Planten paa
en Gang, vejres og tørres paa Marken, tærskes
med Plejl eller paa Maskine, renses paa Maskine
eller Sold og Drøftetrug, eftertørres godt paa
luftigt Sted.
H. G.

<img>Lavatera trimestris fl. albo.</img>
</chapter>

<chapter name="Lavendel">
<b>Lavendel,</b> <sp>Lavandula Spica</sp> D. C.
(Labiatæ), Halvbusk, der vokser vildt i Sydeuropa;
dyrkes mest som Indfatning i Køkkenhaven for de
vellugtende Blomsters Skyld. Blomsterne bruges
noget i Medicinen og Olien af dem i
Parfumefabrikationen og i Medicinen; desuden i Linnedskabe
i gamle Huse. <sp>Kultur:</sp> Formeringen sker ved
Deling om Foraaret, og Planterne sættes tæt ved
hverandre. Efter Plantningen klippes de ned til
5-10 cm fra Jorden. Aarlig Afklipning af
Blomsterstænglerne foretages efter Afblomstringen.
Omplantning med nogle Aars Mellemrum vil i
Reglen være nødvendig.
J. J. H.

I Norge udholder L. ikke Vinteren i Egne med
barskt Indlandsklima og heller ikke nordenfjælds.
N—k.
</chapter>

<chapter name="Lawn-tennis Plæne">
<b>Lawn-tennis Plæne</b> se <sp>Sportsplæner</sp>.
</chapter>

<chapter name="Layia">
<b>Layia</b> (Compositæ). <sp>L. platyglossa</sp> A. Gray
(Callichroa p. F. & M.), Kalifornien; enaarig
Sommervækst, anvendelig til Blomsterbede, Rabatter
og til Indfatning, 15-30 cm høj, mørkegule
Blomster i Juli-Aug. <sp>Kultur:</sp> Saas i April-Maj paa
Voksestedet, udtyndes til 15-20 cm Afstand. Ynder
fuld Sol. Frøets Spirekraft 3 Aar; Spiring i Løbet
af 1-2 Uger.
L. F.
</chapter>

<chapter name="Ledegren">
<b>Ledegr</b> se <sp>Frugttræets forskellige
Organer</sp>.
</chapter>

<chapter name="Ledum">
<b>Ledum</b> (Rhodoraceæ), Post, haardføre, smaa,
stedsegrønne Buske, der hører hjemme paa
Mosebund i kolde eller tempererede Klimaer. De
blomstrer om Foraaret eller først paa Sommeren med
smukke, smaa, hvide Blomster, som fremkommer
i anselige Halvskærme i Grenspidserne. <sp>L.
latifolium</sp> Ait., nordøstlige Nordamerika, <sp>L.
palustre</sp> L., Mellem- og Nordeuropa, Nordasien og
det nordlige Nordamerika.
A. B.

<sp>Anvendelse:</sp> L. er nærmest Planter for
Samlinger og dyrkes paa de saakaldte Mosebede,
som maa have Læ og stedse jævn, helst naturlig
Fugtighed. <sp>Kultur:</sp> L. formeres sikrest ved
Deling, men ellers ved Frø, som straks efter
Modningen saas i Lyngjord i Potter under Glas i Hus.
Frøet er meget fint, ligger længe, før det spirer,
og maa derfor passes meget omhyggeligt, hvilket
ogsaa gælder de unge Planter efter Spiringen.
J. B.
</chapter>

<chapter name="Leea">
<b>Leea</b> (Ampelidaceæ). <sp>L. amabilis</sp> Veitch.,
Borneo; Varmhusplante, indført i 1882 af Veitch
i London. De uligefinnede Blade, der har 2 eller
3 Par Smaablade foruden Endebladet, har paa
Oversiden en prægtig fløjelsagtig, mørk olivengrøn
Farve med langs Midtribben stærkt udprægede,
sølvhvide Baand, der fortsætter sig langs
Sideribberne, som Fig. viser, medens Bladenes Underside
er cinnoberrød, og de ny Blade ligeledes er rødlige
med rosafarvet Midtribbe. De ældre Blade indtager
en smukt buet Stilling, der i Forbindelse med den
prægtige Bladtegning giver Planten et meget
dekorativt Udseende. En Varietet, <sp>L. a.
splendens</sp>, skal være endnu smukkere. <sp>Kultur:</sp>
Formeres ved Stiklinger af halvmodent Træ i
Lyngjord paa god Undervarme og sluttet Luft. De
unge Planter maa helst forblive i Formeringshuset
paa Undervarme ved en temmelig høj Temperatur
og fugtig Luft, da de i tør Luft let angribes af
Thrips; let Jord: Lyngjord, Bladjord og Sand,
kræver en lys Plads om Vinteren og mindst
20-22° C. Det er en nydelig, men noget vanskelig
Plante, der kræver omhyggelig Pleje og forsigtig
Vanding i Vintertiden.
M. H.

<img>Leea amabilis.</img>
</chapter>

<chapter name="Lejongap">
<b>Lejongap</b> (s.) se <sp>Antirrhinum</sp>.
</chapter>

<chapter name="Lenticeller">
<b>Lenticeller</b> er smaa, pletformede Korkdannelser,
der optræder paa de yngre, endnu korkfri
Aarsskud og er let kendelige ved, at de er af lysere
Farve end den omgivende Bark; De fremkommer
især under Spalteaabningerne og formindsker her
Fordampningen; naar Grenen bliver ældre og
dækkes af Kork, fremhjælper de derimod
Fordampningen, idet denne lettere foregaar gennem L. end
gennem Korken. L. optræder ikke i lige stor
Mængde hos de forskellige Frugtsorter og benyttes
derfor som Kendemærke for
Frugtsorterne.
L. H.
</chapter>

<chapter name="Leontice">
<b>Leontice</b> (Berberidaceæ),
fleraarige, urteagtige
Planter med knoldformede
Mellemstokke. <sp>L. altaica</sp>
Pall., Altaibjærgene; 10-12
cm, gule Blomster i Maj.
<sp>L. thalictroides</sp> L.
(Caulophyllum thalictroides
Michx.), Nordamerika;
Blomsterne gulliggrønne og blegt
purpurfarvede; Maj.
<sp>Kultur:</sp> Frøet saas i Potte
paa kold Bænk; de unge
Planter maa overvintres
frostfrit. Plantes i en let,
muldet Jord paa Stenhøj,
er ømtaalige for
Fugtighed. De har en kort
Vækstperiode og fordrer
Dækning.
A. L.

<img>Leontice altaica.</img>
</chapter>

<chapter name="Leontopodium">
<b>Leontopodium</b> (Compositæ), fleraarige
Højfjældsplanter. <sp>L. alpinum</sp> Cass., Edelweiss, Alperne,
Højde 10-15 cm; de i Spidsen af Stænglerne
siddende talrige, tæt sammentrængte Blomsterkurve
er omgivne af en Krans tæt hvidfiltede Blade;
Juli-Aug. <sp>L. sibiricum</sp> Cass., Nordvestasien,
har større Kurvsamlinger end alpinum, som den
ellers ligner. <sp>Kultur:</sp> Formeres ved Frø, der
saas i Potte paa kold Bænk; Frøplanterne prikles,
overvintres under Glas og plantes paa Stenhøj i
kalkholdig Jord paa tørre skraa Flader eller klemt
inde mellem Sten.
A. L.

<img>Leontopodium alpinum.</img>
</chapter>
<chapter name="Lepidium">
<b>Lepidium</b> se <sp>Karse</sp>.
</chapter>

<chapter name="Lepismium">
<b>Lepismium</b> se <sp>Rhipsalis</sp>.
</chapter>

<chapter name="Leptochloa">
<b>Leptochloa</b> (Gramineæ). <sp>L. arabica</sp> Kunth.,
Arabien, enaarigt Sirgræs, anvendeligt til saavel
friske som tørrede Buketter; 20-40 cm højt;
blomstrer i Juli-Aug. <sp>Kultur:</sp> Saas i April i kold
Bænk og udplantes sidst i Maj med 20-25 cm
Afstand; kan ogsaa saas paa Voksestedet.
L. F.
</chapter>

<chapter name="Leptodactylon">
<b>Leptodactylon</b> se <sp>Gilia</sp>.
</chapter>

<chapter name="Leptosiphon">
<b>Leptosiphon</b> se <sp>Gilia</sp>.
</chapter>

<chapter name="Leptosyne">
<b>Leptosyne</b> (Compositæ). <sp>L. maritima</sp> A.
Gray, Kalifornien; enaarig Sommervækst, ved
frostfri Overvintring fleraarig; anvendelig til
Blomsterbede og Rabatter, i Udkanten af Busketter og god
til Afskæring, 40-50 cm høj, gule Blomster i
Juli-Septbr. <sp>L. Stillmannii</sp> A. Gray,
Kalifornien; enaarig Sommervækst, anvendelig som
foregaaende, 30 m høj, guldgule Blomster i
Juni-Aug. <sp>Kultur:</sp> Saas i April i kold Bænk,
udplantes i Maj med c. 25 cm Afstand. Ynder let
Jord og fuld Sol. Kan ogsaa saas paa Voksestedet
i April-Maj. Frøets Spirekraft 2-3 Aar; Spiring
i Løbet af 2 Uger.
L. F.
</chapter>

<chapter name="Leptotes">
<b>Leptotes</b> (Orchidaceæ). <sp>L. bicolor</sp> Lindl.,
Brasilien. En fortryllende lille Orchidé med hvide
Blomster og purpurrødt stribet Læbe. Hører alene
hjemme i botaniske Samlinger. <sp>Kultur:</sp>
Yarmhus, i smaa, hængende Kurve.
Ax. Hzn.
</chapter>

<chapter name="Leptothyrium  pomi">
<b>Leptothyrium</b> <sp>pomi</sp> se <sp>Fluepletsvamp</sp>.
</chapter>

<chapter name="Lepus">
<b>Lepus</b> se <sp>Harer</sp>.
</chapter>

<chapter name="Ler">
<b>Ler</b> se <sp>Jordbundsarter</sp> og <sp>Jordens
mek. Sammensætning</sp>.
</chapter>

<chapter name="Lespedeza">
<b>Lespedeza</b> (Papilionaceæ), lave eller mellemhøje,
tilstrækkelig haardføre, smukke Buske eller
staudeagtige Halvbuske. <sp>L. bicolor</sp> Turcz., Japan,
er en mellemhøj, paa gunstig Vokseplads
nogenlunde haardfør Busk med i Aug.-Septbr. smukke,
purpurfarvede og rosarøde Ærteblomster i korte
Klaser fra Bladhjørnerne. <sp>L. racemosa</sp> Dipp.
(Desmodium penduliflorum Oudem.), Japan, er
egentlig en Busk, men hos os, i alt Fald paa ikke
meget gunstig Vokseplads, en c. 1 m høj,
staudeagtig Halvbusk, idet den om Vinteren fryser helt
ned til Jorden. Paa dens ny frembrydende,
sirligt overhængende Grenes Sideforgreninger
fremkommer i Septbr., indtil Frosten i Reglen
ødelægger dem, de smukke, purpurviolette Blomster i
nikkende Klaser fra Bladhjørnerne.
A. B.

<sp>Anvendelse:</sp> L. bicolor er nærmest
anvendelig i Busketter, hvor dens pyntelige, men ikke
stærkt fremtrædende Blomster bør kunne ses paa
nært Hold. L. racemosa er i god Udvikling
dekorativ i Bed, paa Rabat o. s. v. <sp>Kultur:</sp> L.
bicolor formeres ved Frø, som rettest saas i
Kasser, og Planterne overvintres frostfrit første Aar.
Paa Friland kræver den en varm, solrig Plads og
let, dyb, kraftig Jord. Samme Vilkaar gælder
for L. racemosa, men denne behandles som Staude,
maa dækkes godt om Vinteren og kræver rigelig
Næring for vedblivende at opnaa en saadan
Udvikling, at den overhovedet har Dyrkningsværdi uden
for Samlinger.
J. B.

I Mellemsverrig gaar L. ofte ud om Vinteren.
E. L.

I Norge kan L. kun dyrkes i de i klimatisk
Henseende mest begunstigede Egne med milde
Vintre.
N—k.
</chapter>

<chapter name="Leucanthemum">
<b>Leucanthemum</b> (Compositæ). <sp>L. maximum</sp>
D. C. (Chrysanthemum m. Ramond.), <sp>Okseøje</sp>,
Pyrenæerne; Staude, anvendelig til Blomsterbede,
Rabatter, Stenhøje og i Udkanten af Busketter;
c. 50 cm høj. De smukke, langstilkede Blomster,
som er renhvide med gul Skive og ligner en stor
Marguerite, er udmærkede til Afskæring; blomstrer
i Juli-Aug. Af Stamformen er fremkommen flere
nyere Varieteter med større og smukkere
Blomster og mere rigtblomstrende end Stamformen.
Særlig kan fremhæves <sp>L. m. Fiancée</sp> og <sp>L.
m. Mrs. J. Tersteeg</sp>; sidstnævnte bliver
100-120 cm høj. L. m. plenum har hel- eller
halvfyldte Blomster. <sp>Kultur:</sp> Formeres ved Frø,
Deling og Stiklinger. Ynder ikke for tørt
Voksested, men er i øvrigt ganske fordringsløse
Planter. Naar man saar Frøet i April i kold Bænk
eller Potte og udplanter Planterne, naar de har en
passende Størrelse, vil de blomstre første Aar. <sp>L.
uliginosum</sp> hort. (Chrysanthemum u. Pers.),
Ungarn; en smuk, dekorativ Staude, 1,50-2 m høj.
De hvide Blomster med gul Skive, som
fremkommer sent paa Aaret — i Septbr.-Oktbr. — er
kærkomne til Afskæring. <sp>Kultur:</sp> Formeres
let ved Deling om Foraaret; plantes med 60-100
cm Afstand; kan ogsaa formeres ved Frø. Ynder
et ikke for tørt Voksested, men er ellers
nøjsomme, dog bør de af Hensyn til den sene
Blomstring have en gunstig Vokseplads.
L. F.

<img>Leucanthemum maximum.</img>
</chapter>

<chapter name="Leuchtenbergia">
<b>Leuchtenbergia</b> (Cactaceæ), tempereret Hus. <sp>L.
Principis</sp> Fisch., Meksiko, den eneste kendte
Art, har en opret, henved 5-7 cm tyk, nøgen
Stamme, der ender i 10-12 cm lange, trekantede,
blaagrønne Vorter, som i Spdsen bærer lange,
bøjelige Torne; de gule Blomster fremkommer fra
Grunden af de sidst dannede Vorter. <sp>Kultur</sp> se
Cactus.
J. K. J.
</chapter>

<chapter name="Leucojum">
<b>Leucojum</b> (Amaryllidaceæ), Haardføre
Løgvækster, Hvidblomme. <sp>L. æstivum</sp> L.,
Europa; 40-50 cm. Blomsterne hvide med grønne
Spidser, hængende 4-8 sammen paa en Stængel;
Forsommer. <sp>L. vernum</sp> L., Dorothealilje,
Europa; 15-20 cm; har én, sjældent to, nikkende,
hvide Blomster med en gulgrøn Plet i Spidsen
af hvert Blosterblad; tidligt Foraar. Det er smukke
Løgvækster, som egner sig baade til Rabatter,
til Indfatning og Plantning i Busketter, navnlig
er L. vernum anvendelig. <sp>Kultur:</sp> L.
formeres ved Sideløg, som aftages i Plantens
Hviletid. Man bør lade Planterne være uforstyrrede i
flere Aar i Træk, da de tager sig bedst ud, naar
de faar Lov at staa i store Blokke. De trives i
enhver kraftig, ikke for tør Jord.
A. L.

<img>Leucojum vernum.</img>
</chapter>

<chapter name="Leucophyta">
<b>Leucophyta</b> (Compositæ), Koldhus- og
Udplantningsplante <sp>L. Brownii</sp> Cass. (Syn. Calocephalas
Brownii R. Br.), Australien, er den eneste
bekendte Art. Den danner, naar den faar Lov at
vokse frit, en stærkt forgrenet Busk, der paa
Grund af sine sølvhvide, næsten bladløse
Stængler virker meget ejendommeligt og dekorativt.
Stænglernes Hvidhed er langt større end hos
Gnaphalium og andre Planter, der dyrkes for
Farvens Skyld. Blomsten er uanselig og fjernes i
Almindelighed. <sp>Kultur:</sp> Formeres ved
Stikning, hvor kun de bløde, urteagtige Spidser
anvendes. For at opnaa gode Udplantningsplanter
bør Formeringen finde Sted i August eller
September paa ringe Undervarme. L. maa vandes
med Forsigtighed og er i det hele en Plante,
der ynder at holdes ret tørt. Formeringen kan
suppleres om Foraaret ved at Spidserne af de
overvintrede unge Planter anvendes som
Stiklinger. Jordblandingen baade til Stikning og
under Kulturen bør være let og kalkholdig, dog
saaledes, at de ældre Planter faar rigelig Næring.
Moderplanterne kan indpottes og overvintres da
ligesom de unge lyst og tørt i 6 à 8 Graders
Varme. L. er en nydelig Dekorationsplante i kolde
Vækst- og Paradehuse, men navnlig er L.
fortrinlig som Udplantningsplante, idet den anvendt i
Tæppebede og som Kant lader sig klippe og
nedkroge, og indplantet mellem højere Planter, f. Eks.
Canna og højstammede Pelargonier danner en
ualmindelig smuk Underplantning med sit brusende,
sølvagtige Udseende. Under visse Forhold kan
L. anvendes i Altankasser. Den trives ikke i Skygge
og ikke paa Steder, hvor der er surt.
G. N. B.

<img>Leucophyta Brownii.</img>
</chapter>

<chapter name="Leucothoë">
<b>Leucothoë</b> (Ericaceæ). Denne Slægt henregnes
ofte til Andromeda, men kan ogsaa betragtes som
selvstændig. <sp>L. axiliaris</sp> D. Don., Nordamerika,
er en lille Busk, 1-2 m høj med læderagtige,
stedsegrønne, bredt lancetformede Blade og hvide
Blomster i tætblomstrede Klaser fra Bladhjørnerne;
Maj. <sp>Kultur:</sp> Formeres ved Deling af ældre
Planter eller ved Frøudsæd; Frøet saas i
sandblandet Lyngjord og dækkes kun ganske fint. L.
plantes mellem Rhododendron og andre Ericaceer i
sandblandet Mose- eller Lyngjord.
A. L.
</chapter>

<chapter name="Leverurt">
<b>Leverurt</b> se <sp>Parnassia</sp>.
</chapter>

<chapter name="Levkøj">
<b>Levkøj</b> se <sp>Matthiola</sp>.
</chapter>

<chapter name="Leycesteria">
<b>Leycesteria</b> (Caprifoliaceæ). <sp>L. formosa</sp> Wall,,
Himalaya, er en nogenlunde haardfør, lav Busk,
der paa varm og gunstig Vokseplads, selv om
den fryser langt ned om Vinteren, dog atter
skyder ud og kan naa til Blomstring sidst paa
Sommeren. Den har ret store, dog temmelig
uanselige, lysviolette, tragtformede Blomster, omgivne
af violet-grønne Dækblade og samlede i nikkende
Toppe i Grenspidserne.
A. B.

<sp>Anvendelse</sp> og <sp>Kultur:</sp> L. maa hos os
nærmest behandles som en Staude, der kræver
varm, gunstig Plads og Jordbund for at opnaa
Blomstring. Den formeres ved indført Frø og
urteagtige Stiklinger under Glas.
J. B.

Udholder i Norge ikke Vinteren uden paa lune
Voksesteder i de sydvestlige Egne.
N—k.
</chapter>

<chapter name="Liatris">
<b>Liatris</b> (Compositæ), Staude. <sp>L. elegans</sp>
Willd., Nordamerika; en fleraarig, 65 cm høj
Plante, hvis haarede Stængler i Spidsen bærer
en lang Klase af purpurrøde Blomster; Aug.
<sp>L. spicata</sp> Willd., Nordamerika 30-50 cm,
ligner foregaaende, men er ikke haaret.
<sp>Kultur:</sp> L. formeres ved Frø eller Deling om
Foraaret; fordrer en sandet, kraftig ikke for tør
Markjord. L. er gode Rabatstauder og smukke paa
større Stenhøje.
C. V. L.

<img>Liatris.</img>
</chapter>

<chapter name="Libocedrus">
<b>Libocedrus</b> (Cupressaeeæ), haardført Naaletræ.
<sp>L. decurrens</sp> Torr., Kalifornien, er i sin
Hjemstavn et mægtigt Træ med slank, pyramideformet
Vækst. Hos os findes undtagelsesvis anselige
Eksemplarer af mindst indtil 10 m Højde. I sin
ydre Fremtræden ligner den meget en Thuja, som
den ogsaa i systematisk Henseende staar ganske
nær; har ligesom denne flade Skud med tiltrykte,
skælformede Naale. Paa gunstig Jordbund og
Vokseplads er den et værdifuldt Naaletræ paa
Grund af sin anselige, ranke, stive Vækst og sin
altid friske mørkegrønne Farve.
A. B.

<sp>Anvendelse:</sp> L. decurrens hører til vore
smukkeste Coniferæ; den er af god Virkning i
Sammenplantninger af finere Naaletræer og
fortjener Plads som fritstaaende paa iøjnefaldende
Plads. <sp>Kultur:</sp> L. formeres ved indført Frø,
der saas om Foraaret i Rammer paa en varm
Plads. De unge Planter dækkes om Vinteren og
bliver 2 Aar paa Frøbedet. De optages om
Foraaret, beskæres paa Rødderne og prikles i
Rammer. L. kan ogsaa formeres ved Sidepodning
(se Forædling) paa Thuja gigantea; men Planter af
Frø er at foretrække. Hvad Kulturen i øvrigt
angaar, se Chamæcyparis.
J. B.

I de sydlige Egne af Norge kan L. holde sig
godt, naar den plantes paa lune Voksesteder.
N—k.

I Mellemsverrig kan L. ikke dyrkes paa
Friland.
E. L.
</chapter>

<chapter name="Libonia">
<b>Libonia</b> (Acanthaceæ). <sp>L. floribunda</sp> C.
Koch, Koldhusplante fra Brasilien; 30-60 cm høj,
halvbuskagtig med smaa, ovale, glatte, helrandede
Blade paa de rigtforgrenede Stængler. Blomsterne,
som fremkommer hele Vinteren indtil det tidlige
Foraar, er hængende, klokkeformede, halvt røde
og halvt gule, smaa og sidder en eller to sammen
i Bladhjørnerne. Af de forskellige
Krydsningsformer er <sp>L. penrhosiensis</sp> med stærkt røde
Blomster den mest anbefalede og tillige den
Kulturform, som i tør Luft er mindst tilbøjelig til at
tabe sine Blade. <sp>Kultur:</sp> L. formeres ved
Stiklinger paa lidt Undervarme om Foraaret.
Moderplanterne maa en Maanedstid forinden være
stillede varmt for at frembringe ny Skud. Om
Sommeren anbringes de unge Planter i en Bakke, hvor
de knibes, og der gives rigelig Luft, for at der
kan fremkaldes en tætsluttet Vækst; gentagen
Omplantning. Hen paa Eftersommeren skygges
kun lidt for at eftermodne Skuddene. Ældre
Planter sættes om Sommeren paa Friland paa et
skygget, helst med Kulaske tilberedt Bed, hvori
Potterne nedgraves. L. blomstrer i Løbet af Vinteren,
naar de indflyttes i et Hus med 8-10° C.
Jordblanding: lige Dele Bladjord, Markjord og
Varmebedsjord samt lidt gl. Gødning og Sand. Om
Sommeren er de meget udsatte for Angreb af
»Rødt Spind«, der bedst holdes borte ved
jævnlig Overbrusning.
Edv. B.
</chapter>

<chapter name="Licuala">
<b>Licuala</b> (Palmaceæ), Varmhuspalmer, som
gennemgaaende har hjemme paa Sundaøerne. De
opnaar som Regel kun en Højde af fra 1-4 m, enkelte
dog indtil 8 m. Bladene er vifteformede og
ualmindelig store i Forhold til Plantens Størrelse.
Bladstilkene er hyppigt besatte med stærke Torne.
De er sjældne i vore Væksthuse paa Grund af den
noget vanskelige Kultur, der kræver høj Varme
og Fugtighed; men kan man tilvejebringe gunstige
Betingelser for denne Palmes Kultur, er det en af
de pragtfuldeste og eleganteste — navnlig L.
grandis —, man kan tænke sig, og som ikke bør
mangle i en fin Palmesamling. <sp>L. gracilis</sp>
Bl., Java; slank Vækst. <sp>L. grandis</sp> Wendl.
(Pritchardia g. hort.), de malayiske Øer; en smuk
og interessant Palme med meget store,
vifteformede, udelte Blade, der er forsynede med en
midtstillet Hovednerve, saaledes at de sammenvoksede
Smaablade er stillede som Fanen i en Fjer.
M. H.
</chapter>

<chapter name="Lietzia">
<b>Lietzia</b> (Gesneraceæ). <sp>L.
brasiliensis</sp> Rgl., Brasilien, Varmhus.
Knoldvækst med opret Stængel, der ender med
ejendommeligt klokkeformede Blomster,
hvis Kronblade er grønlige med sort
punkteret Svælg. Knoldene opbevares
tørt om Vinteren. <sp>Kultur</sp> se Gesnera.
M. H.
</chapter>

<chapter name="Ligularia">
<b>Ligularia</b> (Compositæ). <sp>L.
Kæmpferi</sp> Sieb. & Zucc., Japan; Staude. I
Kultur findes kun en Varietet, <sp>L. K.
aureo-maculata</sp> med gulplettede,
glinsende Blade, hvis Form minder om
Tussilago. Blomsterne er gule og uanselige.
Dyrkes ofte under Navnene <sp>Farfugium
grande</sp> Lindl. og <sp>Tussilago
japonica</sp> L. Benyttes hovedsagelig som
smuk, haardfør Bladplante for Koldhus;
udplantes ogsaa om Sommeren som Kant
om Grupper. <sp>Kultur:</sp> Formeres ved
Deling; overvintres vanskeligt paa Friland
og da kun paa beskyttede Steder under
god Dækning, hvorfor den helst maa
optages. Fordrer store Potter, fed Jord,
rigeligt Vand og nogen Skygge.
Blomsterne afknibes, saa snart de viser sig. <sp>L.
macrophylla</sp> D. C., Kaukasus, Staude
med glatte, brede, blaagrønne, indtil 65
cm lange, takkede Rodblade og en c. 1,50
m høj Blomsterstand med gule Kurve
siddende i grenet Klase i Juni-Juli.
<sp>Kultur:</sp> Formeres ved Deling og fordrer
en fugtig Plads.
G. B.
</chapter>

<chapter name="Liguster">
<b>Liguster</b> se <sp>Ligustrum</sp>.
</chapter>

<chapter name="Ligustersværmer">
<b>Ligustersværmer</b> (Sphinx ligustri L.) er
en af vore største Natsommerfugle; den
besøger ofte Kaprifolieblomsterne. Den 10-12 cm
lange, fingertykke Larve, som er grøn, prydet med
skraa, halvt hvide, halvt violette Streger og i
Bagenden forsynet med et »Horn«, træffes undertiden
talrigt paa Syrener, Symphoricarpus, Fraxinus,
Liguster, Æblevildstammer m. m. Kan ikke
betragtes som Skadedyr i almindelig Betydning. Skulde
Angrebet paa Vildstammer blive generende, kan
Larverne afpilles eller der kan sprøjtes med
Schweinfurthergrønt.
A. T.
</chapter>

<chapter name="Ligustrina">
<b>Ligustrina</b> se <sp>Syringa</sp>.
</chapter>

<chapter name="Ligustrum">
<b>Ligustrum</b> (Oleaceæ), Liguster; mere eller
mindre haardføre, mellemhøje eller høje Buske, der
har Værdi som Prydbuske, dels ved de smukke
Blade, der er mere eller mindre læderagtige og
sent affaldende, hos nogle halvt eller endog helt
stedsegrønne, dels ved Blomsterne, der
fremkommer i Juli-Aug. og er smukke, smaa, hvide,
samlede i ofte anselige Toppe i Skudspidserne, og
endelig for nogle Arters Vedkommende ogsaa ved
Frugterne, der er Bær, oftest af sort Farve, som
bliver siddende paa Buskene Vinteren over. <sp>L.
Ibota</sp> Sieb. & Zucc., Japan; en høj Busk med
lancetformede Blade og faablomstrede
Blomsterstande. <sp>L. japonicum</sp> Thunb., Japan, er en
mellemhøj, næppe haardfør, til Dels stedsegrøn Busk
med store, ægformede Blade. Blomsterne i smukke,
anselige Toppe. <sp>L. lucidum</sp> Ait., Kina; en
mellemhøj, kun paa meget gunstig Vokseplads
nogenlunde haardfør, smuk Busk med ægformede,
glinsende, stedsegrønne Blade og Blomsterne i store
Toppe. <sp>L. ovalifolium</sp> Hassk., Japan, er en
almindelig plantet, meget værdifuld, smuk, høj
Busk med store, æg-lancetformede Blade, som
holder sig friske næsten hele Vinteren i nogenlunde
milde Vintre. Blomsterne smukke, i tætte Toppe i
Aug. Varieteten <sp>L. o. fol.
aureo-variegatis</sp> har gulbrogede Blade, men er ikke helt
haardfør. <sp>L. sinense</sp> Low., Kina, mellemhøj eller høj
Busk med smaa ovale Blade. <sp>L. Stauntonii</sp>
D. C. (L. sinense Stauntonii), Kina, er en
mellemhøj eller høj Busk og en meget smuk Art. Den har
længevarende, ovale Blade og Blomster i store,
pyramideformede, rigtblomstrende Toppe i Aug. <sp>L.
vulgare</sp> L., Almindelig Liguster, Europa; en
høj, velkendt, smuk Busk med lancetformede,

<img>Ligularia macrophylla.</img>
længevarende Blade, smukke hvide Blomster i Toppe
og smukke, sorte Bær. Af dens Varieteter kan
fremhæves: <sp>L. v. xanthocarpum</sp> med
skinnende gule Bær. <sp>L. v. leucocarpum</sp> med
hvide Bær. <sp>L. v. chlorocarpum</sp> med
lysegrønne Bær. <sp>L. v. fol.
argenteo-marginatis</sp> med hvidlig-randede Blade. <sp>L. v. foliis
aureo-variegatis</sp> med gulbrogetplettede
Blade. <sp>L. v. glaucum fol.
albo-marginatis</sp> med blaalig graagrønne, hvidrandede Blade.
<sp>L. v. italicum</sp> med smallere, længere ud paa
Vinteren vedvarende Løv.
A. B.

<sp>Anvendelse:</sp> L. vulgare er en haardfør
samt med Hensyn til Jordbund og Lokalforhold
nøjsom Plante, og den er som Følge heraf den af
L.-Arterne, der har størst Betydning hos os. Ved
Struktur og Løv er den meget anvendelig i
Busketter, og den er en af de smukkeste og bedste
Planter til Udfyldning og Underplantning i stærk
Skygge, hvor den tilmed ofte beholder Løvet til
langt ud paa Efteraaret eller Vinteren. Den kan
tillige benyttes paa solvarme Skrænter, hvor den,
naar den plantes tæt og klippes lavt og fladt,
fastholder Jorden; den kan endvidere anvendes i
Grupper med Sirfrugter. Den danner en smuk, fast
og tæt Hæk og er fortrinlig som Grundstamme
for svagere voksende og kælnere L. og for
Osmanthus. Varieteterne af L. vulgare kan anvendes i
Busketter, de, som har lystfarvede Bær, tillige i
Grupper med Sirfrugter. Den smukt brogede
Varietet fol. aureo-variegatis er i god Udvikling en
pyntelig Forgrundsbusk paa sollys Plads. Arterne:
Ibota, Stautonii og ovalifolium kan anvendes i
Busketter, sidstnævnte tillige imellem stedsegrønne
Planter, men de maa have en lun Plads, og ved
Valget af Vokseplads maa man have for Øje, at
de i strenge Vintre kan fryse helt ned. <sp>Kultur:</sp>
L. vulgare og dens stærktvoksende Varieteter
saavel som de haardføre Arter formeres ved
Aflægning eller ved Stiklinger af modent Træ, de
svagtvoksende, brogetbladede Varieteter af L. vulgare
og L. ovalifolium formeres som ovennævnte eller
ved Podning paa L. vulgare (se Forædling). L.
lucidum og L. japonicum, der nærmest er at betragte
som Potteplanter hos os, formeres bedst under
Glas, enten ved Stiklinger af grønt Træ eller ved
Podning paa L. vulgare. L. taaler stærk
Beskæring og Foryngelse ved Nedskæring til Grunden.
Ved Dyrkning af L. vulg. og Varieteter som
Sirfrugtbuske maa Beskæring kun foretages for at
retlede Formen.
J. B.
</chapter>

<chapter name="Liliekonval">
<b>Liliekonval</b> se <sp>Convallaria</sp>.
</chapter>

<chapter name="Lilium">
<b>Lilium</b> (Liliaceæ) dyrkes for Blomsternes Skyld
og i dekorativt Øjemed. <sp>L. Brownii</sp> Mielle.,
Japan; 1 m høj. I Reglen med én, sjældnere 2-4
meget store og lange Blomster, indvendig hvide,
udvendig purpurbrune. Den fordrer en porøs Jord
og i strenge Vintre nogen Dækning; Sommer. <sp>L.
bulbiferum</sp> L., Ildlilie, Europa; 60-100 cm.
Indtil 10 oprette, orangerøde Blomster i en Klase.
Heraf flere, ikke meget afvigende Former. Navnet
hidrører fra, at Planten sætter smaa Luftbulbiller
i Bladhjørnerne, hvorved den let lader sig formere;
Forsommer. <sp>L. candidum</sp> L., vor almindelige
Hvid Lilie, Madonnalilie, Sydeuropa; 1 m høj, 6-15
blændende hvide, meget stærkt duftende, oprette
Blomster. Heraf flere Former, men disse er som
Regel ikke saa smukke som Stamformen. Den er
næsten stedsegrøn; dog indtræder en kort Hviletid
efter Blomstringen i Juli-August, hvilken Tid man
maa benytte til Omplantningen, som dog ikke bør
gentages uden med flere Aars Mellemrum;
Juni-Juli. <sp>L. chalcedonicum</sp> L., Turbanlilie,
Grækenland, c. 1 m høj, mangebladet Stængel, 2-3,
sjældent flere, cinnober-skarlagenrøde, hængende
Blomster med tilbagebøjede Blosterblade. Det er en
meget smuk Lilie; Sommer. <sp>L. concolor</sp> Salisb.,
Kina; 60-90 cm, 5-6 skarlagenrøde, svagt plettede,
oprette Blomster. Heraf Formerne: <sp>L. c.
Coridion</sp> med svovlgule, punkterede Blomster, og <sp>L. c.
pulchellum</sp> med skarlagenrøde Blomster;
Sommer. <sp>L. croceum</sp> Choix., Brandgul Lilie,
Sydeuropa; 75-120 cm. Blomsterne oprette, orangegule
eller orangerøde. En Varietet heraf er <sp>L. c.
umbellatum</sp>, som har flere ret smukke Former
med temmelig stærke Farver og talrige Blomster.
L. c. er en af de tidligst blomstrende og bedste L.
for Friland; Forsommer. <sp>L. elegans</sp> Thunb.,
Japan, 50-60 cm, 1-4 vidt aabne, orangerøde
Blomster med mørke Pletter. Heraf smukke Varieteter:
<sp>bicolor</sp>, orangegul med blodrøde Spidser,
<sp>sanguineum</sp>, blodrød, og <sp>venustum</sp>, mønjerød;
Sommer. <sp>L. Hansonii</sp> Leichtl., Japan; 90-100
cm. En statelig L. af Martagon-Gruppen; hængende
Blomster i en pyramideformet Klase, safrangule
med mørkerøde Pletter og tilbagebøjede
Blosterblade; Juni. Den sætter kun faa Sideløg. <sp>L.
longiflorum</sp> Thunb., Japan, 25-40 cm høj, med
hvide, meget vellugtende Blomster, hvis Kronrør
bliver 10-12 cm langt; Juli. <sp>L. Martagon</sp> L.,
Kronelilie, Sydeuropa; 60-100 cm, 5-10 og flere
purpur-rosenrøde, hængende Blomster med mørke
Pletter; sidder i Klase. <sp>L. M. dalmaticum</sp>
har mørk-purpurrøde og <sp>L. M. album</sp> hvide
Blomster. Denne smukke L. kan ikke noksom
anbefales, da den er meget nøjsom, naar Jorden blot
er humusrig og jævnt fugtig; Forsommer. <sp>L.
pardalinum</sp> Kellogg., Kalifornien; 100-150 cm,
3-20 hængende Blomster med tilbagebøjede Flige, i
Spidsen karminrøde, Svælget orangegult med røde
Pletter. Heraf en større Form, <sp>L. p.
californicum</sp>, men denne er ikke saa rigtblomstrende; Juli.
<sp>L. pomponicum</sp> L., Sydfrankrig; 50-80 cm,
mangebladet Stængel, Blomsterne i en opret Klase,
nikkende, mønjerøde med sorte Prikker og stærkt
tilbagebøjede Blosterblade. <sp>L. pyrenaicum</sp>
Gorian, Pyrenæerne; rimeligvis en Form af
foregaaende, men med gule, rødprikkede Blomster;
Juni-Juli. <sp>L. Szowitzianum</sp> Fisch. & Lall.,
Kaukasus, 70-150 cm, robust Vækst, har meget smukke
lysegule, hængende Blomster. Støvdragerne med
rødt Støv; Forsommer. <sp>L. testaceum</sp> Lindl. (L.
Isabellinum Kze.), Kulturform; 1-1,15 m, slank
Stængel med Blade i aftagende Størrelse opad, 3-10
vellugtende, nikkende Blomster af en meget smuk,
nankingul Farve. Den minder noget om L.
candidum, af hvilken den rimeligvis ogsaa er et
Krydsningsprodukt; Sommer. <sp>L. tigrinum</sp> Ker-Gawl.
Tigerlilie, Kina, Japan; 70-120 cm, Blomsterne
hængende, rød-orange med sorte Pletter. Heraf
Formerne: <sp>L. t. splendens</sp>, sildigblomstrende,
orange-skarlagen med mange Pletter, og <sp>L. t.</sp>
<sp>flore pleno</sp> med fyldte Blomster; Sommer.
Lilieslægten med dens talrige Arter og Varieteter har
for længst indtaget en fremragende Plads i al Slags
Havedekoration. L. passer godt sammen med
andre Stauder i Rabatter, men er nok saa
virkningsfulde i aabne, lave Busketter, hvor de ved deres
slanke Vækst og livlige Blomsterfarver
kontrasterer smukt mod Buskenes grønne Farve. <sp>Kultur:</sp>
L. formeres ved Løgyngel, Løgskæl og Frø, men
denne sidste Formeringsmaade fører kun langsomt
til Maalet. For de fleste L.'s Vedkommende er det
heldigst ikke at forstyrre dem for ofte og især ikke
at lade dem være ude af Jorden i længere Tid end
højst nødvendigt, og man maa ved Omplantningen
sørge for at skaane Rødderne saa meget som
muligt. De fleste L. lader sig formere ved Løgskæl,
som stikkes i Potte under Glas. Om flere af
ovennævnte Frilandslilier gælder, at de er temmelig
vanskelige med Hensyn til Voksevilkaar. Med
Undtagelse af L. candidum, croceum, testaceum,
tigrinum og Martagon, der trives i næsten al Slags
Havejord, trives Flertallet af Frilandslilier bedst i en
dyb, porøs Jordbund med en rigelig Tilsætning af
Humus i Form af Blad- eller Lyngjord. Endvidere
vælger man ved Plantningen helst Steder, hvor
Jordbunden holder en jævn Fugtighed, uden dog at
være kold eller sur.
J. K. J.

<sp>Lilium for Koldhus og til
Drivning</sp>. <sp>L. auratum</sp> Lindl., Guldlilie, Japan;
hvid med purpurbrune Vorter, Pletter eller ovale
Punkter. <sp>L. longiflorum</sp> Thunb., Japan, hvid,
og dens Varietet <sp>L. l. Wilsonii</sp> (L. Harrisii
Carr.), der adskiller sig fra Arten ved at være
tidligere og højere. <sp>L. speciosum</sp> Thunb. (L.
lancifolium hort.), Japan; rosahvid med karminfarvede
Pletter og Punkter, samt Varieteterne <sp>album</sp>,
<sp>album Krætzeri</sp>, <sp>punctatum</sp> og
<sp>rubrum</sp> er de til Pottekultur mest anvendte.
Endnu skal nævnes en sjælden, men meget smuk L.,
<sp>L. Leichtlinii</sp> Hook., Japan; Blomsterne er
blegt straagule med røde Pletter. Løgene indføres
dels fra Nordamerika (L. l. Wilsonii), dels fra
Japan, hvor de tiltrækkes i større Maalestok. De
lægges straks efter Ankomsten, sædvanlig i Decbr. —
L. l. Wilsonii stundom tidligere — i 17,5-20 cm
Potter efter Løgenes Størrelse. Potten fyldes halvt
med Jord, hvorefter Løget lægges og dækkes
saaledes, at Spidsen netop er skjult, medens det øvrige
Rum først fyldes med Jord, efter at Stængelen er
skudt et godt Stykke op over Potteranden; der vil
da fra den nedre Del af Stængelen dannes Rødder,
som bidrager til Ernæringen. Efter Lægningen
hensættes Potterne i Koldhus, helst paa Gulvet eller et
lignende Sted, hvor Udtørringen ikke er for stærk,
indtil Skuddene begynder at komme frem, hvorefter
de anbringes paa en lys Plads, foreløbig i Koldhus.
L. longiflorum og L. l. Wilsonii kan taale nogen
Drivning, 15-20° C., og ved denne Varmegrad
haves i Blomst henholdsvis i April og i Marts; i
Koldhus falder Blomstringen i Juni og i Maj. L.
auratum blomstrer i Koldhus i Tiden fra Slutningen
af Juni til Begyndelsen af Aug., og L. speciosum
i Aug., rubrum før album. Retardering, hvorved
Blomstringen kan forhales til Novbr.-Decbr., og
hvortil L. auratum og speciosum, navnlig
sidstnævntes Varieteter punctatum og rubrum,
anvendes, sker ved at lagre Løgene i en kold, luftig
Kælder fra Modtagelsen til Juni, eller sikrere kun til
Foraaret, og derefter lægge dem tæt sammen i
Kasser og anbringe disse paa Kølerørene i et
Kuldeudviklingsanlæg (f. Eks. i et Bryggeri), hvor de
forbliver indtil Juni. Løgene lægges derefter paa
sædvanlig Maade i Potter og anbringes paa Friland
paa et skygget Sted, indtil Frost kan befrygtes;
derpaa flyttes de i Hus, hvor der i Begyndelsen
luftes godt. Først naar Blomsterknoppen viser sig,
hæves Temperaturen til 12-17° C. Vanding maa
altid ske med Forsigtighed og kan ofte
indskrænkes til Sprøjtning af Planterne og imellem
Potterne; flydende Gødning anvendes enten ikke eller
i hvert Fald med Varsomhed. Skal Løgene
bevares, maa de efter Afblomstringen kultiveres en
Tid med gradvis Formindskelse af Vandingen. For
at Støvet fra Støvknapperne ikke skal tilsmudse
Blomsterne under Transport, fjernes Støvknapperne
i Almindelighed, inden de springer op. Mod
Bladlus, der især angriber L. longiflorum og dens
Varietet, anvendes jævnligt Rygning med Tobak eller
Aphitoxin. Jordblanding: Græstørvjord,
Varmebedsjord og Sand.
P. F.

<img>Lilium Leichtlinii.</img>
</chapter>
<chapter name="Lillebille">
<b>Lillebille</b> se under <sp>Bladbiller</sp>.
</chapter>

<chapter name="Limgördlar">
<b>Limgördlar</b> (s.) se under <sp>Frostmaalere</sp>.
</chapter>

<chapter name="Limnanthemum">
<b>Limnanthemum</b> (Gentianaceæ), Søblad.
Vandplanter med svømmende Blade. <sp>L.
Humboldtianum</sp> Griseb., Sydamerika, har hvide Blomster
med gul Midte, Kronfligenes Rande er fint
frynsede. <sp>L. nymphæoides</sp> Link., Europa, har
kredsrundt-nyreformede Blade og gule Blomster.
<sp>Kultur:</sp> De formeres let ved Deling. L.
Humboldtianum plantes i Varmhusakvarium, L.
nymphæoides i Damme paa Friland; denne Art breder
sig meget stærkt og bør derfor kun plantes paa
Steder, hvor man kan holde den i Ave.
A. L.

<img>Limnanthemum nymphæoides.</img>
</chapter>

<chapter name="Limnanthes">
<b>Limnanthes</b> (Geraniaceæ). <sp>L. Douglasii</sp> R.
Br., Kalifornien; enaarig Sommervækst,
anvendelig til smaa Blomsterbede, Stenhøje og Indfatning;
15-20 cm lange, krybende Stængler. Blomsten, som
er gul og hvid, fremkommer i Juni-Aug. <sp>L. D.
grandiflora</sp> ligner foregaaende, men har
større Blomster. <sp>Kultur:</sp> Saas i April paa
Voksestedet, udtyndes til 20 cm Afstand. Ynder let
Muldjord og fuld Sol. Frøets Spirekraft 2-3 Aar;
Spiring i Løbet af 14 Dage.
L. F.
</chapter>

<chapter name="Limnocharis">
<b>Limnocharis</b> (Butomaceæ). <sp>L. flava</sp> Buchen.
(L. emarginata H. & B.), Vandplante; tropisk
Amerika. Bladene bredt ovale med hjerteformet Basis
paa stive Stilke, saa at de hæves op over Vandet.
Blomsterne 2-12 sammen i en tæt Stand, tre
bægerlignende og tre gule, kronbladlignende
Perigonblade. <sp>Kultur:</sp> Formeres ved Frøudsæd i Skaale
under Vand eller ved Deling. Plantes i
Varmhusakvariet i fed Jord i Potter, som stilles paa saa
dybt Vand, at dette naar lidt op over Potteranden.
<sp>L. Humboldtii</sp> se <sp>Hydrocleis</sp>.
A. L.
</chapter>

<chapter name="Limringe">
<b>Limringe</b> se under <sp>Frostmaalere</sp>.
</chapter>

<chapter name="Lin">
<b>Lin</b> (n.) se <sp>Linum</sp>.
</chapter>

<chapter name="Linaria">
<b>Linaria</b> (Scrophulariaceæ), Torskemund. <sp>L.
alpina</sp> Mill., Alperne; en- eller fleraarig, nydelig
lille Prydplante, anvendelig til Stenhøje og til
Pottekultur; 10 cm høj. Blomsterne, som er blaaviolette
med gult, fremkommer hele Sommeren. <sp>Kultur:</sp>
Formeres ved Deling, men dog lettest ved Frø, som
saas i Marts-Maj i kold Bænk eller Potte. De
opkomne Planter prikles og plantes senere enkeltvis
eller 3 sammen i Smaapotter; udplantes i Maj-Juni.
Vil man dyrke den som fleraarig, saas Frøet i
Maj-Juni; de opkomne Planter prikles, overvintres
frostfrit og udplantes i Maj det paafølgende Aar.
Ynder let, sandet Jord og trives bedst paa ikke for
stærkt solbeskinnede Steder. <sp>L. bipartita</sp>
Willd., Nordafrika; enaarig Sommervækst,
anvendelig til Blomsterbede, Rabatter og Indfatning; 30
cm høj; violetblaa Blomst med orangefarvet Svælg;
blomstrer i Juni-Septbr. <sp>L. b. albida</sp> hvidlig.
<sp>L. b. splendida</sp>, mørkviolet. <sp>Kultur:</sp> Saas
i April-Maj paa Voksestedet, udtyndes til 10-15 cm
Afstand; meget nøjsom. <sp>L. Cymbalaria</sp> Mill.,
Europa; Staude, anvendelig til Stenhøje,
Stengærder, gammelt Murværk o. l. Steder. Størst
Betydning har den dog som Stueplante og er især meget
pyntelig som Hængeplante i Vinduer og Verandaer.
Blomsterne er lyslilla med gult og fremkommer fra
Maj-Oktbr. <sp>L. C. fl. albo</sp>, hvid. <sp>L. C. pallida</sp>,
blegblaa. <sp>L. C. foliis variegatis</sp>,
brogetbladet. <sp>Kultur</sp> yderst let; formeres ved Deling
og Frø. <sp>L. maroccana</sp> Hook,, Marokko;
enaarig Sommervækst, 20-25 cm høj, purpurrøde
Blomster i Juni-Septbr. Anvendelse og Kultur som
for L. bipartita. <sp>L. reticulata</sp> Desf. var.
<sp>aureo-purpurea</sp>, Nordafrika; enaarig
Sommervækst, anvendelig til Blomsterbede, Rabatter og
Afskæring; 30-40 cm høj. Blomsterne er smukt
guldgule med mørkpurpur; blomstrer i Juni-Septbr.
Anvendelse og Kultur som for L. bipartita. <sp>L.
triornithophora</sp> Willd., Portugal; enaarig
Sommervækst ved frostfri Overvintring to- eller
fleraarig, anvendelig til Rabatter og Stenhøje, 60-80
cm høj, smukke, store, violetrøde Blomster i
Juli-Oktbr. <sp>Kultur:</sp> Saas i Febr.-Marts i varm Bænk
eller Potte, prikles, udplantes i Maj med 25-30 cm
Afstand. Ynder tør, kalkholdig eller stenet Jord og
fuld Sol. Vil man bruge toaarig Kultur, saas Frøet
i kold Bænk eller Potte i Juni-Juli. Planterne
prikles og overvintres frostfrit og temmelig tørt;
udplantes i Maj med 30-40 cm Afstand. Frøets
Spirekraft c. 2 Aar. Spiring i Løbet af c. 2 Uger.
L. F.

<sp>Linaria til Frøavl</sp> udsaas i sidste
Halvdel af April i Rækker med c. 35 cm Afstand. Saar
man ikke alt for tæt, behøver Planterne ikke
Udtynding. Alle falske Farver frasorteres under
Blomstringen. Frøet modner sædvanlig i første
Halvdel af September og høstes naar største Delen af
Kapslerne er brune. Planterne afskæres paa en
Gang og tørres paa Lægtestillads i aaben Hjelm
eller Lade. Tærskes med Plejl eller Maskine og
renses paa Maskine eller Sold og Drøftetrug og
udspredes tyndt paa luftigt tørt Sted for at
eftertørres.
H. G.
</chapter>

<chapter name="Lind">
<b>Lind</b> se <sp>Tilia</sp>.
</chapter>

<chapter name="Lindekræft">
<b>Lindekræft</b> (Cercospora exitiosa) viser sig paa
Barken af 1-aarige Lindeskud som sortebrune, ovale
Pletter; Angrebet udvikler sig paa ældre Grene og
Stammer til dybe Kræftsaar, der giver Planterne
et knudret Udseende og svækker dem meget. L.
optræder i Planteskoler paa forskellige Former af
Lind; Tilia euchlora og T. parvifolia er meget
modstandsdygtige overfor L. L. bekæmpes ved at vaske
eller sprøjte Stammer og Grene 1-2 Gange hver
Vinter med 3 pCt. Blaastensopløsning.
F. K. R.
</chapter>

<chapter name="Lindelofia">
<b>Lindelofia</b> (Borraginaceæ), Staude. <sp>L.
spectabilis</sp> Lehm., Himalaya; c. 50 cm høj. De ru
Blade er stilkede ved Grunden, men siddende op ad
Skuddet. Smukke, blaa Blomster i Spidsen af
Skuddene i Juni. Anvendes paa blandede Rabatter.
<sp>Kultur:</sp> Formeres ved Frø og Deling, ynder lidt
Halvskygge, men trives ogsaa godt i fuld Sol.
G. B.
</chapter>
<chapter name="Lindera">
<b>Lindera</b> (Lauraceæ), haardfør Busk. <sp>L.
Benzoin</sp> Blume (Benzoin æstivale Ness.),
Nordamerika, er en høj Busk med vellugtende, ægformede
Blade og med ganske smaa gule Blomster, der
fremkommer i Mængde i smaa Knipper paa Siderne af de
unge Grene om Foraaret førend Løvspring.
A. B.

<sp>Anvendelse</sp> og <sp>Kultur:</sp> L. er en mere
interessant end iøjnefaldende Busk og bør derfor
gives en Plads, hvor den let kan iagttages. Den
formeres ved Aflægning og bruger 1-2 Aar til
Roddannelsen. I det hele er den lidt langsom at
kultivere, men frembyder ellers ikke nogen
Vanskelighed; den vokser villigt i let, varm Jord paa en
solrig, beskyttet Plads.
J. B.
</chapter>

<chapter name="Lindheimera">
<b>Lindheimera</b> (Compositæ). <sp>L. texana</sp> A. Gray,
Teksas; enaarig Sommervækst, anvendelig til
Blomsterbede og Rabatter, 30-50 cm høj, guldgule
Blomster i Aug.-Septbr. <sp>Kultur:</sp> Saas i April i kold
Bænk eller Potte, prikles og udplantes sidst i Maj
med c. 40 cm Afstand.
L. F.
</chapter>

<chapter name="Lindmätaren">
<b>Lindmätaren</b> (s.) se <sp>Frostmaalere</sp>.
</chapter>

<chapter name="Linnæa">
<b>Linnæa</b> (Caprifoliaceæ). <sp>L. borealis</sp> L.,
Nordeuropa, Danmark, Alperne, har tynde, krybende,
rodslaaende Stængler med smaa, runde, glinsende
Blade og vellugtende, rødlighvide Blomster, der
sidder to og to sammen. Juli-Aug. <sp>Kultur:</sp>
Formeres ved Frø, der saas i Potte om Efteraaret og
spirer det paafølgende Foraar, ved Deling eller ved
Stiklinger, som vokser ret villigt paa kold Bænk.
Den forlanger Lyng- og Mosejord, blandet med Grus
og forraadnede Grannaale, og plantes paa en
beskyttet, halvskygget, ikke for tør Plads paa Stenhøj
«ller i Mosebed. Dækkes let med Grangrene.
A. L.
</chapter>

<chapter name="Linosyris">
<b>Linosyris</b> (Compositæ), Staude. <sp>L. vulgaris</sp>
Cass. (Chrysocoma Linosyris L.), Mellem- og
Sydeuropa, Asien; opret Vækst, c. 70 cm høj, talrige
linieformede Blade og halvskærmformet
Blomsterstand i Spidsen af Skuddene i Aug.-Septbr.
Kurvene kraftig gule med lutter rørformede Kroner.
Plantes paa Stauderabatter. <sp>Kultur:</sp> Formeres
ved Frø og Deling og trives godt i almindelig
Havejord.
G. B.

<img>Linosyris vulgaris.</img>
</chapter>

<chapter name="Linse">
<b>Linse,</b> <sp>Ervum Lens</sp> L. (Papilionaceæ).
Dyrkes som Køkkenurt for de modne Frøs Skyld, men
meget sparsomt. <sp>Kultur:</sp> Frøet saas i Maj i
3 Rækker paa 1 m brede Bede, og Stænglerne
støttes med smaa Ris. Frøet modnes i Begyndelsen
af Septbr. Spireevnen bevares i 2 Aar. 5 g
indeholder c. 60 Korn.
J. J. H.

<sp>Anvendelse:</sp> De modne Frugter er meget
nærende og anvendelige; udblødes 1 Døgn, koges
langsomt møre. Bruges til Suppe som gule Ærter,
mest til Fars som Bøf, Fyldning, Steg, Frikadeller,
gives med forskellige Slags Sauce og Stuvninger.
M. L.
</chapter>

<chapter name="Linum">
<b>Linum</b> (Linaceæ), Hør (d.), Lin (n.). L. er dels
en-, dels fleraarige Prydplanter for Friland og er i
Besiddelse af flere gode Egenskaber, som gør dem
fortjent til almindelig Dyrkning i saavel smaa som
store Haver; de har saaledes smukke Blomster, lang
Blomstringstid og er lette at dyrke. <sp>L.
campanulatum</sp> L. (L. flavum Habl.), Sydeuropa;
anvendelig til Stenhøj og til Pottekultur, 25-30 cm
høj, smukke, gule, tragt- eller klokkeformede
Blomster i Juni-Juli. <sp>Kultur:</sp> Saas i Maj-Juni i
kold Bænk eller Potte, prikles, plantes enkeltvis i
ikke for store Potter, overvintres frostfrit og
udplantes det paafølgende Foraar. Kan ogsaa formeres
ved Stiklinger i Aug.-Septbr. Ynder let, sandet
Jord og tørt Voksested; er ømtaalig og overvintres
derfor sikrest frostfrit, bør i hvert Fald dækkes
godt, f. Eks. med Granris. <sp>L. grandiflorum</sp>
Desf., Nordafrika; haardfør, smuk og
taknemmelig, enaarig Sommervækst, anvendelig til
Blomsterbede, Rabatter og Indfatning, 25-30 cm høj,
glinsende røde Blomster i Juni-Juli til Aug.-Septbr.
<sp>L. g. roseum</sp> er en Varietet med rosenrøde
Blomster, men ikke saa smuk som Stamformen.
<sp>Kultur:</sp> Saas i April-Maj paa Voksestedet,
udtyndes til 15-20 cm Afstand. Trives i næsten
enhver ikke for fugtig Jord; ynder Sol. Frøets
Spirekraft 4-5 Aar; Spiring i Løbet af 8 Dage. <sp>L.
Lewisii</sp> Pursh., Nordamerika; Staude, 30-50 cm
høj, himmelblaa Blomster i Juni-Aug. <sp>L. L.
variegatum</sp> ligner den forrige, men har
hvidstribede Blomster. <sp>L. perenne</sp> L., Europa;
Staude, 30-50 cm høj, blegblaa Blomster i Juni-Aug.
<sp>L. p. album</sp>, hvid. <sp>L. p. roseum</sp>, rosa. L.
Lewisii og L. perenne med Varieteter er haardføre,
smukke Stauder, anvendelige til Blomsterbede,
Rabatter, Stenhøje, i Udkanten af Busketter og kan
desuden ogsaa være brugelige til Pottekultur.
<sp>Kultur:</sp> Formeres ved Deling og ved Stiklinger, men
dog lettest og hensigtsmæssigst ved Frø, som saas
i Maj-Juli i kold Bænk eller i Potte eller paa
Friland; Planterne prikles og udplantes i Septbr. eller
det paafølgende Foraar med 40 cm Afstand. Da
Planterne i Almindelighed taber i Udseende med
Alderen, anbefales det at sørge for ny Planter ved
Udsæd hvert 2.-3. Aar. Ynder et ikke for fugtigt
Voksested.
L. F.

<sp>Linum til Frøavl</sp> udsaas tidligst mulig i
Rækker med 30 cm Afstand og lykkes bedst paa
fritbeliggende, let Jord. De mindre gode Farver
og smaablomstrede frasorteres i Løbet af
Sommeren, Frøet modner i Aug.-Septbr. og høstes ved at
afskære Planten paa en Gang. Vejres og tørres paa
Marken. Tærskes med Plejl eller Maskine, renses
paa Maskine eller Sold og Drøftetrug og eftertørres
godt paa luftigt, tørt Sted med god Gennemtræk.
Linum krydser ikke indbyrdes.
H. G.
</chapter>

<chapter name="Lippia">
<b>Lippia </b> (Verbenaceæ). <sp>L. citriodora</sp> H. B.
& K. (Verbena triphylla L'Herit.), Sydamerika.
Buskagtig Plante med vellugtende Blade og smaa,
hvidligrøde Blomster. <sp>Kultur:</sp> L. formeres om
Foraaret ved urteagtige Stiklinger, der senere
knibes, for at de kan forgrene sig. Dyrkes i
Koldhus, plantes i en let, nærende Jord, vandes
sparsomt om Vinteren og skæres noget tilbage om
Foraaret samtidig med Omplantningen.
G. B.
</chapter>

<chapter name="Liquidambar">
<b>Liquidambar,</b> Ambratræ (Hamamelidaceæ), Træ
for Friland. <sp>L. styraciflua</sp> L., Nordamerika,
er i sin Hjemstavn et højt Træ, som sjældent
findes plantet her i Landet og heller ikke er helt
haardført uden paa god Vokseplads, men som dog
forefindes i enkelte Eksemplarer af mindst indtil
10 m Højde. Det har pyramideformet Krone, og
dets Blade, der ligner Bladene hos Løn, er store,
haandfligede, glinsende, mørkegrønne og om
Efteraaret smukt rødfarvede. Blomsterne er uden
Betydning.
A. B.

<sp>Anvendelse</sp> og <sp>Kultur:</sp> L. er et smukt
Træ af god Form og bør derfor staa frit. Det
formeres ved indført Frø, som saas om Foraaret i
Rammer paa Friland eller bedre i Kasser og holdes
godt fugtigt. Planterne overvintres frostfrit første
Aar og derefter noget beskyttede om Vinteren, da
man derved fremskynder Dannelsen af fast, modent
Træ. L. er noget langsom i Væksten, men ikke
vanskelig, og den har uden kendelig Skade taalt
vore kolde Vintre. Den ynder almindelig god, ikke
tør Jord og beskyttet Plads.
J. B.
</chapter>

<chapter name="Liriodendron">
<b>Liriodendron</b> (Magnoliaceæ), haardført Træ. <sp>L.
Tulipifera</sp> L., Tulipantræ, Nordamerika, er et
højt, bredkronet Træ, som ogsaa her i Landet ikke
sjældent forefindes i plantede Eksemplarer, hvoraf
enkelte har naaet en Højde af mindst indtil 26 m.
Dets Værdi som Prydtræ ligger i dets statelige
Vækst, dets smukke, store, langstilkede,
haandlappede, i Spidsen paa en ejendommelig Maade
ligesom afstudsede eller overskaarne Blade, der er af
en friskgrøn, paa Undersiden blaaliggrøn Farve, og
om Efteraaret antager en skinnende lysegul Farve.
Endelig prydes det i Aug. af sine enligtstillede,
store (6 cm i Gennemsnit), grønlig gule og
orangefarvede Blomster, der trods deres lidet
iøjnefaldende Farver dog er ganske smukke og har givet
Træet dets danske Navn. En Varietet, <sp>L. T.
pyramidalis</sp>, har kegleformet Krone.
A. B.

<sp>Anvendelse:</sp> L. er fra Naturens Side et
velbygget Træ, og ved sit ejendommelige, yppige,
friskgrønne Løv, der hidtil synes saa godt som
uberørt af Larver og Svampe, er det et af vore
smukkeste store Træer. Det kan med god
Virkning anvendes i Forgrunden af høje, aabne
Grupper, især mod mørk Baggrund, men det er dog
fortrinsvis egnet til at staa frit. <sp>Kultur:</sp> L.
formeres ved indført Frø, der indslaas i Sand om
Vinteren og saas om Foraaret paa et indrammet
Bed i let Jord paa en varm Plads. De unge Planter
dækkes godt første Aar, optages om Foraaret som
1- eller 2-aarige, studses paa Roden og prikles i
5 Rækker paa 1,20 m brede Bede i let, nærende
Jord paa en lun Plads. Efter at de har staaet 2
højst 3 Aar, optages de om Foraaret, studses paa
Roden og plantes i Rækker med 1 m Afstand, og
de bør herefter stedse omplantes med et Par Aars
Mellemrum, da større Planter, som i længere Tid
har staaet urørte, er vanskelige, især ved
Flytning om Efteraaret. Omplantning bør i saa
Tilfælde ske om Foraaret, naar Jorden har faaet en
saadan Varmegrad, at Træets nye Roddannelse kan
paaregnes at begynde straks efter Plantningen. For
at opnaa Udvikling som stort Træ og den
Yppighed i Vækst og Bladfylde, der gør L. saa smuk,
kræver den næringsholdig, dyb, god Jord, ikke for
tør eller svær og kold, samt et beskyttet
Voksested paa fri Plads. Den taaler Beskæring, i yngre
Alder endog Foryngelse ved Nedskæring.
Varieteterne formeres ved Podning (se Forædling) under
Glas som nævnt under Acer.
J. B.

L. findes i Norge paa yderst faa Steder og trives
her kun i de sydlige Egne, hvor den paa lune
Voksesteder med god, men nogenlunde tør Jord kan
holde sig godt.
N—k.

L. kan overvintre i det mellemste Sverrig, naar
Voksepladsen er lun og beskyttet, men den fryser
stedse tilbage i kolde Vintre og naar derfor ikke
at komme i Blomstring.
E. L.

<img>Liriodendron Tulipifera.</img>
</chapter>

<chapter name="Lisianthus">
<b>Lisianthus</b> (Gentianaceæ), Varmhus. <sp>L.
Russelianus</sp> Hook., Mellemamerika; en værdifuld,
2-aarig, indtil 60 cm høj Busk med glinsende
graagrønne Blade og store, prægtige, blaa Blomster.
Kulturen er forbunden med en Del Ulejlighed og
Vanskelighed, men naar den lykkes, lønner den
rigeligt Umagen. <sp>Kultur:</sp> Frøet saas i Juni
tyndt i Skaale, halvt fyldte med Skaar, i en
Jordblanding, bestaaende af 3 Fjerdedele Mosejord og
1 Fjerdedel lerholdig Markjord, blandet med rent
Sand. Frøet trykkes til, men dækkes ikke og
vandes ikke ovenfra, men Skaalen holdes ensartet
fugtig ved at anbringes i en Underskaal med Vand;
den sættes i en varm Bænk nær Glasset, hvor der
skygges. Planterne spirer efter et Par Ugers
Forløb og prikles, naar det 4. Blad har udfoldet sig;
3 Uger efter plantes de enkeltvis i Potter; samme
Jordblanding og samme Behandling i varm Bænk
med Skygge og ensartet Fugtighed. Man kniber
gentagne Gange for at faa buskede Planter.
Jævnlig Sprøjtning i klart Vejr. Planterne overvintres
paa Hylde i Varmhus og gives kun saa meget
Vand, som er nødvendigt, for at de ikke skal tørre
ud. I Febr. omplantes de i 10-12 cm Potter i
lignende, maaske lidt kraftigere Jord; naar Væksten
er godt i Gang, gives lidt Gødningvand, og de
kraftigste Planter faar endnu en Omplantning. De
kultiveres atter i varm Bænk og knibes sidste Gang
først i April, Naar Blomsterknopperne viser sig,
anbringes Planterne i Koldhus nær Glasset, dog
skygges de mod direkte Sol. Blomstringen
indtræder gerne i Juli; i denne Periode indstilles
Sprøjtningen. Angribes Planterne trods Sprøjtning
og ensartet Fugtighed af Thrips, maa de vaskes
eller svovles.
M. H.
</chapter>

<chapter name="Lithospermum">
<b>Lithospermum</b> (Borraginaceæ), fleraarige
Stenhøjsplanter. <sp>L. fruticosum</sp> L., Sydeuropa;
40-50 cm, Skuddene oprette, Blomsterne
blaaviolette; Juli. <sp>L. purpureo-coeruleum</sp> L.,
Sydeuropa, 20 cm, har nedliggende eller
bueformigt nedhængende golde og oprette
blomsterbærende Skud. Blomsterne først røde, derefter blaa;
Juli-Aug. <sp>Kultur:</sp> Formeres ved Frø og
Deling. Frøet saas i Potte under Glas, og
Frøplanterne overvintres frostfrit. De ynder en
sandblandet, kalkholdig Jord og en beskyttet Plads paa
Stenhøj.
A. L.
</chapter>

<chapter name="Livistona">
<b>Livistona</b> (Palmaceæ), Varmhusplante. Hertil
hører vore almindeligste Kulturpalrner. Flere af
Arterne er høje af Vækst, og Stammen dækkes af
filtede Bladskederester. Bladene er vifteformede,
hos nogle foldede i Læg fra Midten ud mod Randen
og oftest dybt indskaarne; de bæres af lange Stilke,
der hos de fleste Arter er forsynede med stærke
Torne. <sp>L. altissima</sp> Zoll., Sundaøerne, bliver
meget høj. Bladene er spaltede lige til Midten, og
Stilkene tæt besatte med Torne. <sp>L. australis</sp>
Mart. (Corypha australis Br.), tropiske Australien.
Bladene dybt spaltede med store Aabninger mellem
Fligene og næsten cirkelrunde.
Det er en almindelig
forekommende og yndet Væksthus- og
Stuepalme, der som ældre Plante
trives særdeles godt i
tempereret, om Sommeren ogsaa i
Koldhus eller som Ornamentplante
paa beskyttet Plads i det fri.
<sp>L. chinensis</sp> R. Br.
(Latania borbonica Lam.), Mauritius.
Vor almindelige og velkendte
Viftepalme, med store, blanke,
til Midten spaltede Blade. Den
trives frodigst i Varmhuset,
men kan dog som ældre —
ligesom Corypha — udmærket
akklimatiseres i halvvarmt Hus
og opnaa imponerende
Dimensioner der, naar den faar
rigelig Næring og nogen Skygge.
<sp>L. Hoogendorpii</sp> Teijsm.,
Java, og <sp>L. rotundifolia</sp>
Mart., de malayiske Øer, begge
med helt kredsrunde Blade og
talrige, stive, skarpe Torne op
ad Stilkene, er meget smukke
Varmhuspalmer. <sp>Kultur:</sp> L.
formeres let af Frø, og
Tiltrækning, navnlig af L. chinensis,
var tidligere almindelig
herhjemme; men nu om Stunder er
det billigere og nemmere at
købe unge Planter fra
Udlandet til Viderekultur.
M. H.
</chapter>

<chapter name="Livstræ">
<b>Livstræ</b> se <sp>Thuja</sp>.
</chapter>

<chapter name="Loasa aurantiaca">
<b>Loasa</b> <sp>aurantiaca</sp> se <sp>Cajophora
lateritia</sp>.
</chapter>

<chapter name="Lobelia">
<b>Lobelia</b> (Lobeliaceæ), Udplantnings- og
Dekorationsplanter. <sp>L. cardinalis</sp> L., Nordamerika,
40-60 cm, skarlagenrøde Blomster. <sp>L. Erinus</sp>
L., Kap, 15-20 cm, blaa Blomster med hvidt Øje.
<sp>L. fulgens</sp> Willd., Meksiko, 40-60 cm, meget
lig L. cardinalis, med røde Stængler og Blade. <sp>L.
tenuior</sp> R. Br., Australien (L. heterophylla),
c. 30 cm. Der findes et anseligt Antal
Kulturformer, dels Varieteter, dels Hybrider, væsentlig
stammende fra ovennævnte Arter; følgende er blandt
de bedste: <sp>L. fulgens Queen Victoria</sp> er
højere end Arten og har større skarlagenrøde
Blomster; Stængler og Blade er dyb purpurrøde; en
ualmindelig dekorativ Udplantningsplante,
blomstrer fra Begyndelsen af Juli til midt i Septbr.
En nyere Krydsning af denne Varietet og L.
cardinalis er <sp>Illumination</sp>, af samme Højde som

<img>Lobelia Richardsonii.</img>
Arten, med purpur Løv og skarlagen Blomster og
med en Habitus, der er langt mere kompakt og
kraftig end de tidligere kendte Former. <sp>L.
Erinus Crystal Palace compacta</sp>, mørkt
Løv og mørkeblaa Blomster med lille hvidt Øje.
<sp>Hamburgia</sp>, hængende eller rankende Vækst,
mørkeblaa, store Blomster. <sp>Kaiser Wilhelm</sp>,
lyst Løs, lyseblaa Blomster. <sp>Kathleen
Mallard</sp>, fyldtblomstrende, mørkeblaa. <sp>pumila
splendens</sp>, lav Vækst, lyst Løv, mørkeblaa
Blomster med fremtrædende hvidt Øje.
<sp>Richardsonii</sp>, hængende Vækst, lange Ranker, brunlige
Blade og lyseblaa Blomster. <sp>L. tennior
grandiflora</sp>, meget udskaaret Løv med store dybblaa
Blomster, ligner i Habitus L. Erinus, men er langt
større i alle Forhold og ikke saa rigtblomstrende.
De røde og hvide Varieteter af L. Erinus er uden
større Betydning. <sp>Anvendelse:</sp> De lave L.
er i den blaa Farve de bedste Kant- og
Tæppebedsplanter, og finder navnlig i deres første Egenskab
en næsten for udstrakt Anvendelse. De egner sig
fortrinligt til Underplantning mellem højstammede
Fuchsia, Roser eller lignende. De hængende
Varieteter er ligeledes i deres Farve det bedste
Materiale til Udsmykning af Altankasser, Ampler og
lignende. L. tenuior og Formerne af L. cardinalis
og fulgens er gode Gruppe- og Rabatplanter.
Særlig de sidste er nøjsomme, haardføre og særdeles
virkningsfulde Udplantningsplanter, der bedst
kommer til deres Ret spredte som Mellemplantning
mellem andre Planter af kontrasterende eller
har-monerende Farve. <sp>Kultur:</sp> Formerne, der staar
L. Erinus og L. tenuior nær, formeres ved Frø eller
Stiklinger i Februar eller Marts i Hus eller paa
Bænk i en ikke altfor høj Temperatur. Det
afhænger af Sorterne, hvorvidt Formering bør finde Sted
af Frø eller Stiklinger; medens man tidligere
foretrak Formering ved Stikning overalt, hvor man
ønskede en ensartet Bestand, anvender man nu ofte
Frø, idet dette erholdes i en udmærket konstant
Kvalitet af næsten alle Varieteter, undtagen
selvfølgelig de fyldtblomstrende. Det finkornede Frø
saas meget øverligt. Stikningen foretages i rent
Sand. Saa snart det lader sig gøre, prikles de unge
Planter i Kasser og senere i April paa Bænk, hvor
Planteafstanden vælges under Hensyn til Sorterne.
Efter en passende Afhærdning er de i Maj
tjenlige til Udplantning. Til Moderplanter stikker man
om Forsommeren et Hold Planter og overvintrer
dem lyst og luftigt, idet man iagttager stor
Forsigtighed ved Vandingen. De hængende Varieteter,
der i øvrigt kan formeres ved Deling, er i alle
Henseender mere haardføre end de lavere Sorter.
De Former, der staar L. cardinalis og fulgens nær,
kan man, for at opnaa tilstrækkeligt
Plantemateriale, formere af Frø paa samme Maade som L.
Erinus, men ellers vil det være at foretrække, enten
at dele Planterne stærkt om Foraaret og derpaa i
Potter sætte dem paa en lun Bænk, eller at stikke
unge Skud i September og overvintre dem paa en
lys Plads. De ældre Planter overvintres indslaaede
i Sand, Aske eller meget tør Jord, de stiller ingen
særlige Fordringer udover forsigtig Vanding og en
Plads, der er fri for Dryp.
G. N. B.

<sp>Lobelia til Frøavl</sp> udsaas i Jan.-Febr.
Planterne prikles 2 Gange, sidste Gang i Bænk med
6-8 cm Afstand paa hver Led for at opnaa store
kraftige Planter. De udplantes i Maj, saa snart
Vejret tillader det, paa Bede med c. 30 cm
mellem Rækkerne og 20 cm mellem Planterne. Alle
utypiske Planter og falske Farver frasorteres
efterhaanden som de fremkommer. Frøet høstes i
September, naar et passende Antal Frøhylstre er brune;
ofte staar Planten samtidig i fuldt Flor, hvorfor
man nøje maa passe bedste Tidspunkt for
Afskæringen. Denne foretages med Kniv eller Segl nær
Jorden, og Planterne eftertørres godt, tyndt
udspredt paa Lægtestillads i aaben Hjelm eller Lade.
Tærskes med Plejl eller Maskine og renses paa
Sold og Drøftetrug, for at eftertørres godt paa
luftigt Sted.
H. G.
</chapter>

<chapter name="Lochnera">
<b>Lochnera</b> se <sp>Vinca rosea</sp>.
</chapter>

<chapter name="Loganbær">
<b>Loganbær</b> se <sp>Brombær</sp>.
</chapter>

<chapter name="Lolium">
<b>Lolium</b> se <sp>Græsplæner</sp>.
</chapter>

<chapter name="Lomaria">
<b>Lomaria</b> (Polypodiaceæ), Kambregne, Friland,
koldt og halvvarmt Hus. <sp>L. alpina</sp> Spreng.,
Falklandsøerne, har en vidt krybende Mellemstok,
hvorved den hurtigt breder sig paa et gunstigt
Voksested. <sp>L. Spicant</sp> Desv., Europa, med kort,
krybende Mellemstok. Begge er lave, vintergrønne,
meget smukke Bregner til Friland, ogsaa
anvendelige til Koldhus. <sp>L. gibba</sp> Lab., Ny Kaledonien,
er en bekendt, lavstammet Bregne til halvvarmt
eller koldt Hus. Ved god Kultur, hvortil
udfordres, at den ikke holdes for varmt, da den ellers
ødelægges af Thrips, er den en pragtfuld dekorativ
Bregne. Tiltrækning ved Sporer let. <sp>Kultur</sp> se
Bregnekultur.
M. H.

<img>Lomaria gibba.</img>
</chapter>

<chapter name="Lonicera">
<b>Lonicera</b> (Caprifoliaceæ), Gedeblad; haardføre,
slyngende eller oprette Buske. I. De <sp>slyngende</sp>
Arter er som Prydplanter meget værdifulde, oftest
højtvoksende med modsatte, hele Blade. Ud imod
Skuddenes Spidser er hos de fleste to lige overfor
hinanden siddende Blade, og især de aller øverste
Blade, i hvis Hjørner Blomsterstandene sidder,
sammenvoksede, og samtidig forandrer de Form, saa
at de ofte danner ligesom en stor, kredsrund eller
aflang Skaal udenom Blomsterne. Blomsterne i sig
selv er ofte baade anselige, smukke og stærkt
vellugtende. Ogsaa de klare røde Bær er hos mange
til Pryd. <sp>L. americana</sp> K. Koch, Nordamerika;
højtvoksende, smuk Art, som blomstrer længe med
røde, senere gule, store, vellugtende Blomster. —
<sp>L. Caprifolium</sp> L., ægte Kaprifolium,
Sydeuropa; højtvoksende, almindelig plantet og smuk,
med rødlige og gule, stærkt vellugtende Blomster
i Juni. Hos Varieteten <sp>L. C. rubella</sp> (<sp>L. C.
italica</sp>, <sp>L. C. atropurpurea</sp>) er
Blomsterne førend og lige efter Udspring smukt
mørkerøde. — <sp>L. flava</sp> Sims, Nordamerika;
lavtvoksende med gule, vellugtende Blomster i Juli. — <sp>L.
flexuosa</sp> Thunb. (L. brachypoda D. C.), Kina,
Japan. Af denne er det især Varieteten <sp>L. f.
aureo-reticulata</sp>, der har Betydning. Den
danner en kun lavt slyngende, kortranket, oftest
henad Jorden liggende lille og tæt Busk med smaa,
ovale, til Dels stedsegrønne Blade, som er meget
smukt fint gulmarmorerede og gulaarede, om
Efteraaret og Vinteren tillige karmesinrødt aarede. Den
blomstrer sjældent, og Blomsterne er i sig selv af
mindre Betydning. — <sp>L. hirsuta</sp> Eat. (L.
Douglasii Hook.), Nordamerika; højtvoksende, smuk.
Blomsterne er gule, lugtløse, ikke meget store, men
smukt og meget karakteristisk omgivne af den af
de øverste sammenvoksede Blade dannede store,
kredsrunde Skaal. Den blomstrer i Juli. — <sp>L.
Periclymenum</sp> L., almindelig Gedeblad eller
Kaprifolium, Europa, almindelig vild i Danmark;
højtvoksende, med smukke gule, vellugtende
Blomster i Juli. — <sp>L. sempervirens</sp> Ait.,
Nordamerika; højtvoksende med længevarende, næsten
stedsegrønne Blade. En af de smukkeste paa Grund
af sine anselige, lange, ikke, som hos de andre,
tolæbede, men regelmæssigt rør- og tragtformede,
lugtløse Blomster, der udvendig er skarlagenrøde,
indvendig i Kronen gule. Den blomstrer hele
Sommeren, dog er den ikke alle Steder fuldt haardfør.
Meget smuk er ligeledes Varieteten <sp>L. s. minor</sp>
(L. fuchsioides) med mindre, baade indvendig og
udvendig stærkt røde Blomster. — II. De meget
talrige <sp>buskformede</sp> Lonicera-Arter er som
oftest kraftigvoksende, høje, brede og tætte Buske,
som derfor altid kan have deres Værdi for
Plantning i Haver, men alligevel er det kun et mindre
Antal, der har særlig Betydning som Prydbuske,
og dette da, foruden paa Grund af Væksten, dels
paa Grund af tidligt udspringende, smukt Løv og
dels og fornemmelig paa Grund af Blomsterne.
Disse sidder parvis i Bladhjørnerne, er aldrig store,
men ofte smukt farvede og til Stede i stor Mængde.
Endvidere er de parvis, mere eller mindre
sammenvoksede, oftest røde, sjældnere gule, sorte eller
hvide Bær heller ikke uden Betydning for Busken
i dens Egenskab af Prydbusk. <sp>L. Albertii</sp> Rgl.,
Turkestan, er en ganske lav, mod Jorden bøjet
Busk, i Udseende meget forskellig fra andre
buskformede L. Den har smalt lancetformede, blaagrønne
Blade og forholdsvis store, ikke læbedannede, men
regelmæssige, rosenrøde, vellugtende Blomster i
Juni. — <sp>L. alpigena</sp> L., Alperne, er en
mellemhøj eller høj, almindelig plantet, smuk Busk
med store, meget tidlig udspringende, friskgrønne
Blade. Den blomstrer i Maj med mat-karminrødlige
Blomster og har store, røde Bær. — <sp>L.
chrysantha</sp> Turcz., Amurlandet, er en høj Busk, som
blomstrer i Maj-Juni med uanselige lysegule
Blomster og røde Bær. — <sp>L. coerulea</sp> L., Europa,
er en mellemhøj, meget tidligt udspringende Busk,
som allerede først i Maj blomstrer med smaa,
uanselige, gullighvide Blomster. Bærrene er
mørkeblaa. — <sp>L. diversifolia</sp> Wall., Himalaya, er
en høj Busk, som blomstrer i Juni med smaa,
uanselige, gule Blomster. Dens Bær er smukke,
glasagtig hvide. — <sp>L. floribunda</sp> Boiss &
Buhse, Persien, er en høj, meget smuk Busk med
en stor Rigdom af rosarøde Blomster i Juni og
gulrøde Bær. — <sp>L. fragrantissima</sp> Carr.,
Kina, er en mellemhøj, overhængende, næsten
stedsegrøn Busk, der blomstrer allerede i
April-Maj, samtidig med Løvspring, med uanselige
gullighvide, vellugtende Blomster. — <sp>L. iberica</sp>
Bieb., Sydrusland, er en ret almindelig plantet,
mellemhøj eller høj, bred og tæt Busk med smaa,
rundagtige Blade, temmelig uanselige, gule Blomster i
Juni og røde Bær. — <sp>L. Ledebourii</sp> Eschsch.,
Nordamerika, er en mellemhøj eller høj,
almindelig plantet, smuk Busk med mørkegrønne, haarede
Blade og i Juli med gule Blomster, parvis omgivne
af store, rødbrune Dækblade. — <sp>L. orientalis</sp>
Lam., Orienten, er en høj, smuk Busk, som
blomstrer i Juni med smukke, smaa, rødlige Blomster.
Bærrene er smukke, sorte. — <sp>L. tatarica</sp> L.,
Sibirien, er, med sine talrige Varieteter, en
velkendt høj Busk, den almindeligst plantede og en
af de værdifuldeste af Slægten. Den blomstrer i
Maj-Juni med en Rigdom af forholdsvis store,
rosarøde Blomster. Bærrene er røde eller gule. Af
særlig smukke Varieteter kan følgende fremhæves:
<sp>L. t. albiflora</sp> med hvide Blomster. <sp>L. t.
albo-rosea</sp> med store, lys-rosarøde Blomster.
<sp>L. t. odorata</sp> med hvide, vellugtende Blomster.
<sp>L. t. pulcherrima</sp> med mørkerøde Blomster.
<sp>L. t. rubriflora</sp> med mørk-rosarøde Blomster.
<sp>L. t. virginalis grandiflora</sp> med store,
hvide, med rødt marmorerede Blomster. — <sp>L.
Xylosteum</sp> L., dunet Gedeblad, Europa, ogsaa
vild i Danmark; er en velkendt, mellemhøj eller
høj og bred Busk med uanselige, gule Blomster i
Maj-Juni og med røde Bær.
A. B.

<sp>Anvendelse:</sp> L. er en righoldig og ret
værdifuld Plantegruppe med mange Arter og
Afarter, som ved Vækst og øvrige Naturel er egnede
til meget forskellig Brug. De højtvoksende,
slyngende Arter er fortrinlige til Dækning eller
Beklædning af Søjler, Gitterværk, Lysthuse,
Verandaer o. s. v. De mere taknemmelige,
stærktbyggede Arter, som americana, Caprifolium,
Periclymenum m. fl. egner sig tillige til Beklædning af
Træstammer og kan i Udkanten af større
Plantninger paa en Plads med Læ anvendes til
Udfyldning af uskønne, lave Trækroner og høje, aabne
Buske, en Anvendelse, der kommer deres naturlige
Voksemaade nærmest, og anbragte paa denne
Maade opnaar de deres bedste og mest maleriske
Udvikling og Blomsterpragt. Man kan ogsaa lade
dem støtte sig til 3 eller flere, 2-3 m høje,
skraatstillede, opad mod Toppen sammenbundne Stokke,
og de kan i saa Tilfælde med god Virkning
anbringes frit paa Plæner, hvor der ikke er for
megen Blæst. De mindre Arter, som L. flava, egner
sig til Dækning af lave Mure, Gitre o. l.
Nysnævnte Art maa anbringes mod Syd. L. flexuosa
aureo-reticulata kan finde Anvendelse i umiddelbar
Forgrund af f. Eks. brogetbladede Grupper, som
Bunddække ved en enkelt dekorativ Plante o. l.,
hvor den kan ses paa nært Hold. Det er
hensigtsmæssigt at dække den godt om Vinteren eller
overvintre den frostfrit. Af de stærktbyggede Arter
kan man danne en i Blomstringstiden højst
pyntelig Hæk. De buskformede Arter er fortrinsvis alle
Busketplanter. L. tatarica og især dennes
Varieteter med stærkt røde Blomster, saavel som den
renhvide Varietet, virginalis grandiflora, hører til
de smukkeste og kan finde Anvendelse i saa godt
som enhver Have. De udfolder deres Blade i det
tidlige Foraar, taaler Skygge og kan benyttes til
Hæk. L. alpina og L. coerulea hører til
Foraarsbebuderne blandt vore Buske; de taaler megen
Skygge, og sidstnævnte har i Løvspring en
ejendommelig smuk Farvetone, hvorfor den bør kunne
iagttages i kort Afstand. L. Ledebourii kræver en
sollys Plads og bør have lystfarvede Omgivelser.
L. chrysantha er tætbygget og er egnet til
Udfyldning i høje Busketter. L. Xylosteum trives i
stærk Skygge, er en af de bedste Buske til
Underplantning og meget brugbar til Hæk. L. orientalis
og særlig L. fragrantissima gives beskyttet Plads.
Den mere ejendommelige end smukke L. Albertii
kan anvendes som Forgrundsplante eller som
Bunddække for en enkelt, stammet Plante eller mindre
Gruppe med afvigende Løv. <sp>Kultur:</sp> L.
formeres ved Frø, som indslaas i Sand om Vinteren
og saas om Foraaret, det spirer samme Aar. Under
Hensyn til Udvikling optages Planterne som 1-
eller 2-aarige, enten om Efteraaret og indslaas,
eller tidlig om Foraaret; de studses i Roden og, om
fornødent, i Toppen og prikles i 5 Rækker paa
1,20 m brede Bede, hvorfra de efter 1-2 Somres
Vækst plantes i Rækker og behandles som Planter
af Stiklinger. Formering sker dog lettere ved
Aflægning og lettest ved Stiklinger af stærke
Aarsskud. Planter efter sidstnævnte Formeringsmaade
optages som 1- eller 2-aarige, enten om Efteraaret
eller om Foraaret, studses i Roden og plantes i
Rækker med 60 cm Afstand. Næste Aar, henad
Vinteren, nedskæres de i en Højde af 10-15 cm
over Jorden, og de vil da — under Forudsætning
af, at de er plantede i velbehandlet og velgødet
Jord, og naar undtages de svagtvoksende Arter —
allerede første Sommer udvikle sig til smukke,
kraftige Buske. De har stærke, dybtgaaende
Rødder og bør derfor ikke staa over 3-4 Aar, da de
ellers lider for meget ved Omplantning. L. er
ikke vanskelige med Hensyn til Jordbund; de taaler
Foryngelse ved delvis eller fuldstændig
Nedskæring, og for flere af Arterne, særlig L. tatarica,
vil det i alt Fald med faa Aars Mellemrum være
nødvendigt at foretage Indskæring af enkelte ældre
og stærke enaarige Grene for at retlede Væksten
og undgaa, at Planterne bliver nøgne forneden,
hvorved man samtidig forøger Blomstringen. Af
de slyngende Arter formeres de svagtvoksende
lettest ved Aflægning, de stærktvoksende ved
Stiklinger. De taaler Beskæring ligesom de
buskformede, og navnlig hos de stærktvoksende Arter kan
man, under Hensyn til Voksemaade og Anvendelse,
med samme Formaal og Virkning udføre denne paa
lignende Maade som nævnt for L. tatarica.
J. B.

L. coerulea er en udmærket Prydbusk for de
nordlige Egne i Norge, hvor den holder sig godt,
i det mindste til den 70. Breddegrad. L. tatarica
er ikke fuldt saa haardfør, dog kan ogsaa denne
paa særdeles gunstige Lokaliteter plantes helt til
den 70. Breddegrad. L. Periclymenum kræver paa
Helgeland et lunt og solrigt Voksested for at kunne
trives. L. Caprifolium lykkes ikke længere mod
Nord end i Egnene ved Trondhjemsfjorden. De
andre Arter trives alle godt i det sydlige Norge,
undtagen i Egne med skarpt Indlandsklima.
N—k.
</chapter>

<chapter name="Lophospermum scandens">
<b>Lophospermum</b> <sp>scandens</sp> se <sp>Maurandia s.</sp>
</chapter>

<chapter name="Lopperegn">
<b>Lopperegn</b> se <sp>Springhaler</sp>.
</chapter>

<chapter name="Lotus">
<b>Lotus</b> (Papilionaceæ). <sp>L. Jacobæus</sp> L.,
Afrika; enaarig Sommervækst, i Koldhus fleraarig,
anvendelig til Rabatter og Pottekultur, 30-60 cm
høj; Blomsterne, der fremkommer i Juli-Septbr.,
er meget mørkebrune, undertiden med gult. <sp>L. J.
flore luteo</sp>, gul. <sp>Kultur:</sp> Saas i
Marts-April i halvvarm Bænk, prikles og udplantes sidst
i Maj med 30-40 cm Afstand. Ynder solrigt
Voksested. Frøets Spirekraft 3-4 Aar; Spiring i Løbet af
2-3 Uger. <sp>L. Tetragonolobus</sp> L.,
Aspargesært, Middelhavslandene. Omend denne nærmest
dyrkes som Køkkenurt (se Aspargesært), kan den
meget godt finde Anvendelse som enaarig Prydplante
til Rabatter; c. 30 cm høj. De smukke,
mørkpurpurrøde eller blodrøde Blomster fremkommer i
Juni-Aug. Saas i April-Maj paa Voksestedet.
L. F.

<sp>Lotus peliorrhynchus</sp> Hook., Koldhus.
En værdifuld Hængeplante paa Grund af sin stærkt
forgrenede, hængende Vækst; de smalle,
traadformede, sølvgraa Blade og de skarlagenrøde Blomster
med lidt mørkere Centrum (mindende stærkt om
Clianthus), der fremkommer rigeligt i
Bladhjørnerne, giver hele Planten en meget elegant
Habitus. <sp>Kultur:</sp> Toaarig Kultur er bedst.
Formeres ved Frø, men ogsaa let ved Stiklinger om
Foraaret paa Undervarme. Flere Smaaplanter
plantes sammen for hurtig at danne fyldige Planter;
de omplantes et Par Gange om Sommeren i
almindelig god Pottejord med Tilsætning af noget
Lyngjord og Sand. Kultiveres i Hus eller Bænk, hvor
Planterne efterhaanden vænnes til fuld Luft og Sol;
Vinduerne tages af, og Rankerne anbringes
udbredte paa Bedet. De holdes i forholdsvis smaa
Potter; overvintres lyst og ved sparsom Vanding i
Koldhus. — Temperaturen ikke over 4-5° C. —
hvor Væksten fortsættes hele Vinteren. Knopperne
fremkommer om Foraaret, og Blomstringen
indtræder i Reglen i Maj. Planten er af dekorativ
Virkning som Ampelplante.
M. H.
</chapter>

<chapter name="Lotusblomst">
<b>Lotusblomst</b> se <sp>Nelumbium speciosum</sp>.
</chapter>

<chapter name="Luftens Fugtighedsforhold">
<b>Luftens Fugtighedsforhold</b> se <sp>Klimatiske
Forhold</sp>.
</chapter>

<chapter name="Luftgivning.">
<b>Luftgivning.</b> En fornuftig Luftgivning i
Vækstrummene er en af de vigtigste Faktorer for de
deri dyrkede Planters Velvære. Man maa derfor
ikke alene kende de enkelte Planters Krav i al
Almindelighed, men ogsaa særlig de periodiske
Krav under hver enkelt Kultur. Under
Vækstperioden er en rigelig Luftfornyelse nødvendig for
Planternes Aandedræt og Ernæring, idet
Kulsyreassimilationen derved forstærkes, men selv i
Hvileperioder luftes meget rigeligt, bl. a. for at
eftermodne Planterne, og for ved en frisk og sund Luft
at holde Svampeangreb og Forraadnelse borte.
Under Frugtplanters Blomstring er Befrugtningen
betinget af rigelig Luftgivning, idet staaende
Fugtighed hindrer Støvets Spredning, og under
Frugtmodningen er den ikke mindre vigtig, da den
derved fremkaldte rigelige Fordampning fremmer
Udviklingen af Sødme og Aroma i Frugten. Ogsaa
ved Planternes Afhærdning fordres rigelig
Lufttilgang, medens man ved megen Formering og ved
spæde Planters Omplantning tværtimod holder
særlig sluttet Luft for at hindre Fordampning. —
Luftgivning anvendes ogsaa for derved at hindre
alt for stærk Temperaturstigning i Solskin. —
Undertiden fremmer man Luftfornyelsen ved at fyre
samtidig med Luftgivningen og skaffer herved en
tørrere Luft. — Særlig i Varmhuse, hvor der er
stor Forskel paa Temperaturen ude og inde, vil
der navnlig om Vinteren være rigelig Luftfornyelse
gennem Husenes mange Utætheder. Navnlig i den
kolde Aarstid maa Luftgivningen ske med stor
Varsomhed, saa kold Træk paa Planterne ikke
finder Sted, og den kolde Luft indledes da helst ved
Varmerørene og ikke i Planternes umiddelbare
Nærhed.
F. P.
</chapter>

<chapter name="Lufttrykket">
<b>Lufttrykket</b> se <sp>Barometer</sp>.
</chapter>

<chapter name="Lufttræ">
<b>Lufttræ</b> er et 30-40 cm langt, 12-16 cm bredt
og 5 cm tykt Stykke Bræt, hvis ene Længdeside
er udskaaren i 3-4 trappeformede Udsnit, og som
bruges til Luftgivning paa Varmebede eller
Bakker.
L. H.
</chapter>

<chapter name="Lugning">
<b>Lugning,</b> Luckring (s.), anvendes baade ved
Dyrkning af Planter paa Friland og under Glas.
Paa Friland benyttes L. kun, naar andre og
hurtigere Rensningsmetoder ikke kan bruges, saaledes
i Græsplæner, paa Bede med bredsaaede Planter, i
selve Rækken imellem de i Række saaede eller
plantede Planter samt ved Ukrudt, der staar saa tæt
opad Planterne, at det ikke kan borthakkes eller
bortskuffes. L. maa foretages forsigtigt og tidligt,
medens Ukrudtet endnu er smaat. L. af enaarigt
Ukrudt maa altid foretages, inden dette har modnet
og spredt sit Frø, og ved L. af det fleraarige Ukrudt
maa alle, saavel over- som underjordiske,
vegetative Formeringsorganer omhyggeligt fjernes. L.
udføres dels med Hænderne og dels, naar Jorden
er fast eller Ukrudtet er vanskeligt at faa op, ved
Hjælp af en Lugekniv eller Lugegaffel (se
Haveredskaber).
G. B.
</chapter>

<chapter name="Luktsalvia">
<b>Luktsalvia</b> (s.) se <sp>Balsam</sp>.
</chapter>

<chapter name="Luktærter">
<b>Luktærter</b> (s.) se <sp>Lathyrus</sp>.
</chapter>

<chapter name="Lunaria">
<b>Lunaria,</b> Maaneviol (Cruciferæ). <sp>L. biennis</sp>
Moench. (L. annua L.), Europa, toaarig Prydplante
for Friland, anvendelig til Rabatter og i Udkanten
af Busketter, 0,50-1 m høj. De violette Blomster,
som fremkommer i Juni-Juli, er gode til
Afskæring, ligesom afskaarne Stængler med modne
Frugter er meget dekorative til tørrede Vinterbuketter.
Frugterne, som er store, ovalrunde og ganske flade,
bliver ved Modningen glinsende sølvhvide og
kaldes populært »Judas«- eller »Peterspenge«. <sp>L. b.
flore albo</sp> har hvide, <sp>L. b. kermesina</sp>
karmesinrøde Blomster. <sp>L. b. variegata</sp>, der er
konstant af Frø, har hvidrandede Blade. <sp>Kultur</sp>
meget simpel. Formeres ved Frø, som saas i
Maj-Juli i kold Bænk eller Potte; Frøplanterne
udplantes i Septbr. med 40 cm Afstand. Fordrer ingen
Pleje. Efterstræbes af Jordlopper og Snegle.
Frøets Spirekraft 3-4 Aar; Spiring i Løbet af 8 Dage.
L. F.
</chapter>

<chapter name="Lungeurt">
<b>Lungeurt</b> se <sp>Pulmonaria</sp>.
</chapter>

<chapter name="Lupinus">
<b>Lupinus,</b> Ulvebønne (Papilionaceæ). Nedennævnte
L. er alle meget smukke, urteagtige Prydplanter
for Friland, anvendelige til Blomsterbede, Rabatter
og Afskæring. L. affinis og L. nanus egner sig
tillige til Indfatning. Som Regel blomstrer de alle
fra Juli-Sept. <sp>Enaarige</sp>: <sp>L. affinis</sp> Agardh.,
Kalifornien; 25 cm høj; de blaa Blomster er fine og
smukke til Binderibrug. <sp>L. Cruikshanksii</sp>
Hook., Peru; 1-1,50 m høj, blaa Blomster, senere
mørke- eller purpurblaa med gult. <sp>L
Hartwegii</sp> Lindl. Meksiko; 50-60 cm høj; Blomsterne
er blaa med hvidt. <sp>L. H. flore albo</sp>, hvid. <sp>L.
H. flore roseo</sp>, rosa. <sp>L. H. fl. rubro</sp>, rødlig.
<sp>L. hybridus</sp> Lem. Af denne findes adskillige
meget smukke Haveformer, der bliver 70-100 cm
høje, og hvoraf særlig kan fremhæves: <sp>L. h.
albococcineus</sp>, hvis Blomst er rød med hvidt. <sp>L. h.
atrococcineus</sp>, mørkkarmesin med hvidt, <sp>L.
h. Dunnettii atroviolaceus</sp>, mørkviolet
med hvidt og gult. <sp>L. h. Dunnettii
superbus</sp>, purpur med gult og hvidt. <sp>L. h. flore
pleno</sp>, har dobbelte eller fyldte Blomster, der er
violette med rosa, karmin og hvidt. <sp>L. h.
insignis</sp>, mørkrosa. <sp>L. h. nigrescens</sp>, meget
mørkpurpur. <sp>L. luteus</sp> L. (L. odoratus hort.),

<img>Lupinus polyphyllus.</img>
sydeuropa; 40-60 cm høj, gule, vellugtende Blomster;
fordrer sandet Jord og fuld Sol. <sp>L. Menziesii</sp>
Agardh, (L. sulphureus superbus), Kalifornien;
40-60 cm høj, meget smuk Blomst, der er svovlgul
med orangegult. <sp>L. mutabilis</sp> Sweet.,
Sydamerika, Kolumbia; 1-1,50 m høj, vellugtende
Blomster med varierende Farver, fra hvidt med
blaat til violetblaat med gult; smuk. <sp>L. nanus</sp>
Dougl., Kalifornien; 25-30 cm høj, lillablaa Blomst.
<sp>L. n. albus</sp>, hvid. <sp>L. n. violaceus</sp>,
violetblaa. <sp>L. pilosus</sp> Murr., Sydeuropa; 0,50-1 m
høj; kødfarvet, rosa Blomst. <sp>L. p. albus</sp>, hvid.
<sp>L. p. coeruleus</sp>, purpurblaa. <sp>Kultur</sp>: Saas
i Maj paa Voksestedet; et Par Frø lægges paa hvert
Sted med 5-10 cm Afstand, senere udtyndes
Planterne til 30 cm Afstand, dog kan de lavere Sorter,
som L. affinis og L. nanus, staa noget tættere.
Kan ogsaa saas i April-Maj i halvvarm eller kold
Bænk med Udplantning sidst i Maj. Trives næsten
overalt i ikke for fugtig Jord. Megen Regn skader
Planterne. Frøets Spirekraft 2-3 Aar; Spiring i
Løbet af 10-14 Dage. <sp>Fleraarige</sp>: <sp>L.
polyphyllus</sp> Lindl., Kalifornien, en udmærket smuk
og dekorativ Staude, anvendelig til Grupper,
Rabatter, i Udkanten af Busketter og som enkeltstaaende
paa Plæne og større Stenpartier. De afskaarne
Blomster er fortrinlige til store Buketter; prægtige
lange, mørkeblaa Blomsterstande i Juni-Juli;
1-1,30 m høj. Afskæres Blomsterstænglerne, saa snart
de er afblomstrede, fremkommer der ny, som vil
blomstre henad Efteraaret. Varieteter haves med
hvide, rosenrøde, mørkpurpur og trefarvede
Blomster. Af Varieteter kan <sp>L. p. roseus</sp> særlig
fremhæves for sine smukke rosenrøde Blomsters Skyld
og <sp>L. p. Moerheimi</sp>, rosa med hvide Vinger.
<sp>Kultur</sp>: Saas i April-Juni i kold Bænk eller
Potte, prikles enten paa Friland med 20-30 cm
Afstand eller plantes enkeltvis i Potter og
overvintres da i kold Bænk; udplantes det paafølgende
Foraar med 60-75 cm Afstand. Ynder god muldet
Havejord og solrigt Voksested, men trives ogsaa
under mindre gunstige Forhold, selv i nogen
Skygge. L. til Grøngødning s. d. A.
L. F.

<sp>Lupinus til Frøavl</sp> udsaas tidligst mulig
i April i Rækker med fra 35 til 65 cm Afstand
efter Sorternes Størrelse. Planterne udtyndes, saa
de staar enkeltvis med en indbyrdes Afstand af
10-20 cm, ligeledes efter Sorternes Størrelse. Alle
falske Farver og Typer frasorteres saa snart de
fremkommer. Frøet modnes i Septbr.-Oktbr. og
høstes i flere Gange ved at afskære Frøstænglerne
efterhaanden, som de fleste af deres Bælge er
brune. Frøet høstes helst i godt tørt Vejr, da
Frøene ellers er tilbøjelige til at mugne eller spire
i Bælgene, inden det bliver tørt nok til
Tærskning. Udspredes efter Afskæringen meget tyndt
i god Gennemtræk indtil det er saa tørret, at det
kan tærskes med Plejl eller Maskine. Renses og
eftertørres tyndt udspredt paa luftigt tørt Sted.
H. G.
</chapter>

<chapter name="Lycaste">
<b>Lycaste</b> (Orchidaceæ). Omkring 30 Arter
Epifyter med tykke, pæreformede Bulber, forsynede
med to til tre affaldende, store, lysegrønne Blade.
Blomsterne i Reglen store, paa lange Skafter,
kommer knippevis fra Aarsbulbens Basis. Blomsterne
er ofte vellugtende, kødede og meget holdbare. <sp>L.
aromatica</sp> Lindl., Meksiko. Blomsterne smaa,
inørkegule, stærkt duftende og fremkommende i
stor Mængde, endog indtil 25-30 Stk. fra een Bulb;
Foraar. <sp>L. cruenta</sp> Lindl., Guatemala. Lig
den foregaaende, men med større Blomster, hvis
Læbe er smukt punkteret med blodrøde Pletter;
Foraar. <sp>L. Deppei</sp> Lindl., Meksiko.
Blomsterne store, grønlige med rødbrunt, Petalerne hvide
og Læben gul; Foraar og Sommer. <sp>L. Skinneri</sp>
Lindl., Guatemala. Ligesom Cypripedium insigne,
Cattleya labiata, Lælia anceps m. fl. er L.
Skinneri en Orchidé, som paa Grund af sin
Blomsterrigdom, sine Blomsters Størrelse og udmærket fine
Farve, samt den Lethed, hvormed den lader sig
dyrke, er bleven Genstand for stor Yndest. Til
Afskæring dyrkes den i Hundredvis i
Orchidégartnerierne. Dens Blomster, som kan fremkomme
indtil 20-25 fra en Bulb, er 12-15 cm store, lyst
rosafarvede, med megen Variation paa Læben.
Stundom er denne hvid, stundom mørk purpurrød.
Der findes Varieteter med mørke Blomster og med
rent snehvide, men de er kostbare; Vinter. <sp>L.
tricolor</sp> Klotzsch, Guatemala, sjælden,
Blomsterne trefarvede i gulgrønt, rødt og hvidt;
Foraar. <sp>Anvendelse:</sp> Som det fremgaar af
Ovenstaaende, er alle L., i Særdeleshed L. Skinneri,
fortræffelige Snitblomster, anvendelige til al Slags
Binderi. <sp>Kulturen</sp> er let i tempereret
Væksthus. Rummelige Skaale og kraftig Blanding af
Lyngjord, Hvidmos og Bøgeløvjord samt Sand. I
Vækstperioden forhøjes Temperaturen til 20-22 °
C. og gives rigelig Fugtighed, men samtidig
rigelig Luft. Man bør vogte de unge
kræmmerhusformede Skud for Vand, som let kan afstedkomme
Forraadnelse. I Hviletiden vandes ikke mere, end
at de yngste Bulber holder sig glatte og friske.
Se videre Orchidékultur.
Ax. Hzn.
</chapter>

<chapter name="Lychnis">
<b>Lychnis</b> (Caryophyllaceæ). Fleraarige Planter
med modsatte, helrandede Blade. <sp>L.
chalcedonica</sp> L., Brændende Kærlighed (d.),
Studenternejlika (s.), Rusland; 50-80 cm; Blomsterne er
højrøde i en ret flad, kvastformet forgrenet Stand;
<sp>fl. pl.</sp> har fyldte og <sp>fl. albo</sp> hvide Blomster;
Sommer. <sp>L. Conoraria</sp> (Se Agrostemma C. L.).
<sp>Flos cuculi</sp> L., Trævlekrone, Europa,
Danmark; Kronfligene dybt frynset-fligede, rosenrøde;
heraf dyrkes Formen <sp>fl. pl.</sp> med fyldte rosenrøde
og <sp>fl. albo pl.</sp> med fyldte hvide Blomster. <sp>L.
fulgens</sp> Fisch., Sibirien, 20-30 cm; Kronfligene
firedelte med to brede og to smalle, sylformede
Flige, højrøde; Forsommer. <sp>L. Flos Jovis</sp> Desr.,
Europa; 40-50 cm; Blomsterne rosenrøde, Bladene
elliptisk-lancetformede, noget filtede. Toaarig eller
fleraarig. <sp>L. Haageana</sp> Lem., ligner
foregaaende, men har knap saa dybt kløvede Kronflige;
den regnes for at være en Hybrid mellem L.
fulgens og L. Sieboldi van Houtte. L. egner sig til
Plantning i Stauderabatter, navnlig chalcedonica,
til Mosebede navnlig Flos-cuculi og til Stenhøje
især L. fulgens og Haageana. <sp>Kultur:</sp> L.
formeres for Arternes Vedkommende ved Frøudsæd
eller ved Deling; Kulturformerne ved Deling eller
Stikning; L. Haageana dyrkes bedst som toaarig,
idet man overvintrer Frøplanterne under Glas og
udplanter dem om Foraaret. Da den ikke er
ganske konstant ved Frøudsæd, idet man faar baade
hvide, blegrøde og højrøde Former, maa man, hvis
man vil bevare bestemte Farver, ty til
Stiklingsformering.
A. L.
</chapter>

<chapter name="Lycium">
<b>Lycium</b> (Solanaceæ), Bukketorn, haardføre Buske.
Lycium-Arterne er halvhøje eller høje Buske med
slanke, bueformet overhængende, tornede Grene.
De breder sig stærkt ved Udløbere. Nogen
synderlig Værdi som Prydplanter har de ikke; de
enkeltvis eller i smaa Knipper siddende Blomster er vel
ret store, men temmelig uanseligt farvede,
violetrøde. Deres eneste Pryd ligger i de smukke røde,
aflange Bær. <sp>L. halimifolium</sp> Mill. (L.
vulgare Dun.), Gærde-Bukketorn, S. Europa,
almindelig forvildet, ogsaa her i Danmark. Den har
lancetformede Blade og smukke, aflange, koralrøde
Bær.
A. B.

<sp>Anvendelse:</sp> L. halimifolium trives paa tør,
mager og sandet Bund og er saaledes en nyttig
Plante til Beklædning af stejle, tørre Skrænter,
grus- og tangholdig Strandjord o. l., til Hæk paa
næringsfattige Jordvolde, Stengærder o. s. v. Den
mere nedliggende, imellem aabent Krat ofte
klyngende L. rhombifolium kan, under Hensyn til
Jordbunden, finde Anvendelse som Slyngplante.
<sp>Kultur:</sp> L. kan formeres ved Frø, som saas om
Foraaret, men da de unge Planter er ømtaalige og
første Vinter maa dækkes godt, foretrækkes
Formering ved Stiklinger af forrige Aars Skud.
Planterne bør gives en Omplantning med samtidig
Indstudsning i Rod og Top, før de plantes paa
Blivestedet, især naar Jorden er af daarlig og tør
Beskaffenhed. L. taaler Klipning, men denne maa dog
helst kun udføres én Gang om Aaret — om
Vinteren.
J. B.
</chapter>

<chapter name="Lycopersicum">
<b>Lycopersicum</b> se <sp>Tomat</sp>.
</chapter>

<chapter name="Lycopodium">
<b>Lycopodium</b> se <sp>Selaginella</sp>.
</chapter>

<chapter name="Lygodium">
<b>Lygodium</b> (Polypodiaceæ), Koldhus og tempereret
Hus. <sp>L. japonicum</sp> Sw., Japan, Koldhus; <sp>L.
scandens</sp> Sw., sydlige Asien, luftigt Varmhus.
Prægtige, slyngende Bregner med elegant findelte
Blade, der navnlig for Sporebladenes Vedkommende
har en ejendommelig Karakter og Skønhed. L. er
fortrinligt egnede til Beklædning af Søjler,
Træstammer o. l. eller til at ledes henad udspændte
Traade. Særlig naar L. udplantes frit, kan Bladene
opnaa en betydelig Længde, flere m. <sp>Kultur:</sp>
Formeres ved Sporer og Deling. Fordrer let, porøs
Jord og fugtig Luft. Se i øvrigt Bregnekultur.
M. H.
</chapter>

<chapter name="Lyng">
<b>Lyng</b> se <sp>Erica</sp> og <sp>Calluna</sp>.
</chapter>

<chapter name="Lyngjord">
<b>Lyngjord</b> se <sp>Jordbundsarter</sp>.
</chapter>

<chapter name="Lyonetia">
<b>Lyonetia</b> se <sp>Clercks Minérmøl</sp>.
</chapter>

<chapter name="Lysimachia">
<b>Lysimachia</b> (Primulaceæ), Fredløs, Staude. <sp>L.
barystachys</sp> Bge., Nordkina; opret Vækst, 75
cm høj, smuk, mælkehvid, nikkende, tæt
Blomsterklase i Spidsen af Skuddene i Juli-Aug.; krybende
Rodstok. <sp>L. Ephemerum</sp> L., Pyrenæerne,
Sibirien; 1 m høj, glatte Blade og oprette, hvide
Klaser i Aug. <sp>L. nummularia</sp> L., Europa;
krybende Stængel, store, gule Blomster i
Bladhjørnerne i Juni-Juli. Anvendes paa fugtige Steder,
ogsaa i Potte og Altankasser som Hængeplante.
<sp>L. n. aurea</sp> med gule Blade benyttes 
Tæppebede eller Grupper. <sp>L. punctata</sp> L., Europa,
Lilleasien; opret Vækst, c. 0,70-1 m, kransstillede,
dunhaarede Blade, smukke, gule Blomster, der
sidder tæt sammen i Enden af Skuddene; Juni-Juli;
krybende Rodstok. <sp>L. thyrsiflora</sp> L., Europa,
Sibirien; opret Vækst, 0,50-1 m høj, krybende
Rodstok. Gule, korte Klaser i Bladhjørnerne i
Juni-Juli. Plantes ved Bredden af Vandpartier. L. er
smukke Stauder, der, naar thyrsiflora undtages,
sædvanlig plantes paa en blandet Rabat eller
Stenhøj. <sp>Kultur:</sp> Formeres ved Frø og Deling og
trives i enhver, ikke for stiv Havejord.
G. B.
</chapter>

<chapter name="Lysol">
<b>Lysol</b> fremstilles paa kemiske Fabrikker af raa
Karbolsyre og Sæbe; det er opløseligt i Vand og
anvendes til Vinterbehandling af Træer i en 5
pCt. Opløsning. L. i svag Opløsning, 2-4 pCt.,
anvendes undertiden med godt Resultat til
Bekæmpelse af visse sugende Skadeinsekter, f. Eks.
Kaaltægen. Midlet bør imidlertid bruges med stor
Forsigtighed, da nogle Planter er meget
ømtaalige overfor Vædsken.
A. T.
</chapter>

<chapter name="Lysthuse">
<b>Lysthuse</b> kan bygges af Sten, Træ og Jærn eller
tilvejebringes ved Hjælp af Plantevækst. De
arkitektoniske L. skal her forbigaas. Til de saakaldte
levende L. anvendes Lind, Elm, Avnbøg, Naur
o. l.; for at disse Træer skal kunne danne Tag,
maa de støttes af et let Stillads af Træ eller Jærn
og passes omhyggeligt med Klipning. L. kan
ogsaa bygges af Lærk, Fyr eller Granstammer og af
Egegrene og hygges med Plantning, se Fig.
Træer, som er tiltrukne med et Skud og
behandlede med Beskæring som kort sporebeskaarne
Frugttræer, egner sig bedst til dette Brug og er
lettere at vedligeholde; de maa plantes med c.
50-75 cm Afstand. Levende L. kan ogsaa fremstilles

<img>Lysthus.</img>
af Tremmeværk, bevokset med Slyngplanter, eller
af stærktvoksende Hængetræer, hvis Kroner bredes
ud over et Stativ af Jærn eller Træ. I Stedet for
L. anvendes ofte en af en højere eller lavere Hæk
omgiven Siddeplads, men disse kan kun i
uegentlig Forstand kaldes L., da de mangler Tag;
saadanne beskyttede Siddepladser kan fremstilles af
Lind, Elm, Avnbøg, Bøg, Syrener, Jasminer,
Ligustrum o. l. (Se i øvrigt Villahavens Pasning).
E. G.
</chapter>

<chapter name="Lysvirkning">
<b>Lysvirkning</b> spiller i landskabsgartnerisk
Henseende en stor Rolle, idet det er Lys og Skygge,
som giver Landskabet Liv; men da saa mange
andre Forhold som Regel er bestemmende for
Hovedudsigternes Beliggenhed, er det sjældent, at
man kan lægge disse saaledes, at Lyset den største
Del af Dagen falder bedst paa dem, d. v. s.
saaledes, at man faar skarpt tegnede Skygger og
kraftigt Lys, hvilket altid naas, naar Beskueren har
Solen bag sig. L. lader sig derimod lettere
benytte ved Udsigter, der gaar ud over
Haveanlægets Grænser, f. Eks. Udsigt til Landskaber, som
tager sig særlig godt ud i Morgen- eller
Aftenbelysning, og dette Forhold bør allerede ved
Planlægningen tages i Betragtning. Ogsaa ved
Plantning bør der tages Hensyn til L. En rund
Plantning, som er sammensat indvendig af høje Træer
eller Buske og udefter af lavere og lavere Buske,
danner ligesom en fast Klump i Landskabet, enten
fuldt belyst eller fuldt beskygget, hvorimod et
Busket med uregelmæssig Omkreds, beplantet
saaledes, at nogle Træer staar saa langt fremme i
Plantningen, at man kan se Stammerne, medens
lave Buske fra Yderkanterne hist og her
strækker sig ind mod Midten, afgiver en livlig og
behagelig L. den længste Tid af Dagen.
Blomsterbede, som skal dominere ved deres livlige
Farvepragt, maa man af Hensyn til L. lægge saaledes,
at de kan opnaa fuld Belysning.
E. G.
</chapter>

<chapter name="Lythrum">
<b>Lythrum</b> (Lythraceæ), Stauder. <sp>L. Salicaria</sp>
L., Kattehale, Europa, Danmark, 1-1,5 m. Bladene
modsatte, lancetformede; Blomsterne purpurrøde i
et langt Aks; Juli-Aug. <sp>L. virgatum</sp> L.,
Europa; 80-100 cm. Bladene smalt lancetformede;
Stængelen gentagne Gange forgrenet, de enkelte
Smaablomsterstande aksformede; Blomsterne
purpurrøde; Juli-Aug. L. kan navnlig anvendes til
Plantning ved Vandløb, Damme eller i Mosebede.
<sp>Kultur:</sp> L. formeres let ved Frø og Deling.
De trives i al Slags kraftig, fugtig Jord.
A. L.
</chapter>

<chapter name="Læbeløs">
<b>Læbeløs</b> se <sp>Ajuga</sp>.
</chapter>

<chapter name="Læbælte">
<b>Læbælte</b> se <sp>Læplantning</sp>.
</chapter>

<chapter name="Læderkrone">
<b>Læderkrone</b> se <sp>Ptelea</sp>.
</chapter>

<chapter name="Læets Virkning">
<b>Læets Virkning.</b> Den overalt i Danmark ringe
Afstand fra det aabne Hav sammen med Mangelen
paa Bjerge og større Skovstrækninger gør, at
Vinden overalt er hyppig og kraftig. Vinden gør
direkte mekanisk Skade paa Planterne ved at
knække Stængler og Skud, sønderrive Blade og
afblæse Frugt og Kærner. Størst Skade gør dog
sikkert i Danmark Vinden ved Udtørring af
Jorden og den med Udtørringen (Vandfordampningen)
følgende Afkøling. Til at bryde Vinden og skaffe
Læ og derved forbedre Klimaforholdene findes der
intet andet praktisk anvendeligt Middel end
Plantning af levende Hegn og Læbælter, og Landet
burde være gennemkrydset af Hegn og Læbælter,
med 200-250 m Afstand paa hver Led; men dette
er langtfra Tilfældet. Den økonomiske Betydning
af Læhegns vindbrydende Virkning er søgt
fastslaaet ved Forsøg udført af Ribe Amts vestre
Landboforeninger og Landboforeninger i
Holstebroegnen. Ved at opstille Læskærme af Bjergfyrkvas
i ellers aabne Marker er der maalt betydelig
Virkning af Læ. Nedenfor findes et Uddrag af
Resultaterne:

<table>
<td 5 c>Tab. 1.
<td c>Forsøgssted og<br>Afgrøder<td c>Aar<td c>Læ for<br>Vindretning<td c>% Merudbytte<br>for Læ<td c>Værdi af<br>Merudbytte<br>Kr. pr. ha.
<td c><sp>Rug</sp><td><td><td c>Kærne<td>
<td>Lund pr. Mølby<td c>1909<td c>Vest<td c>31.4<td c>54.59
<td>Aarre pr. Varde<td c>1910<td c>Vest<td c>3.3<td c>9.67
<td c><sp>Havre</sp>
<td>Tobøl p. Guldager<td c>1912<td c>Vest<td c>15.3<td c>34.60
<td> — —<td c>Øst<td c>20.4<td c>54.82
<td c><sp>Roer</sp><td><td><td c>Rod<td>
<td>Aaling pr. Mølby<td c>1909<td c>Vest<td c>18.1<td c>49.50
<td>Nyminde Nr. Nebel<td c>1910<td c>Vest<td c>5.8<td c>27.54
<td><sp>Kartofler</sp><td><td><td c>Knolde<td>
<td>Nyminde Nr. Nebel<td c>1911<td c>Vest<td c>22.2<td c>135.00
<td>— —<td c>—<td c>Øst<td c>15.0<td c>95.00
<td>Tobøl pr. Guldager<td c>—<td c>Vest<td c>13.3<td c>57.50
<td>— —<td c>—<td c>Øst<td c>23.7<td c>100.00
<td>Krunderup pr Naur<td c>1916<td c>Vest<td c>21.3<td c>76.50
<td>— —<td c>—<td c>Øst<td c>11.4<td c>35.75
<td c><sp>Græs</sp> og <sp>Kløver</sp><td c><td c><td c>Hø<td c>
<td>Gjesing p. Guldager<td c>1909<td c>Vest<td c>15.1<td c>16.07
<td>— —<td c>1910<td c>—<td c>11.9<td c>15.62
<td>— —<td c>1911<td c>Vest<td c>6.7<td c>12.89
<td>— —<td c>—<td c>Øst<td c>9.6<td c>21.89
<td>Tobøl pr. —<td c>1912<td c>Vest<td c>32.6<td c>20.16
<td>— —<td c>—<td c>Øst<td c>37.4<td c>18.80
</table>

I 1913-15 blev der af et særligt Udvalg
foretaget statistiske Undersøgelser over Kløver- og
Græs-Afgrødens Størrelse i forskellig Afstand fra
Hegn og tillige en Undersøgelse over Læhegns
Indflydelse paa de klimatiske Forhold. Resultatet af
den statistiske Undersøgelse over Kløver- og
Græsafgrøders Størrelse i forskellig Afstand fra Hegn,
som udførtes ved Hegn i Hjørring, Ringkøbing og
Ribe Amter, fremgaar af omstaaende Tabel 2.

Undersøgelserne over Læhegns Indflydelse paa
de klimatiske Forhold blev foretaget ved et Hegn
i Vardes Nærhed og omfattede: Vindstyrken,
Fordampningen, Luftens Fugtighedsgrad,
Jordtemperaturen og Lufttemperaturen. De hosstaaende
Tabeller gengiver enkelte Hovedresultater af
Forsøgene.

Det fremgaar af Tallene fra lagttagelsestidsrum
med vestl. Vinde, at der ogsaa, naar Vinden
blæser ind mod Hegnet, er en Læzone i Hegnets
Nærhed (Tabel 3).
<table>
<td c 14>
<td v3><td v3 c>Aar<td v3 c>Markens<br>Beliggenhed i<br>Forhold til<br>Hegnet<td v3 c>Afgrøden var:<td v3 c>Antal<br>Marker<td v3 c>Antal<br>enkelte<br>Afgrøderbestemmelser<td 8 c>Afstanden fra Øst og Vest for Hegnene, angivet i<br>Antal Gange Hegnenes Højde
<td c>1<td c>3<td c>5<td c>7<td c>9<td c>11<td c>13<td c>15
<td c>Grønvægt<td c>Grønvægt<td c>Grønvægt<td c>Grønvægt<td c>Grønvægt<td c>Grønvægt<td c>Grønvægt<td c>Grønvægt
<td r>1<td c>1913<td c>Øst<td c>Kløver og Græs<td c>4<td c>13<td c>106<td c>100<td c>91<td c>84<td c>82
<td r>2<td c><td c>(Vest-Læ)<td c>eller<td c>6<td c>20<td c><td c>100<td c>93<td c>89<td c>84<td c>79
<td r>3<td c><td c><td c>Rundbælg og<td c>8<td c>26<td c><td c>100<td c>93<td c>85<td c>80
<td r>4<td c><td c><td c>Ager-Hejre<td c>9<td c>29<td c><td c>100<td c>94<td c>86
<td r>5<td c>1914<td c>Øst<td c>Kløver og Græs<td c>10<td c>31<td c>66<td c>100<td c>90<td c>89<td c>81
<td r>6<td c><td c>(Vest-Læ)<td c>eller<td c>6<td c>17<td c><td c>100<td c>92<td c>90<td c>84<td c>79<td c>78<td c>70
<td r>7<td c><td c><td c>Rundbælg og<td c>9<td c>27<td c><td c>100<td c>94<td c>91<td c>86<td c>78<td c>74
<td r>8<td c><td c><td c>Ager-Hejre<td c>14<td c>41<td c><td c>100<td c>90<td c>88<td c>83<td c>75
<td r>9<td c><td c><td c><td c>17<td c>50<td c><td c>100<td c>92<td c>89<td c>83
<td r>10<td c>1914<td c>Øst<td c>Kløver og<td c>7<td c>22<td c>73<td c>100<td c> 99<td c>96<td c>88
<td r>11<td c><td c>(Vest-Læ)<td c>Græs<td c>13<td c>38<td c><td c>100<td c>97<td c>94<td c>88
<td r>12<td c><td c>Vest<td c>Kløver og Græs<td c>5<td c>16<td c>66<td c>100<td c>97<td c>88<td c>80
<td r>13<td c><td c>(Øst-Læ)<td c>eller Rundbælg<br>og Ager-Hejre<td c>7<td c>19<td c><td c>100<td c>95<td c>88<td c>81
</table>

Naar Fordampningen ved østlige Vinde ikke er
størst paa østligste Station, skyldes det, at
Plantninger omkring Varde By gav lidt Læ fra Øst.

Fordampningen i Afstanden 22 Gange Højde fra
Hegnet er 24 mm større, end i Afstanden 5 Gange
Hegnets Højde. De hyppigste Vindretninger er
Vest, og hvis Karrene havde været anbragt Øst
for Hegnet, vilde Forskellen have været meget
større. 24 mm er mere end Halvdelen af Maj
Maaneds normale Nedbør i Ribe Amt.

<table>
<td 5 c>Tab. 3. Vindstyrke i m pr. Minut i 50 cm<br>Højde over Jorden i forskellige Afstande mod<br>Vest fra et 2.5 m højt Løvtræhegn.<br>14. April—31. Juli 1915.
<td v2 c>Vindretning<td v2>Antal<br>Iagttagelsestidsrum<td 3 c>Afstand fra Hegnet<br>mod Vest angivet i<br>Antal Gange Hegnets<br>Højde
<td c>18<td c>10<td c>3
<td>Vest (NV—SV)<td c>122<td c>203<td c>198<td c>173
<td>Øst (NØ—SØ)<td c>35<td c>180<td c>148<td c>77
</table>

Den lavere Temperatur om Morgenen paa
Stationerne nærmest ved Hegnet ved svage Vinde
skyldes Hegnets Skygning. Ved stærkere Vinde
har dette Forhold ikke spillet nogen Rolle.

<sp>Resultatet af de foretagne
Undersøgelser er, at Læhegnene bidrager
til at formindske Vindstyrken og
Fordampningen og til at forøge
Luftens relative Fugtighed og
Varmegraden i Luft og Jordbund, og dette
bevirker atter en betydelig bedre
Udvikling af Afgrøderne</sp>.

<table>
<td 12 c>Tab. 4. Forholdstal for Fordampning i 50 cm Højde over Jorden og i forskellige Afstande<br>fra et 2.5 m højt Løvtræhegn 1914.
<td v3 c>Tidsrum<td v3 c>Vindretning<td v3 c>Antal<br>Iagttagelsestidsrum<td v3 c>Iagttagelsestidsrummenes<br>Vindstyrke m pr.<br>Minut<td 8 c>Afstand fra Hegnet angivet i Antal Gange<br>Hegnets Højde
<td 4 c>Mod Vest<td 4 c>Mod Øst
<td c>25<td c>20<td c>10<td c>3<td c>3<td c>10<td c>20<td c>25
<td c>24.Juli—6. Okt.<td c>Alle Vindretn.<td c>187<td c>137<td c>100<td c>96<td c>94<td c>89<td c>62<td c>81<td c>87<td c>93
<td c>— —<td c>Vest<td c>56<td c>195<td c>100<td c>98<td c>96<td c>93<td c>58<td c>79<td c>87<td c>94
<td c>— —<td c>Øs<td c> 9<td c>98<td c>100<td c>98<td c>87<td c>64<td c>91<td c>94<td c>98<td c>99
</table>
N. E.
</chapter>

<chapter name="Lælia">
<b>Lælia</b> (Orchidaceæ). En stor Slægt af Epifyter
fra Central- og Sydamerika. Nær beslægtet med
Cattleya kan L. ligesom denne regnes for en af
Orchidéfamiliens smukkeste og mest pragtfulde
Repræsentanter. Saavel ud fra praktiske
Dyrkningshensyn og i ydre Kendetegn som i botanisk
Henseende kan man skille Slægten i to Grupper,
nemlig de brasilianske Arter, som staar Cattleya
særligt nær, og de meksikanske Arter, som staar
Epidendrum nærmere. Af de halvthundrede Arter,
som dyrkes i europæiske Gartnerier, bør følgende
fremhæves: <sp>L. albida</sp>, Batem., Meksiko,
vellugtende Blomster, rosahvide med gulstribet Læbe;
efteraarsblomstrende; ret vanskelig. <sp>L. anceps</sp>
Lindl., Meksiko, den mest dyrkede af alle Arterne.
Blomsterne store, 3-5 paa et langt Skaft, rødlilla
med mørkt purpur og gult paa Læben;
vinterblomstrende. En udmærket Handelsplante. Der findes
mange Varieteter, deriblandt rent snehvide, saasom
var. <sp>Sanderiana</sp>, <sp>Stella</sp> m. fl. ofte
blomstrende ved Juletid. <sp>L. autumnalis</sp> Lindl.,
Meksiko. Blomsterne rødlilla paa langt Skaft,
Læben lys flødegul; eiteraasblomstrende. Skønt
vanskeligere at dyrke end L. anceps er den dog
Genstand for ret udstrakt Dyrkning som en lønnende
Handelsplante. <sp>L. cinnabarina</sp> Batem.,
Brasilien, lysende orangerøde Blomster i rig Topklase;

<table>
<td 4 c>Tab. 5. Fordampning fra ubevoksede Jordkar med Grundvandstand ved 40 cm. Dybde i<br>forskellige Afstande mod Vest fra et 2,5 m højt Løvtræhegn. 14. April—7. Oktober 1915.
<td v2><td 3 c>Afstande fra Hegnet mod Vest angivet<br>i Antal Gange Hegnets Højde
<td c>22<td c>15<td c>5
<td>Paafyldniiig ÷ Aftapning = mm Vandsøjle<td c>136<td c>120<td c>112
<td>Nedbør i Tiden 14. April—7. Oktbr. mm<td c>294<td c>294<td c>294
<td>Ialt mm Vand fordampet<td c>430<td c>414<td c>406
</table>

<table>
<td 8 c>Tab. 6. Luftens relative Fugtighed i 50 cm<br>Højde over Jorden i forskellig Afstand (Øst og<br>Vest) fra et 2,9 m højt Løvtræhegn. 1913.
<td v3 c>Vindretning<td v3 c>Antal<br>Iagttagelse<br>(Dobbelt<br>Aflæsning).<td v3 c>Vindstyrke<br>(1—12)<td v3 c>Skydække<br>(1—10).<td 4 c>Afstand fra Hegnet<br>givet i Antal Gange<br>Hegnets Højde
<td 2 c>Mod Vest<td 2 c>Mod Øst
<td c>10<td c>2<td c>2<td c>10
<td c>Vest<td c>10<td c>3<td c>5<td c>77<td c>76<td c>80<td c>77
<td c>Øst<td c>6<td c>2<td c>1<td c>67<td c>72<td c>66<td c>65
</table>

<table>
<td c 11>Tab. 7. Forskel paa Jordtemperatur i 5 og 10 cm Dybde i forskellige Afstande mod Vest<br>fra et 2,5 m højt Løvtræhegn 1915
<td v4 c>Maaneder<td v4 c>Tid paa Dagen<td v4 c>Vindretning<td v2 2 c>Temperatur paa<br>vestligste Station<br>C°<td c 6>Forskel fra vestligste Station C°
<td 3 c>5 cm Dybde<td 3 c>10 cm Dybde
<td v2 c>5 cm<br>Dybde<td v2 c>10 cm<br>Dybde<td c 6>Afstand fra Hegnet mod Vest angivet i<br>Antal Gange Hegnets Højde
<td c>22<td c>15<td c>5<td c>2<td c>15<td c>5
<td c>Juni<br>og<br>Juli<td c>Morgen,<br>Middag<br>og Aften<td c>Vest<td c>16.33<td c>15.53<td c>0.0<td c>0.08<td c>0.12<td c>0.0<td c>0.04<td c>0.21
<td c>Juni<br>og<br>Juli<td c>Morgen,<br>Middag<br>og Aften<td c>Øst<td c>16.31<td c>15.47<td c>0.0<td c>0.03<td c>0.60<td c>0.0<td c>0.05<td c>0.58
</table>

<table>
<td c 7>Tab. 8. Forskel paa Lufttemperatur i 50 cm Højde over Jorden og i forskellige Afstande<br>mod Vest fra et 2,5 m højt Løvtræhegn. 1915.
<td c v3>Tid paa<br>Dagen<td c v3>Vindretning<td c v3>Iagttagelsestidernes<br>gennemsnitlige Vindstyrke<br>m pr. Minut<td c v3>Temperatur<br>paa<br>vestligste St. C°<td 3 c>Forskel fra vestligste Station C°
<td 3 c>Afstand fra Hegnet mod Vest angivet i<br>Antal Gange Hegnets Højde
<td c>22<td c>15<td c>2
<td c>Morgen<td c>Vest<td c>121<td c>10.55<td c>0.0<td c>÷ 0.01<td c>÷ 0.03
<td c>—<td c>—<td c>174<td c>11.25<td c>0.0<td c>0.04<td c>0.01
<td c>—<td c>—<td c>230<td c>13.00<td c>0.0<td c>0.02<td c>0.08
<td c>Middag<td c>Vest<td c>124<td c>16.53<td c>0.0<td c>0.14<td c>0.17
<td c>—<td c>—<td c>178<td c>15.64<td c>0.0<td c>0.12<td c>0.10
<td c>—<td c>—<td c>234<td c>13.48<td c>0.0<td c>0.03<td c>0.08
<td c>Aften<td c>Vest<td c>121<td c>14.24<td c>0.0<td c>0.08<td c>0.15
<td c>—<td c>—<td c>174<td c>11.27<td c>0.0<td c>0.02<td c>0.05
<td c>—<td c>—<td c>234<td c>9.50<td c>0.0<td c>0.06<td c>0.10
<td c>Morgen<td c>Øst<td c>112<td c>9.65<td c>0.0<td c>0.04<td c>0.07
<td c>Middag<td c>Øst<td c>116<td c>16.62<td c>0.0<td c>0.08<td c>0.58
<td c>—<td c>—<td c>173<td c>18.74<td c>0.0<td c>0.08<td c>0.73
<td c>Aften<td c>Øst<td c>126<td c>16.56<td c>0.0<td c>0.09<td c>0.53
</table>
foraarsblomstrende. Paa Grund af sin indenfor
Lælia, og især indenfor Cattleya meget afvigende
Farve, er denne Art blevet benyttet meget til
Krydsbefrugtning, hvorved en stor Mængde i
Farve og Form ejendommelige Hybrider er opstaaet,
især under den ny Hybrid-Slægt Lælia-Cattleya.
<sp>L. crispa</sp> Rchb. f., Brasilien, saavel i Habitus
som med Hensyn til Blomster meget lig en
lysblomstret Cattleya; Aug.-Septbr. (L. Digbyana
Benth. se Brassavola). <sp>L. flava</sp> Lindl.,
Brasilien, guldgule Blomster; efteraarsblomstrende. <sp>L.
grandis</sp> Lindl., Brasilien, meget store
pragtfulde, nankingule Blomster med purpur Striber paa
Læben; Foraar. Ligesom L. cinnabarina meget
anvendt til Krydsbefrugtning. <sp>L. Gouldiana</sp>
Rchb. f. Meksiko. En overordentlig skøn Art
(anses dog som en naturlig Hybrid mellem L.
anceps og L. autumnalis) som i de senere Aar er
indført i større Mængder til Europa og nu dyrkes
en masse til Afskæring. Kraftigere og af mere
sammentrængt Vækst end L. anceps. Blomsterne
store, 3 til 5 paa en stiv, opret Stængel, mørkt
magenta-lilla farvede med gult i Læben;
vinterblomstrende. <sp>L. harpophylla</sp> Rchb. f.,
Brasilien. Nu sjælden Art, med smaa orangegule
Blomster, med indskaaret, bøjet, lysegul Læbe. <sp>L.
Jongheana</sp> Rchb. f., Brasilien, smuk Art med
store lyst lilla-rosafarvede Blomster med en
fint kruset, næsten hvid Bort omkring Læben;
vinter- og foraarsblomstrende. <sp>L. Perrinii</sp>
Lindl., Brasilien, meget storblomstret; vellugtende
Blomster, mørkt lillafarvede, aldeles flade, Læben
lysende purpurrød; efteraarsblomstrende. <sp>L.
pumila</sp> Rchb. f., Brasilien. Lavtvoksende Art med
smukke lilla-rosafarvede Blomster. Varieteterne
<sp>præstans</sp> og <sp>Pinelii</sp> forekommer oftere i
Kultur end Arten; Efteraar. <sp>L. purpurata</sp>
Lindl., Syd-Brasilien, den mest pragtfulde af alle,
maaske den mest pragtfulde Orchidé, som findes i
Kultur. Stor, høj, kraftig af Habitus,
Cattleyalignende. Blomsterne, 3-7 paa en Stængel, 15-20
cm store, lys rosa, lilla eller hvide med lysende
purpurrød Læbe; Foraar. <sp>L. superbiens</sp> Lindl.,
Guatemala, meget robust, kraftig Vækst, med
indtil 2 m høje Stængler, bærende en stor,
mangeblomstret Klase af store, lilla-rosafarvede
Blomster. Forholdsvis sjælden og vanskelig at faa i
Blomst, kan det være interessant at anføre, at 4-5
Eksemplarer af denne Art aarligt blomstrer i
Göteborgs Trädgårdsförening og da udgør en
enestaaende pragtfuld Prydelse for Orchidéhuset;
vinterblomstrende. <sp>L. tenebrosa</sp> Rolfe, Brasilien.
Lig L. grandis, men med større Blomster af
gulbrun Farve. Meget anvendt til Hybridisering med
Cattleya-Arter; Maj-Juni. <sp>L. xanthina</sp> Lindl.,
Brasilien, Blomsterne gule; Foraar. Ligesom de
øvrige gule og orangerøde Arter meget anvendt til
Krydsbefrugtning. — Foruden Ovenstaaende Arter
forekommer mange Hybrider i Kultur, hvilke dog
ikke er saa almindelige som efterfølgende
Lælia-Cattleya, maaske mest beroende paa, at de endnu
er ret kostbare i Handelen. <sp>Anvendelse:</sp>
Ligesom Cattleya er alle L. ypperlige Snitblomster,
anvendelige til al Slags Binderi og Dekoration. Til
Dyrkning i dette Øjemed bør fremfor alt følgende
Arter anbefales: L. anceps, L. autumnalis, L.
Gouldiana, L. Perrinii og L. purpurata, hvilke alle kan
give et godt økonomisk Udbytte. <sp>Kultur:</sp> Alle
brasilianske Arter dyrkes som Cattleya, de
meksikanske Arter derimod dyrkes i noget koldere
Væksthus, 14-15 ° C., samt plantede i Kurve,
hængende nær ved Glasset. Om Sommeren luftes
rigeligt og sprøjtes flittigt. Se i øvrigt
Orchidékultur.
Ax. Hzn.
</chapter>

<chapter name="Lælia-Cattleya">
<b>Lælia-Cattleya</b> (Orchidaceæ). Blandt den Mængde
Orchidéhybrider, som i de senere Aar er
fremkommet ved kunstig Befrugtning, indtager denne
fremtrædende ny Slægt den fornemste Plads for
Gartneriet og til praktisk Brug. Vel findes der under
andre Slægter en Mængde udmærket smukke og
værdifulde Hybrider, men i Skønhed og Pragt
overgaar dog Lælia-Cattleya i Almindelighed disse.
Paa Grund af den rigelige Produktion af disse
Hybrider, især i de engelske Orchidégartnerier, er
Prisen paa de nu i Handelen tilgængelige Planter
ret lav, ofte lavere end Prisen paa Arterne af

<img>Lælia-Cattleya suecica.</img>
Cattleya og Lælia, saa at orchidédyrkende
Handelsgartnerier nu med Fordel kan købe og dyrke disse
Hybrider. I Gennemsnit taget maa dog siges, at
de oprindelige Arter af Lælia og Cattleya
frembringer smukkere Blomster, men gennem Udvalg
og Befrugtning er et nyt og livskraftigt Blod
fremkommet, som frembringer uhyre livskraftige og
stærke Individer. Det er en Glæde at se, med
hvilken Styrke de fleste Former af Lælia-Cattleya
vokser og udvikler sig til kraftige Eksemplarer,
hvilket mange af de gamle Arter med faa
Undtagelser derimod ikke saa gerne gør i vore
Væksthuse. De Former af denne Slægt, som der særlig
bør lægges an paa, er de, som er opstaaet ved
Hybridisering af Lælia purpurata med Cattleya og
C. Dominiana med Lælia. Disse har en aldeles ny
Farve og store Blomster samt vokser og blomstrer
kraftigt. Mindre værdifulde for Snit er de
Hybrider, som opstaar mellem Lælia cinnabarina og
Cattleya, thi disses Blomster er ofte noget
grumset orangefarvede eller gule. I Reglen er disse
Hybrider opkaldt efter Personer, og at give et
Udvalg af dem er ret vanskeligt. Blandt Mængden
af Sorter kan følgende nævnes som de smukkeste:
<sp>L.-C. albanense</sp> (C. Warneri & L. grandis),
<sp>L.-C. Arnoldiana</sp> (L. purpurata X C. gigas),
<sp>L.-C. Baden-Powell</sp> (L. tenebrosa X C.
Lawrenceana), <sp>L.-C. bletchleyensis</sp> (L.
tenebrosa X C. gigas), <sp>L.-C. Charlesworthii</sp> (L.
cinnabarina X C. Dowiana var. aurea), <sp>L.-C.
Canhamiana</sp> (L. purpurata X C. Mossiæ), <sp>L.-C.
Heyana</sp> (L. purpurata X C. Lawrenceana), <sp>L.-C.
Haroldiana</sp> (L. tenebrosa X C. Hardiana),
denne sidste er igen en naturlig, ekstrafin Hybrid
mellem C. Dowiana v. aurea X C. gigas, <sp>L.-C.
Nysa superba</sp> (L. crispa X C. gigas), <sp>L.-C.
Pallas</sp> (L. crispa X C. Dowiana), m. fl. For
Interessens Skyld kan her nævnes, at just da dette
skrives, har den første Orchidé-Hybrid, som
vitterlig er opdrættet i vore nordlige Lande, blomstret
i Haga ved Stockholm. Det er en Lælia-Cattleya,
som ved Hybridisering er opdrættet af Forf. Aar
1913 gennem Frøudsæd, og som nu paa Forslag af
Professor C. Lindman i Stockholm er døbt <sp>L.-C.
suecica</sp> Hzn. (Sv. Bot. Tidsskr.). <sp>Kultur:</sp>
Som Cattleya. Se videre Orchidékultur.
Ax. Hzn.
</chapter>

<chapter name="Læplantning">
<b>Læplantning.</b> I Artiklen »Læets Virkning« er
redegjort for Læets Virkning paa Plantevæksten.
Læ gør sikkert ogsaa stor Gavn paa Bygninger
og forøger disses Holdbarhed, ligesom det ogsaa
for Husdyr, som en Del af Aaret holdes ude paa
Græs, har stor Betydning at opholde sig under
gode Læforhold, men Læets Virkninger paa Dyrs
Trivsel og paa Bygningers Holdbarhed er ikke
undersøgt saaledes, at Virkningen kan angives med
talmæssige Udtryk. — Til Læ for Markafgrøder
kan under de fleste Forhold kun anvendes
enrækkede Læhegn, hvorimod det for at skaffe Læ for
Bygninger, Haver og Frugtplantninger vil være
nødvendigt at anvende Læbælter bestaaende af flere
Rækker Træer. Efter de foreliggende stedlige
Forhold kan der anvendes enten Naaletræer eller
Løvtræer til Læhegn og Læbælter. —
<sp>Naaletræerne</sp> er de mest nøjsomme og taaler, skønt
de ogsaa sætter Pris paa Renholdelse, bedre end
Løvtræerne lidt Selskab af Ukrudtsplanter, men
deres Vækst er især i de første Aar langsom, og
saa har de den slemme Egenskab, at de ikke kan
taale Stævning. Et Hegn eller Læbælte af
Naaletræer kan kun fornyes ved Nyplantning. De til
Hegn- og Læplantning bedst anvendelige
Naaletræer er Hvidgran (Picea alba) og Sitkagran
(Picea sitchensis), og kun hvor der plantes i Hede
eller paa gamle lyngbevoksede Diger, plantes disse
Granarter i Blanding med Bjergfyr (Pinus
moutana); men Fyrrene maa fjernes, saa snart
Granerne er i god Vækst. Naaletræerne plantes som
3- eller 4aarige Planter. — <sp>Løvtræerne</sp>
sætter Pris paa rigelig Næring og paa Renholdelse
for Ukrudt (de betaler godt for Kultur), de vokser
rask til og kan næsten alle taale at stævnes. Flere
Løvtræer, f. Eks. Hvidtjørn, synes ogsaa, naar
Forholdene ellers er gunstige, at taale Vinden
bedre end Naaletræerne. Hvor Jordbunds- og
Kulturforholdene er saaledes, at der kan avles gode
Afgrøder af de almindelige Markplanter, kan der
sikkert med Fordel anvendes Løvtræer til Hegns-
og Læplantning. Af Løvtræer, som kan anvendes
til Hegns- og Læplantning, maa nævnes:

Hvidtjørn (Cratagus monogyna); Graapoppel
(Populus canescens); Elm (Ulmus montana); Seljerøn
(Sorbus scandica); Alm. Røn (Sorbus Aucuparia);
Ahorn (Acer Pseudoplatanus); Spids-Løn (Acer
platanoides); Hvidbirk (Betula odorata Bechst);
Vintereg (Quercus sessiliflora); Hyld (Sambucus
nigra); Hæg (Prunus Padus); Mirabelle (Prunus
Myrobalana); Naur (Acer eampestre); Hassel
(Coryllus Avellana); Avnbøg (Carpinus Betulus).

Hvidtjørn er ubetinget vor bedste Hegnsplante,
hvad enten den anvendes som klippet Hæk eller
som fritvoksende Læhegn, der kun studses lidt
paa Siderne. Graapoppel, Elm og Seljerøn er
kraftigt voksende og vindføre Lætræer. Graapoppel,
der ikke maa forveksles med Sølvpoppel (P. alba),
bør dog kun anvendes i store Læbælter, da den er
meget stærkt voksende. Alm. Røn, Ahorn,
Spids-Løn og Hvidbirk er ikke særlig vindføre men
anvendelige som Lætræer, i Læbælternes indv. Side.
Ahorn er dog stærk skyggegivende. Hyld, Hæg
og Naur er høje Buske, som kan anvendes til
Plantning mellem de højere Træer i Læbæltets
ydre Rækker, medens Mirabelle, Hassel og
Avnbøg kan anvendes paa samme Maade i de indre
Rækker. Hassel og Avnbøg fordrer dog ret god,
ikke for tør Jord. Som Underplantning i de indre
Rækker kan ogsaa anvendes Rubladet Hybenrose
(Rosa rugosa), der kan trives paa mager og tør
Jord.

Løvtræerne plantes som 2- el. 3aarige Planter;
men der bør aldrig plantes andet end godt
forgrenede, kraftige Planter med en vel opgravet
Rod, og Planterne maa være forsendt godt
indpakkede.

<sp>Læhegn</sp>. Danmarks dyrkede Arealer burde
uden Tvivl overalt være gennemkrydset af et
Netværk af levende enrækkede Hegn. Først og
fremmest bør der være plantet eller plantes i
Markskel og langs Veje og desuden mellem
Markernes Skifter i saa stor Udstrækning, at der ikke
nogen Steder er eller bliver større Afstand
mellem Hegnene end 200-250 m. Det er imidlertid
langt fra, at dette er Tilfældet endnu.
a. <sp>Jordens Behandling</sp>. Forud for Plantningen
maa gaa en formaalstjenlig Jordbearbejdning. Skal
der plantes paa gamle Diger (at opsætte ny Diger
til at plante paa er spildt Arbejde), sløjfes helst
saa meget af Digets Krone, at Bredden foroven
bliver c. 1,5 m (saa bred, at der kan køres med
Radrenser paa begge Sider af Trærækken), og
med Spade eller Plov løsnes Jorden i c. 50 cm
Dybde. Graves der kun en smal Rende i Digets
Krone, vil Ukrudtet let tage Magten og Løvtræer
vil ikke kunne trives. Jordbehandlingen af gamle
Diger, der maa afsluttes saaledes, at der langs
Digets Midte er en Hulning, bør helst udføres om
Efteraaret eller tidlig Vinter, for at Jorden saa
længe som muligt kan staa aaben for
Vinterfugtigheden. Paa flad Jord udføres
Jordbearbejdningen lettest ved at undergrundspløje en
Jordstrimmel paa c. 2 m Bredde til c. 50 cm Dybde. Kun
hvor Jorden er meget ukrudtsfyldt kan det være
rigtigst at reolpløje Jorden til den nævnte Dybde.
Paa flad Jord bør Jordbearbejdningen ogsaa udføres
i god Tid. Undertiden ses det, at
Jordbearbejdningen afsluttes saaledes, at der bliver en mere
eller mindre dyb, smal Rende at plante i. Dette er
uheldigt, da det er umuligt at anvende en
Radrenser til Renholdelsen, naar Træerne staar i
Bunden af en saadan Rende, og Rensning med
Haandhakke bliver der sjældent Tid til at
udføre. — b. <sp>Kalkning og
Grundgødskning</sp>. Hvor Jorden trænger til det, og f. Eks.
gamle Diger gør det vist altid, bør der før
Plantningen tilføres Kalk (eller Mergel) og Kali og
Fosforsyregødning. (Se Artiklerne om Kalk og
Mergel og Kunstgødning). — c. <sp>Plantningen</sp>
udføres under almindelige Forhold bedst i
November eller Slutningen af Marts-Begyndelsen af
April. — <sp>Naaletræerne</sp> (Sitka og Hvidgran)
plantes med en Afstand af 1-1,5 m. Plantes der
paa gamle lyngbevoksede Diger, maa der plantes
hveranden Bjergfyr, og Planteafstanden kan da
formindskes noget, <sp>idet Bjergfyrrene maa
hugges efter faa Aars Forløb</sp>, naar
Granerne er i god Vækst. Plantning af
Naaletræer sker lettest ved, at Planterne stikkes
ned efter en Plantespade. — <sp>Løvtræerne</sp>.
Foruden Hvidtjørn, der plantes med 0,5-0,7 m
mellem Planterne (størst Afstand paa god Jord) kan
til enrækkede Læhegn anvendes Seljerøn og
Mirabelle (den sidste kun paa god Jord), plantet med
0,7-1 m mellem Planterne, eller en Blanding af flere
Løvtræarter, f. Eks. Tjørn og Vintereg eller Tjørn,
Hæg, Seljerøn og Mirabelle. I saadanne blandede
Hegn gives der ogsaa c. 0,7-1 m Afstand mellem
Planterne. Ved en Planteafstand af 0,5 m eller
derunder plantes Løvtræerne lettest i en opkastet
Rende. Er Planteafstanden 0,5 m eller derover,
er det lettest at plante i Huller. En Mand graver
Hullerne (med en lodret Side mod Snoren), og
en Medhjælper bringer Planten paa Plads.
Jorden fra et Hul kastes til Planten i det
foregaaende Hul og trædes af Medhjælperen <sp>godt fast</sp>.
Planterne anbringes i den samme Dybde eller et
Par cm dybere end de har staaet i Planteskolen,
og Renden eller Plantehullet maa være saa dyb,
at Rødderne ikke bliver bøjede opad. Det er af
stor Vigtighed for den senere Rensning, at
Planterne kommer til at staa i en absolut lige Linje
(i krumme Skellinjer kan dette naturligvis ikke
gennemføres i bogstavelig Forstand). — d. <sp>Pleje
og Vedligeholdelse</sp>. Rensning langs
Hegnet udføres med enrækkede Hesteradrenser eller
med Hjulhakke saa ofte nødvendigt, og et Par
Gange om Sommeren fjernes med en Haandhakke
Ukrudtet melem Planterne i Rækken. Paa denne
Maade bør Rensningen udføres i <sp>mindst</sp> 3-4
Aar; men naar Hestehakken tages til Hjælp,
overkommes Rensearbejdet let. Tilføres der ikke
Næring nok ved Gødskning af Naboafgrøderne, maa
der gødes direkte til Hegnsplanterne, f. Eks. med
Superfosfat om Vinteren og Ajle tidlig om Foraaret.

Som Regel (for Tjørn vist altid) er det
nødvendigt for at faa et Løvtræhegn tæt fra
Bunden, at nedskære det 1-2 Aar efter Plantningen;
men Nedskæringen bør aldrig foretages, før
Træerne er i saa god Vækst, at de kan give
kraftige Skud. Nedskæringen bør helst foretages i
Slutningen af Marts til en Stubhøjde af 10-15
cm (til klippede Hække foretages Afskæringen
nærmere Jorden). Siden anvendes Kniv og Saks
kun til om nødvendigt at studse Hegnets
Sider. Gamle Tjørnehække og andre Løvtræhegn,
der er blevne aabne for neden, kan forynges ved
tidligt Foraar at stævnes tæt ved Roden, hvorefter
Jorden løsnes og renses for Ukrudt som ved
nyplantede Hegn. Gran kan klippes til Hæk; men
i Almindelighed vil det være at foretrække at
tage hveranden Plante bort, naar de begynder at
naa sammen. Træerne vil saa blive højere og
stærkere; men de vil ikke kunne gøre Tjeneste som
Hegn.

<sp>Læbælter</sp>. Læbælterne ved Gaarde og Huse
bør anlægges saaledes, at de ikke alene kan give Læ
for Haven; men ogsaa for Bygningerne. Læbæltet
bør helt omgive Bygninger og Have. Mod Vest og
Nord maa Læbæltet bestaa af flere Trærækker,
flest paa aabne vindudsatte Lokaliteteter, medens
der mod Øst kun behøves en eller to Rækker og
mod Syd kun en høj Hæk. Afstanden fra
Bygningerne bør være saa stor, at Læbæltet ingen
Sinde behøver at ryddes for at give Plads til
Bygningernes Udvidelse. Den Plads indenfor
Læbæltet, som ikke er optaget af Have og Bygninger,
vil altid finde god og nyttig Anvendelse. Her skal
kun peges paa, at det i mange Henseender er en
stor Behagelighed at have Roe- og Kartoffelkuler
og Kornstakke indenfor Læbæltet, a.
<sp>Jordbearbejdningen</sp> bør ligesom til Læhegn
udføres ved en grundig Undergrundspløjning til c. 0,5
m Dybde. Hvor Jorden er temmelig ukrudtsfyldt,
maa det tilraades at renbrakke Jorden Sommeren
før Plantningen, eller der kan i Stedet for
Renbrak anvendes en Afgrøde af Kartofler med stor
Top (Richters Imperator eller Up to date), hvortil
der er gødet meget stærkt, og som holdes fri for
Ukrudt under Væksten. — b. <sp>Kalkning</sp>
(<sp>Mergling</sp>) og <sp>Grundgødskning</sp>. Her
gælder det samme som for Læhegn; men de
bredere Læbælter kan ikke som Læhegnene vente at
kunne spise fælles med Naboafgrøderne, og derfor
bør der forud for Plantning sørges for rigelig
Kalkning (Mergling), hvis en saadan er
nødvendig. Der maa tilføres saa stor en Mængde Kalk
eller Mergel, at en tilstedeværende Kalktrang
fuldt ud afhjælpes (se Kalk og Mergel). Paa
lettere Jorder vil det være heldigt før
Undergrundspløjningen at udstrø 6-800 kg Thomasslagge eller
4-500 kg Benmel pr. ha. Tilstedeværelse af
Fosforsyre i Jordbunden bidrager til, at Træerne faar
en mere fast Skudbygning. Paa meget mager Jord
vil det ofte være meget formaalstjenligt,
Sommeren før Plantningen at dyrke Lupiner, som
nedpløjes. Undergrundspløjningen bør saa være
udført Efteraaret i Forvejen. — c. <sp>Plantningen</sp>.
Forud for Plantningen bør der lægges en
omhyggelig Plan derfor. Ydersiden af et Læbælte bør
altid bestaa af en kraftig Hæk (klippet eller
fritvoksende). Ved Naaletrælæbælter kan anvendes
Hvid- eller Sitkagran plantet med de samme
Afstande som nævnt under Læhegn. Kun paa Hedejord
vil der være Grund til at plante Bjergfyr imellem.
Ved Løvtrælæbælter anvendes bedst Hvidtjørn
eller, hvor man er meget bange for Hvidtjørnens
— for en Hegnsplante værdifulde — Torne, kan
anvendes Seljerøn og paa god Jord Mirabelle.
Planteafstanden som nævnt under Læhegn. Skal
Hvidtjørnene holdes klippet som Hæk, anvendes
den mindste Planteafstand. I Naaletrælæbælterne,
der kun anvendes paa den magreste Jord, plantes
med 1,5 m Afstand mellem Rækkerne og
Planterne i Rækkerne. Plantes der i Hedejord, som
sjældent er Tilfældet, anvendes i hveranden Række
og som hveranden Plante i de øvrige Rækker
Bjergfyr. Naaletrælæbælterne maa være brede. Der
maa være saa mange Rækker, at Fornyelsen kan
ske paa den Maade, at der i Stedet for udhuggede
Rækker eller Rækkepar kan plantes unge
Naaletræer eller helst Løvtræer til Afløsning af den
først plantede Bestand. Løvtrælæbælternes Bredde
kan af Hensyn til Arealet sjældent blive over
10-15 m mod Vest og Nord og kun c. det halve mod
Øst. For at faa et Læbælte, som vedvarende er
tæt og løvrigt i Bunden, maa Træerne straks fra
Begyndelsen have god Plads, og en Del af
Bestanden bør bestaa af lave, skyggetaalende Træer og
Buske.

I hosstaaende Skitse ses Planer for et
Løvtrælæbælte paa 6 Rækker foruden Hæk.

Af Skitsen ses det, at Planterne staar i
Kvadratforbindelse, men at de højtvoksende
(»Overlætræer«) og selvfølgelig derfor ogsaa de lavere
Træer eller Buske (»Underlætræer«) staar i
»Forbundt«, naar man ser paa Rækkerne parvis. Ved
denne Anordning opnaas en regelmæssig
Fordeling af de høje Træer (»Overlætræer«) straks og
ogsaa senere, naar det har været nødvendigt at
udtynde Bestanden ved at fjerne de høje Træer i
hveranden Række. Planteafstanden 2,5 m er
passende paa god Jord, paa magrere Jord kan 2 m
anvendes. Ved straks at plante med saa stor
Afstand og senere udtynde de høje Træer, naar de
begynder at genere hinanden, opnaas, at Lyset
stadig kan komme ned mellem Planterne, som saa
beholder Grene og Løv lige til Jorden. Lætræer
skal gøre Gavn ved at bryde Vinden, og maa have
en Vækst, saa de kan opfylde Opgaven, d. v. s. de
maa være tæt forgrenede og løvbesatte lige til
Jorden. Plantes Træerne som i Skovene tæt og
udtyndes for sent, bliver de grenløse for neden og
kommer til at vokse og se ud som Skovtræer.
De kan saa give lange, lige Stykker Gavntræ; men
kan ikke i smalle Læbælter gøre Gavn ved at yde
Læ. Vinden vil fare igennem under Kronerne,
næsten uhindret af de nøgne Stammer. I et
Læbælte som vist i Skitsen, foretages Udtyndingen
ved at stævne ved Jorden de høje Træer (X) i
Række 2, 4 og 6. Hvis Rækkerne 3 og 4 gives en
Afstand af 5 m, for at der kan blive Plads for en
Gang eller Vej, kan Udtyndingen foretages ved at
stævne de høje Træer i Rækkerne 2 og 5. Er der
kun Plads til et Læbælte paa 4 R. foruden Hæk,
kan Række 1 og 6 udelades. Et Læbælte mod
Øst, der kun bestaar af 1 el. 2 Rækker foruden
Hæk kan plantes som R. 1 og 6. I et saa smalt
Læbælte vil Udtynding, for at skaffe
tilstrækkelig Adgang af Lys, som Regel være unødvendig.
For hurtig at faa et Læbælte frem, kan der i et
Læbælte som det foreslaaede plantes Hvidel (som
»Ammetræ«) mellem Rækkerne og Planterne i
Rækkerne, saa Planteafstanden kun bliver 1,25 m.
Hvidel vokser selv paa mager Jord overmaade
hurtig til (se Knoldbakterier); men <sp>desværre</sp>
viser Erfaringen, at <sp>kun de færreste faar</sp>

<img></img>
<sp>Hvidellen fjernet i Tide, men at den
bliver staaende saa længe, at de
varigere Træer væsentligst
skades af den</sp>. Angaaende Plantetid se under
Læhegn. Før Plantningsarbejdets Paabegyndelse,
efter at Jorden er jævnet med Harve eller
Agerslæber, afsnøres der, for at Planterne kan komme
til at staa i lige Linier, paa langs og tværs, og
Plantehullerne graves saaledes, at de to (lodrette)
Sider begrænses af Snormærkerne. Planten
anbringes i Hullets Hjørne, der hvor
Snormærkerne skærer hinanden,
og Jorden jævnes til og
stampes omhyggelig fast. Særlig maa
det nøje paases, at Jorden bliver
godt faststampet ved
Foraarsplantning i Lerjord. Kommer
Planterødderne til at staa mellem løse,
tørre Lerknolde, vil Fastvoksning
ofte være umuligt, og Træet vil
gaa ud. Det maa naturligvis
paases, at Planterødderne ikke
udtørres unødvendigt under
Plantearbejdet; der maa hver Gang kun
tages et mindre Antal Planter fra
det Sted, hvor Planterne ligger
omhyggeligt indslaaede, og indtil
Planten sættes i Jorden, bør
Rødderne holdes dækket af en fugtig
Sæk. Er der enkelte Planter, som
ikke vokser, maa Efterplantning
foretages det følgende Efteraar
eller Foraar.

d. <sp>Pleje og Vedligeholdelse</sp>. Det
vigtigste ved Læbælternes Pleje er Renholdelse for
Ukrudt (se Billederne), som kun kan ventes at blive
udført, naar Hesteradrenseren kan bruges. I
Løvtrælæbælter kan der det første Par Aar efter
Plantningen med Fordel dyrkes Kartofler eller Roer
mellem Trærækkerne. Gødskningen til disse
Afgrøder vil ogsaa gavne Træerne, ligesom f. Eks.
en god Kartoffelafgrøde i høj Grad vil lette
Renholdelsen sidst paa Sommeren. Renholdelsen maa

<img>Fig. 1. Et kun tre Aar gammelt Læbælte ved Herning.</img>

<img>Fig. 2. Læbælte, som ikke er renholdt.</img>
udføres, indtil Træerne helt overskygger Jorden.
I Naaletrælæbælter maa Udtyndingen foretages,
saa snart Grenene paa Naborækkerne begynder at
naa sammen, kun ved en saadan Behandling kan
Træerne beholde Grenene helt ned til Jorden. I
brede Løvtrælæbælter hugger man
som nævnt foran de høje Træer i
hveranden Række ned til Jorden,
naar Nabotræernes Grene naar
noget ind i hinanden. Som
Regel vil der vokse Skud frem fra
Stubben. Det kan undertiden
være nødvendigt at fjerne en Del af
Hyldens Grene, hvis den i de
første Aar vokser saa kraftig til,
at den kan genere de nærstaaende
Seljerøn eller Elm, som i de
første Aar har en mere svag Vækst.
Enkelte stærktvoksende Individer
vil det altid være nødvendigt at
holde lidt under Kniven, for at
Bestanden kan blive ensartet, og
naar Læbæltet bliver 10-15 Aar,
maa der jævnlig foretages en
Udtynding af Underlætræernes
Grene og undertiden en Stævning af
hele Rækker af disse. Hækkene
ved Læbæltets Yderside
behandles som angivet for Læhegn. Ofte vil man dog
holde Hækkene klippede. Paa meget vindudsatte
Steder vil det gøre stor Gavn for Væksten i de
første Aar, at der mod Vest og Nord anbringes en
Læskærm af nedgravet Bjergfyrkvas.
N. E.

<img>Fig. 3. Renholdt Læbælte.</img>
</chapter>

<chapter name="Læreanstalter for Gartnere i Danmark">
<b>Læreanstalter</b> <sp>for Gartnere i Danmark</sp>.
Allerede ved forrige Aarhundredes Begyndelse var
man naaet til Erkendelse af, at en grundig
Uddannelse af de unge Gartnere var ønskelig, og ved
Bekendtgørelse af 29. Oktbr. 1811 fra »det
kongelige danske Cancelli« blev den første
Gartnereksamen oprettet. Bekendtgørelsen indledes med:
»Enhver i begge Rigerne, der attraar herefter at vorde
agtet som udlært Gartner, end mere om han vil
vente at blive ansat i nogen Kongelig Hauge, skal
underkaste sig en offentlig Eksamen i sit Fag«.
Endvidere indeholdt den Bestemmelse om, at
Eksamenen skulde afholdes ved en af de kongelige
»Hauger af en Kommission, bestaaende af tre
Kongelige Gartnere«, og i Overværelse af Professoren
i Botanik. Den skulde omfatte dels de
»uundværlige Kundskaber«: Jordens Behandling,
Køkkenhavedrift, Frugttrædyrkning, »Haugeblomsters
Dyrkning«, Varmebedes Anlæg og Pasning, særlig til
Meloner, samt »at forstaa en forelagt Tegning til
et Hauge-Anlæg og efter denne at udføre samme«,
dels de »nyttige Kundskaber«: Frugt- og
Planteskolers Anlæg, Kendskab til Frilands-Træer og
-Buske og til alle de »sjeldne Blomster, som kunne
anvendes til Ziir i en Blomsterhauge«, Drivning
af Fersken, Vin m. m. samt Kultur af
Væksthusplanter og Pasning af Orangerier, Anlæg af
en Hauge »i engelsk-chinesisk Smag« samt
Kundskab om »Gevæxthuse og Drivkasser«. Ved
Forordning af 8. Maj 1829 var Sønner af Gartnere
fra Hovedgaarde bleven fritagne for Værnepligt,
naar de havde faaet 1. Karakter ved Eksamen
eller som Kunstgartnere 1. eller 2. Karakter.
Ifølge Cancelliplakat af 24. Septbr. 1833 blev der
foretaget den Ændring, at Eksamenen blev delt i
en »Eksamen for Gartnere« og en »Eksamen for
Kunstgartnere«. Begge kom til at bestaa af en
praktisk Prøve, ved hvilken Eksaminanden skulde
vise sin Haandfærdighed i de almindelige
Havearbejder, og en teoretisk Prøve, der for
Kunstgartneres Vedkommende var delt i en skriftig og
mundtlig Del, ligesom den ogsaa omfattede betydeligt
mere end »Eksamen for Gartnere«. Denne Tvedeling
blev imidlertid senere atter opgivet ved
Bekendtgørelse fra Indenrigsministeriet af 14. Marts 1851,
ved hvilken Gartnereksamen kom til at indeholde
1) en praktisk Prøve, ved hvilken skal godtgøres
Eksaminandens Færdighed i de forskellige
Haandgreb, der udfordres i det hele Omraade af
Køkkenhaven, Frugthaven og Træskolen, derunder
indbefattet Espaliering af Træer, samt Blomsterhaven og
Dyrkning af Potteplanter, Sirtræer og Sirbuske,
2) en skriftlig teoretisk Prøve, vedrørende de
nysnævnte Fag samt Drivning, 3) en mundtlig Prøve
i Jordbundslære, Vejrlære, Plantelære,
Landmaaling og de under 2 angivne Fag. Endelig kunde
den, der havde bestaaet denne Eksamen,
underkaste sig en særskilt Eksamen i Landskabsgartneri
eller i botanisk Havedyrkning og Plantelære. I
Rosenborg kongelige Haver, som allerede i det 18.
Aarhundrede havde været et søgt Lærested for unge
Gartnere, blev der givet nogen teoretisk, men
væsentlig praktisk Undervisning for de Elever, som
agtede at indstille sig til de nævnte Eksamener;
dog var det ingen Nødvendighed for at kunne
indstille sig til Eksamen at have været Elev paa
Rosenborg, og mange bestod Eksamenen uden at
have deltaget i denne Undervisning. Ved den fri
Statsforfatnings Indførelse i 1849 henlagdes de
kongelige Driverihaver ved Rosenborg under
Indenrigsministeriet, men blev allerede i 1851
overdragne den kongelige Civilliste, dog med det Forbehold,
at Rosenborg Driverihaver fremdeles skulde
bibeholdes som Gartnerlæreanstalt. Der har fra den
Tid af med pekuniær Støtte af den kgl. Civilliste
været gennemført en mere regelmæssig
Undervisning end i Aarhundredets første Halvdel, men
denne ophørte, da Rosenborg Driverihaver nedlagdes
i 1910. Eksamenen er undergaaet forskellige
Forandringer. I Bekendtgørelse af 26. Maj 1866 fra
Indenrigsministeriet ophævedes den hidtil
bestaaende Gartnereksamen under Henvisning til
Oprettelsen af en planmæssig Undervisning i økonomisk
Havedyrkning ved <sp>den kgl. Vetr.- og
Landbohøjskole</sp>. Som Supplement hertil
oprettedes i 1867 en Eksamen i Blomsterdyrkning og
Driveri, og Adgang til at underkaste sig denne stod
kun aaben for dem, der havde taget
Havebrugseksamen ved Landbohøjskolen, dog blev der ingen
Undervisning givet ved Højskolen i disse Fag.
Undervisningen ved Landbohøjskolen omfattede fra
først af Grundvidenskaberne: Fysik og Meteorologi,
Kemi, Jordbundslære, Almindelig Botanik og
Skovplantelære, Landmaaling og Nivellering, Tegning
samt Fagvidenskaberne: Almindelig
Havedyrkningslære, Køkkenhavedyrkning og
Frugthavedyrkning. I Aarene 1880-90 er
Grundvidenskaberne forøgede med Plantepatologi og
Jordbrugs-Zoologi. — Ophævelsen i 1866 af den praktiske
Prøve og Udelukkelsen af Blomsterdyrkning og
Plantedrivning som Undervisningsfag vakte straks
en ikke ringe Misfornøjelse blandt Gartnerne, og i
1888, da der forestod en større Omordning af
Undervisningen ved Landbohøjskolen, indgik
derfor »Almindelig dansk Gartnerforening« med et
Andragende til Indenrigsministeriet. Dette havde
til Følge, at Blomsterdyrkning og Plantedrivning
i 1895 blev optagne som Undervisningsfag og
Eksamensfag ved Landbohøjskolens
Havebrugseksamen. Ønsket om den praktiske Prøves
Genindførelse mente Landbohøjskolen derimod ikke at
kunne imødekomme. Eksamensfagene ved
Landbohøjskolen har fra 1908 været: Almindelig
Havebrugslære med Havebrugsøkonomi,
Køkkenhavedyrkning, Frugttrædyrkning med
Planteskoledyrkning, Blomsterdyrkning, Plantedrivning,
Havebrugsbotanik, Havebrugszoologi, Fysik, Kemi,
Jordbundslære, Almindelig Botanik, Landmaaling samt
praktisk Prøve i Agrikulturkemi og Konstruktion
af Havekort. Fra 1. Sept. 1920 forlænges
Studietiden fra 2 1/6 til 2 1/2 Aar, og samtidigt udvides
Undervisningen med følgende nye Fag: Mikrobiologi og
Arvelighedslære, Samfundsøkonomi,
Regnskabsvæsen, Ejendoms- og Handelsforhold, medens
Planteskoledrift og Væksthusbygning overgaar til at
blive selvstændige Fag. Der oprettedes i 1896 af Alm.
dansk Gartnerforeiiing en <sp>praktisk Prøve</sp>.
Denne afholdtes aarlig af en af Foreningen valgt
Eksamenskommission og med en af
Landbrugsministeriet tilforordnet Censor som Tilsynsmand.
Eksamensfordringerne laa i teoretisk Henseende
indenfor den Ramme, som var angivet ved de af
Foreningen til Brug ved Undervisningen udgivne
Lærebøger, og ved Bedømmelsen lagdes Hovedvægten
paa Eksaminandens praktiske Haandfærdighed i de
almindelige gartneriske Arbejder. Prøven blev
første Gang afholdt i 1897, og der indstillede sig
i de første Aaringer c. 10 Kandidater aarlig til
Prøven. Antallet svandt efterhaanden ind, i
Femaaret 1911-15 blev Prøven kun aflagt af 14
Elever. Den ophævedes i 1915. De ovenfor nævnte
kortfattede Lærebøger, som Foreningen har
foranstaltet udgivet, omhandler Almindelig
Havedyrkningslære, Køkkenhavedyrkning, Frugttrædyrkning
og Planteskoledrift, Plantedrivning,
Blomsterdyrkning samt Tegninger til Brug ved
Tegneundervisning. Foreningen oprettede i 1920 eget Forlag
og forbereder Udgivelsen af flere nye Lærebøger
samt nye Udgaver af de gamle. Med
Understøttelse af Foreningen afholdes i Vinterhalvaaret
Aftenkursus for Elever i København, Charlottenlund,
Odense, Aarhus og flere andre Byer. Oprindelig
var Undervisningen tænkt som en Uddannelse i
Teori for de Elever, der agtede at indstille sig til
den praktiske Prøve, men tager nu mere Sigte paa
den almindelige teoretiske Undervisning.

Antallet af Gartnere, der i Aarene fra 1811 og
indtil nu har bestaaet Eksamenen, den sidstnævnte
praktiske Prøve fraregnet, fordeler sig
gennemsnitlig saaledes:

<table>
<td 5 c>Gartnereksamens<br>Kandidater.
<td>1811<td c>til<td>1820<rtd c>aarlig<td r>9
<td>1821<td c>-<td>1830<td c>—<td r>10
<td>1831<td c>-<td>1840<td c>—<td r>10
<td>1841<td c>-<td>1850<td c>—<td r>7
<td>1851<td c>-<td>1860<td c>—<td r>5
<td>1861<td c>-<td>1866<td c>—<td r>7
</table>

<table>
<td 5 c>Havebrugseksamens<br>Kandidater.
<td>1866<td c>til<td>1870<td>aarlig<td r>1
<td>1871<td c>-<td>1880<td c>—<td r>3
<td>1881<td c>-<td>1890<td c>—<td r>4
<td>1891<td c>-<td>1900<td c>—<td r>5
<td>1901<td c>-<td>1910<td c>—<td r>4
<td>1911<td c>-<td>1919<td c>—<td r>6
</table>

Tallene viser, at den gamle Gartnereksamen har
haft større Tilgang end Landbohøjskolens
Havebrugseksamen, og dette til Trods for, at der
antagelig er c. 30-40 Gange saa mange Gartnere nu
som ved Aarhundredets Begyndelse. Dette maa dog
ikke opfattes, som om der af Gartnerne nutildags
lægges mindre Vægt paa Uddannelsen. Det skyldes
utvivlsomt og staar i nøje Afhængighedsforhold til
den vidt forskellige Skikkelse, hvorunder
Gartneriet formede sig dengang, og hvorunder det former
sig nu. Ved Aarhundredets Begyndelse var
Gartneriet her i Landet Privatgartneri, og
Handelsgartneri eksisterede saa godt som ikke. Skulde en
Gartner dengang kunne opnaa en Livsstilling,
maatte han have Gartnereksamen, thi uden denne
kunde han ikke vente at faa Ansættelse, og de
allerfleste underkastede sig derfor Eksamenen.
Nutildags er Handelsgartneriet derimod,
sammenlignet med Privatgartneriet, langt det betydeligste,
Eksamen er ikke nødvendig for at kunne nedsætte
sig som Handelsgartner, og de Pladser, hvortil
Eksamenen giver Adgang, er færre nu end dengang,
ligesom Lønningerne ogsaa er forholdsvis ringere.
Hertil kommer, at Konkurrencen for den
begyndende Handelsgartner i vore Dage er saa haard, at
det kun er faa, der har Raad til at bringe det
Offer af Tid og Penge, som Kursuset paa
Landbohøjskolen kræver.

Af L., oprettede ved privat Initiativ og med
saavel praktisk som teoretisk Undervisning, kan
følgende fremhæves. I 1844 paabegyndtes en Skole
»<sp>Collins Minde</sp>« ved Snoghøj i Jylland med
Støtte af Kongen og det Classenske Fideikommis.
Skolen havde baade betalende og ikke betalende
Elever. Læretiden for de første, som efter endt
Uddannelse kaldtes Gartnere, var 3 Aar, for de
sidste, som benævnedes Havekarle, 2 Aar.
Undervisningen omfattede Havedyrkning og Plantekultur
i Almindelighed, »Kundskab om Jorddannelsen«,
Plantelære, praktisk Landmaaling og den dertil
nødvendige Matematik, Stiløvelser og Bogholderi
samt Øvelse i at forfærdige og reparere
Haveredskaber. Skolen havde ret betydelig Tilgang, men
paa Grund af økonomiske Vanskeligheder maatte
den lukkes efter nogle Aars Forløb. — I 1875
aabnedes Havebrugshøjskolen <sp>Vilvorde</sp> ved
Charlottenlund. Skolens Areal er 11 ha Have
med Væksthuse og Drivbænke. Der afholdes paa
Skolen siden 1912 to Kursus for Gartnere: A. Et
12 Maaneders praktisk og teoretisk Kursus, som
begynder i April og afsluttes til Marts næste Aar
med Eksamen. For at opnaa det fulde Udbytte af
Undervisningen maa Eleverne helst have nogle
Aars praktisk Kendskab til Gartneri og
almindelige Skolekundskaber. Den aarlige Eksamen
overværes af en af Kultusministeriet udnævnt
Eksamenskommission. Eksamenen bestaas
gennemsnitlig af 5 Elever aarligt. Før 1912 var
Eksamenskursuset toaarigt og blev da gennemgaaet af c. 9
Elever aarlig. I 1920 er Eksamenskursuset
forandret til kun at omfatte teoretisk
Undervisning; det begynder 1. Novbr. og varer i 11
Maaneder. B. Et 5 Maaneders Vinterkursus
med udelukkende teoretisk Undervisning. Der
stilles ingen særlige Fordringer for at blive optaget
paa dette Kursus, men det forudsættes, at
Deltagerne foruden at være i Besiddelse af
almindelige Skolekundskaber har praktisk Kendskab til
Gartneri, da dette er en Betingelse for at faa det
fulde Udbytte af Undervisningen. Kursuset
besøges aarlig af 15-20 Elever, saa mange som der er
Plads til. Skolen har en righoldig Plantesamling,
et Havebrugsmuseum og en Bogsamling. — Ved
<sp>Rødkilde Højskole</sp> paa Møen oprettedes i
1889 en særskilt Havebrugsafdeling. Arealet var
1,3 ha, der dreves som blandet Handelsgartneri
med Planteskole, Køkkengartneri, lidt Bænkdriveri
og nogen Frøavl. I de 7 Sommermaaneder var
Eleverne beskæftigede i Haven, og der gaves kun
Undervisning i Botanik. I Vintermaanederne var
Undervisningen derimod saa godt som udelukkende
teoretisk, Eleverne deltog i den almindelige
Højskoleundervisning, men desforuden undervistes i
Havebrugsfagene, Plantelære, Kemi, Landmaaling
samt Havetegning. I Vinterkursuset har aarlig
deltaget mellem 6-12 Elever, i Sommerkursuset
4-8. Havebrugsafdelingen sygnede efterhaanden
hen og nedlagdes i 1901. — <sp>Beder
Havebrugsskole</sp> ved Aarhus oprettedes 1889 og
overgik 1894 til et Aktieselskab. I 1913 købtes
Skolen af den nuværende Forstander. Der
afholdes paa Skolen to Kursus: A. Et 5 Maaneders
Vinterkursus, omfattende udelukkende Teori, og
beregnet paa Gartnere med nogenlunde god praktisk
Uddannelse. Der undervises 8 Timer daglig, og
Undervisningen er lagt saaledes tilrette, at
Foredrag og Overhøring, Tegning, Landmaaling og
Gymnastik veksler. B. Et 5 Maaneders
Sommerkursus, særlig beregnet paa Begyndere.
Undervisningen er her væsentlig praktisk Arbejde og
Øvelser, med 2 Timers Teori daglig. Foruden i
Havebrugsfagene undervises i de almindelige
Skolefag. Skolen har de sidste Aar været besøgt
af henimod 20 Elever aarlig. Havens Areal er
4 ha. Der afholdes ingen Eksamen. —
<sp>Aarslev Havebrugsskole</sp> paa Fyn oprettedes i
Efteraaret 1907 og har gennemsnitlig været
besøgt af 22 Elever om Aaret. Til Skolen hører
knap 7 ha. Til Drivning, særlig af Tomater,
Agurker og Vin, haves to store og et mindre
Drivhus. Der afholdes et 5 Maaneders
Vinterkursus. Skolen søger ved dette Kursus at
dygtiggøre de unge Gartnere til deres fremtidige
Gerning ved at meddele saadanne Kundskaber, som
kan afgive et godt Grundlag for dem, der
umiddelbart efter Kursuset tager fat paa praktisk
Virksomhed enten som selvstændige Gartnere eller som
Gartnermedhjælpere. Skal Eleverne faa det fulde
Udbytte af Undervisningen, maa de være i en
modnere Alder og bør være godt kendt med
praktisk Arbejde. Siden 1917 afholdes der paa Skolen
et Sommerkursus for Husholdningselever.

Der har ved de 3 bestaaende Skoler før været
afholdt forskellige korte Kursus for Havebrugere,
Skolelærere o. a., men nu afholdes ingen saadanne,
og Skolerne faar mere og mere Præg af at være
rene Gartnerskoler. Paa Beder har det uden Held
været forsøgt med Afholdelse af
Fortsættelseskursus, og paa Aarslev har der været et
Sommerkursus. Foruden at afgive Demonstrationsmateriale
ved Undervisningen tjener de til Skolerne knyttede
Arealer til at bære Skolerne økonomisk, idet den
forholdsvis ringe Betaling, der ydes af Eleverne,
er utilstrækkelig til at give noget nævneværdigt
Overskud. I 1919 var de 3 Skolers Vinterkursus
besøgt af over 50 Elever, medens der var over
2000 Elever paa Landbrugsskolerne.
L. H.

<sp>Læreanstalter for Gartnere i
Norge</sp>. I 1880 oprettede Fjære Landboforening med
Understøttelse af Nedenes Amts
Landhusholdningsselskab og Selskabet for Norges Vel en
Havebrugsskole paa Lillenes i Fjære pr. Arendal. I 1882
fik Skolen Statsunderstøttelse, og samtidig
stilledes den under Landbrugsdirektørens Kontrol. Et
Kursus varede 2 Somre og den mellemliggende
Vinter. Undervisningsfagene var Havebrugslære,
Modersmaal, Regning, Naturlære, Jordbunds- og
Gødskningslære, Botanik, Landmaaling, Tegning
samt praktiske Arbejder i Gartneriets forskellige
Grene. I 1892 krævedes fra Statens Side en Del
Forandringer indførte ved Skolen, men da dens
Bestyrelse vægrede sig ved at gaa ind herpaa,
maatte den opgive Skolen, som nu overtoges af en
Handelsgartner i Grimstad og fortsattes med et
Bidrag fra Staten og Nedenes Amt. Paa Stortinget i
1895 fremkom der imidlertid ufordelagtige, men
utvivlsomt paa Misforstaaelser beroende Ytringer
om Skolen, som af den Grund allerede samme Aar
blev nedlagt. Paa Foranledning af Brugsejer
Sæhlie, Vang, og Gartner Bergstrøm, Aas, foreslog
Landbrugsdirektør <sp>J. Smitt</sp> i 1875 at knytte
en Havebrugsafdeling til Aas højere
Landbrugsskoles lavere Afdeling, men Forslaget med
adskillige Ændringer gik først igennem i 1886.
Havebrugsafdelingen traadte i Virksomhed 1. April
1887 med toaarige praktisk-teoretiske Kursus. Der
blev optaget 6 Elever hvert andet Aar. Da den
højere Landbrugsskole i Aas i 1897 forandredes
til <sp>Norges Landbrugshøjskole</sp>, blev
den praktisk-teoretiske Skole nedlagt og i Stedet
oprettet en toaarig teoretisk Højskole for Gartnere,
ligestillet med Landbrugshøjskolens øvrige 4
Afdelinger. Som Fordannelse kræves mindst 2 Aars
praktisk Arbejde i Have og Gartneri, Eksamen fra
en lavere Havebrugsskole, og — dertil maa
Aspiranterne underkaste sig Optagelsesprøve i nogle
humanistiske Fag. Til Behandling foreligger for
Stortinget i 1919 Forslag om at gøre
Havebrugsafdelingen treaarig og at skærpe
Optagelsesbetingelserne. — I det Øjemed at give
Landboungdommen Anledning til at lære Køkkenvækst- og
Frugtdyrkning, er der oprettet flere Havebrugsskoler
med Statstilskud. <sp>Sandveds
Havebrugsskole</sp> traadte i Virksomhed i Januar 1896,
<sp>Hylla Havebrugsskole</sp> i 1897, oprettet
af N. Trondhjems Amts Landhusholdningsselskab,
<sp>Aamots Havebrugsskole</sp> ved Porsgrund
i 1902, nedlagt i 1917, og <sp>Hjeltnes
Frugtdyrkningsskole</sp> i Ulvik, baade for Mænd
og Kvinder, i 1900. De 3 førstnævnte Skoler med
10, den sidste med 8 Maaneders Kursus. Skolerne
er senere udvidet til enaarige. Ved Hjeltnes er
der et teoretisk Vinterkursus og et praktisk
Sommerkursus. Disse Skoler er bleven søgt af mange
Gartnere og har dannet Forskoler for Norges
Landbrugshøjskoles Havebrugsafdeling. Af
Havebrugsskoler kun for Kvinder maa nævnes: <sp>Vaartun
Havebrugsskole</sp>, Stenkjær, oprettet 1901,
<sp>Reistad Havebrugsskole</sp> i Lier, oprettet
i 1908 paa Revo i Sande. Begge disse Skoler
havde oprindelig 7, senere 8 Maaneders Kursus.
Skolen paa Reistad er nedlagt fra Nytaar 1919,
grundet paa for lidet Statstilskud. <sp>Statens
Gartnerskole</sp> i Kristiania traadte i
Virksomhed 1. Oktober 1917. Den har to Vintres
teoretiske Kursus; den mellemliggende Tid
praktiserer Eleverne i Gartnerier, men staar under
Skolens Tilsyn. Andet Vinterkursus deles i 3
Speciallinier: en for Frilands-, en Væksthus- og en for
Anlægsgartnere. For Optagelse kræves at man har
gennemgaaet en treaarig Læretid i Gartneri.
H. M.

<sp>Læreanstalter for Gartnere i
Sverrig</sp>. Undervisning i Havebrug i Sverrig daterer
sig fra Aar 1891, da der ved et Testamente af
Professor P. J. Bergius grundlagdes den
<sp>Bergianske Stiftelse</sp>. I Testamentet foreskreves, at
Bergius' faste Ejendom »Bergielund« »nu og i
Fremtiden skal blive en Skole for Hortikulturen
i Riget.« Undervisning i Havebrug har ogsaa
uafbrudt foregaaet, dog til visse Tider i mindre
Omfang. Da Bergianske Stiftelsen 1886 flyttedes fra
sin gamle Plads, beliggende som den var midt i
Stockholm, ud til Haga-Frescati, nord for Staden,
fik den betydelig større Plads, og Undervisningen
blev med det samme betydelig moderniseret. Skolen
kan nu modtage 12 Elever. Kursuset er 2-aarigt.
Ved det af det kgl. Landtbruks Akademi oprettede
<sp>Experimentalfältet</sp>, som ogsaa er
beliggende straks nord for Stockholm, begyndte 1832
at meddeles teoretisk Undervisning i Havebrug.
At begynde med var Forstanderen alene, men
efterhaanden antoges dog flere Lærere, hvorved
Undervisningen blev mere fuldstændig. Denne Skole
omorganiseredes imidlertid 1900, og nu gives en
grundig Undervisning i alle Havebrugsfagene.
Kursus er 2-aarig, og Elevernes Antal er mellem
25 og 30. — <sp>Svenska
Trädgårdsföreningen</sp>, som skriver sig fra Aar 1832,
oprettede 1843 en Havebrugsskole i Stockholm. Da
Foreningen 1862 flyttede sin Virksomhed ud til
Slottet <sp>Rosendal</sp> paa Djurgården ved
Stockholm, flyttedes naturligvis ogsaa Undervisningen i
Havebrug med. Denne Skole blev der allerede
1846 af Staten tilstaaet en aarlig Bevilling af 2000
Kr., som 1858 forhøjedes til 4000 Kr., for 1860
at gaa op til 8500 Kr. Denne Bevilling nedsattes
imidlertid 1880 til 4000 Kr., hvilken Sum denne
Forening vedblev at beholde til 1909. Elevernes
aarlige Antal har været omtrent 25, men er dog
i de sidste Aar i Aftagende. Skolen ophørte med
sin Virksomhed 1911. — Ved <sp>Alnarps
Landtbruks-Institut</sp> oprettedes 1876 en
Havebrugsskole, ved hvilken der aarlig undervises
12-16 Elever i 2-aarige Kursus. Skolen har i aarlig
Bevilling fra Malmöhus Läns Hushällnings
Sällskap haft omtrent 2000 Kr. i Tidsrummet
1876-1907, hvorefter Skolen overtoges af Staten. Der
blev givet Undervisning i saavel grundlæggende
som i alle Havebrugsfagene af 5-6 Lærere. —
<sp>Adelsnäs Trädgårdsskole ved
Åtvidaberg</sp> i Östergötland oprettedes 1901 med
Pladser for 16-20 Elever. 1903 fik Skolen et
Statsbidrag af 5000 Kr. aarlig, som 1909
forhøjedes til 8000 Kr. Foruden dens ordinære 2
Aars Kursus, som gaar ud paa Uddannelse af
Gartnere, er der tillige siden 1904 blevet afholdt flere
Specialkursus, saasom Undervisning i Frugttræers
Beskæring, Frugtens Anvendelse og Behandling i
Hjemmene og for Handelen, Halvaarskursus for
Kvinder, Fortsættelseskursus for Skolelærere (dette
sidste Kursus med specielt Statsbidrag) o. s. v.
Skolen tilhører Baron Teodor Adelsvärd,
Åtvidaberg. — Paa Grund af sagkyndiges Forslag om
Undervisningens Omordning i Havebruget,
bevilligede den svenske Rigsdag 1909 et Bidrag af
12,000 Kr. aarlig for en Havebrugsskole i
Sydsverrig, 10,000 Kr. til en lignende paa en eller
anden Plads i Mellemsverrig og 8000 Kr. til en
tredje i Norrland. Den førstnævnte er nu den ved
<sp>Alnarp</sp>, den anden <sp>Åtvidaberg</sp>, og den
tredje har faaet sin Plads i <sp>Hernösand</sp>. Ved
alle disse Skoler er Kursuset 2-aarigt. Der fordres
af dem, som søger disse Pladser, at de skal være
fyldt 21 Aar, at de skal have en god
Almueskole-Uddannelse og i mindst 3 Aar arbejdet ved
Havebruget. Kvinder kan antages ved disse Skoler.
Der antages højst 20 Elever ved hver af Skolerne.
Eleverne faar fri Undervisning, Husrum med
Opvarmning og Lys, Kost, fri Læge og Medicin. De
er skyldige at deltage i alle de Arbejder, som
forekommer i Haverne. Undervisningen begynder
den 1. November, og ny Elever antages hvert
Aar. Undervisning meddeles i følgende Fag:
Svensk, Skrivning, Matematik, Bogføring og
Handelskorrespondance, Tegning, Botanik, Zoologi,
Kemi, Fysik og Meteorologi, Jord- og Gødningslære,
Landmaaling og Nivellering samt Dræning, Have-
og Parkanlægningskunst, Køkken- og
Frugthavedyrkning, Pomologi, Blomster-, Planteskole- og
Frødyrkning, Sortforædling, Binde- og
Dekorationskunst, Drivhuskonstruktioner, Konservering og
Biers Pasning. Undervisningen er fordelt paa
følgende Maade: For første Aars Kursus undervises
der i 300 Timer samt i Forevisninger og Øvelser
140 Timer. Andet Aar er Forelæsningerne 450
Timer, Forevisninger og Demonstrationer 200
Timer. Ved Siden af det ordinære 2-aarige Kursus
undervises desuden ved hver af Skolerne i kortere
Specialkursus i de forskellige Dele af Havebruget.
Undervisningen for Kvinder er foruden ved
Alnarp og Adelsnäs Havebrugsskoler desuden
foregaaet paa nogle Steder i Landet. Statsbidrag for
saadan Undervisning har været tildelt den nu
ophørte Skole ved <sp>Agdatorp</sp> i Bleking. En af
de mest besøgte kvindelige Havebrugsskoler har
været den ved Torshäll, Leksand i Dalarne.
Ejerinde Frøken Lillie Landgre. — Desuden er der
Kursus i Havebrug ved <sp>Fredrika
Bremerförbundets Landhushållningsskola
ved Rimforsa</sp> i Östergötland og Apleryd ved
Båstad.
C. G. D.

<sp>Læreanstalter for Gartnere i
Finland</sp>. Ved den i Åbo 1751 anlagte botaniske
Have blev den første Havebrugsundervisning
meddelt i Finland, og de første indenlandske Gartnere
blev saaledes uddannede der. Aar 1758 skriver
<sp>Kalm</sp> (se Finlands Havebrug) nemlig i Brev til
Grev C. G. Tessin bl. a. herom: »To af mine
tidligere Arbejdskarle, som ved deres Ankomst til
mig næppe vidste, hvad »trädgård« var, har i
den Tid, de har tjent mig, profiteret deraf, saa at
de nu har Stillinger som Gartnere, den ene som
Stadsgartner i Björneborg.« 1799 gjorde den
daværende energiske Sekretær for »Finska
Hushållningssällskapet«, <sp>Olof Vibelius</sp>, Ansats til
at faa en Havebrugsskole i Stand i Åbo. Han
annoncerede derom i »Åbo Tidningar«, og siger bl. a.
i den lange og vidtløftige Annonce, at »da den
fornemste Aarsag til den ringe Fremgang,
Havedyrkningen har gjort i Finland, skyldes bristende
Tilgang i Landet af duelige Gartnere, saa vil han
nu give Lejlighed til, for dem, som benytter sig
deraf, at indsætte Ynglinge i Gartnerlære paa den
ham tilhørende Gaard, Bagarla Gaard, ved Åbo, hos
Gartneren der, Jernberg.« Der turde dog
imidlertid ikke have meldt sig nogen Elev, thi Skolen
blev aldrig til noget. Først med det 1837 stiftede
»Finska Trädgårdsodlings-Sällskapet«, som paa sit
Program bl. a. havde Oprettelsen af en
Havebrugsskole for Uddannelse af saavel Gartnere som
Havekarle, fik Finland sin første organiserede
Havebrugsskole. Den grundlagdes i Åbo 1841 under
Navn af <sp>Kuppis
trädgårdsskötareskola</sp>. Skolens første Gartner og Forstander var
en dansk Mand ved Navn <sp>Adolf Floor</sp>. 1878
blev Skolen omorganiseret, og da der var Mangel
paa svensktalende Elever, antoges saadanne med
Finsk til Modersmaal med det Resultat, at Skolens
Undervisningssprog siden 1890 udelukkende blev
Finsk. Skolen, som nød Statstilskud og aarlig
underviste 8 ordinære Elever, forestodes i mange Aar
af Gartneren <sp>O. R. Gauffin</sp>, men da han trak
sig tilbage og overdrog Kuppis Handelsgartneri
til C. M. Rajalin, ophørte ogsaa Skolen i Efteraaret
1898. Noget senere end Kuppis Skole oprettedes
af Assessor <sp>C. J. Wikberg</sp> med
Statsunderstøttelse en Havebrugsskole for 8 Elever paa
Söderkulla Ejendom i Sibbo Sogn. Skolen flyttedes i
1873 derfra til <sp>M. G. Stenius</sp> Gartneri paa
Villaen Alkärr ved Helsingfors og 9 Aar senere,
1882, til den i samme By 1881 oprettede »Finska
Trädgårdsföreningen«. Antallet af ordinære Elever
ved Skolen, som fremdeles understøttedes af
Staten, var aarlig 10-12. Undervisningssproget var
Svensk. Da Foreningen i 1907 opløstes, inddroges
ogsaa Skolen. — I December 1898 udkom en
kejserlig Forordning om Havebrugsundervisningens
Ordning i Finland med det Udfald, at der i det
følgende Aar, 1899, oprettedes ikke mindre end 7
lavere Havebrugsskoler, nemlig <sp>Villa
Billnäs</sp> i Pojo, <sp>Koristo</sp> ved Åbo, <sp>Wääksy</sp> i
Kangasala, <sp>Myllysaari</sp> i Wiborg,
<sp>Niittylaks</sp> i Kiihtelysvaara nær ved Byen Joensuu,
<sp>Rantakyla</sp> ved St. Michel og <sp>Rutala</sp> i
Jyväskylä. I 1890 oprettedes endnu en ottende
lavere Havebrugsskole, nemlig i <sp>Gustafsro</sp>
Handelsgartneri ved Wasa. Alle disse Skoler var
finske med Undtagelse af Skolen paa Villa Billnäs,
som var svensk, og Skolen paa Gustafsro, hvor
Undervisningen meddeltes baade paa Svensk og
Finsk. Skolen paa Gustafsro ophørte i 1905, da
Forretningen gik over paa andre Hænder. Koristo,
Wääksy og Rutala Skoler inddroges i 1908.
Derimod kom en ny finsk lavere Havebrugsskole til
i 1903 paa <sp>Långsjö</sp> i Somero Sogn, saa at
Skolernes Antal i 1911 var 5. Skolerne paa
Niittylaks og Långsjö ophørte 1918, men i Efteraaret
1919 indrettedes en ny lavere Havebrugsskole paa
det Staten tilhørende Harjus Jordbrugsskole ved
Fredrikshamn, og en lignende Skole har man til
Hensigt fra Efteraaret 1920 at aabne paa det
ligeledes Staten tilhørende Jokkis Gods. Fra og med
Efteraaret 1920 bliver Antallet af de lavere
Havebrugsskoler i Landet saaledes atter 5. Kursus
ved disse Skoler er toaarige, og for Optagelse paa
Skolen fordres i Almindelighed ingen
forudgaaende praktisk Uddannelse. Opholdet ved Skolen er
for ordinære Elever afgiftsfrit, og Eleverne
erholder foruden Undervisning fri Bolig og Kost,
Undervisningen er kombineret praktisk og teoretisk
samt varetages af en, i bedste Fald to Gartnere.
Aarligt Elevantal ved Skolerne er varierende fra
10 til 24 og bestaar hovedsagelig af unge Mænd,
men ved et Par Skoler findes ogsaa kvindelige
Elever. Disse Skoler nyder alle i aarlig
Statsunderstøttelse 800 Mk. for Undervisningen samt 300
Mk. til hver Elevs Underhold pr. Aar. 1911
modtog disse Skoler saaledes følgende
Statsunderstøttelse: Långsjö 4400 Mk., Myllysaari 3800 Mk.,
Rantakylä 3200 Mk., Niittylaks 4400 og Villa
Billnäs 6200 Mk. I 1920 var Statstilskudet c. 3
Gange større. Allerede længe har man
imidlertid indset disse Skolers Uhensigtsmæssighed:
Optagelsesfordringerne altfor smaa, Undervisningen af
for ringe Indhold og ikke tidssvarende, beroende
paa Mangel af kompetente Lærere, godt
Undervisningsmateriel og tidssvarende Lærebøger. Sluttelig
er Statstilskuddene til disse Skoler utilstrækkelige.
Landbrugsstyrelsen har derfor allerede for flere
Aar siden forsøgt at udarbejde et Forslag til disse
lavere Havebrugsskolers Omorganisation, men trods
mangfoldige Tilskyndelser, bl. a. fra Fagmænds
Side, er der endnu ikke opnaaet noget positivt
Resultat. Den lavere Havebrugsundervisning i
Finland er derfor stadig forsømt og langtfra
tidssvarende. — Allerede i den kejserlige Forordning af
1898 forordnedes, at en Havebrugshøjskole skulde
indrettes paa Mustiala Landbrugsinstitut; heraf
blev imidlertid intet. Spørgsmaalet herom opsattes
fra Aar til Aar samt overlodes sluttelig til en
Komité, som det paahvilede at udarbejde Forslag
til en Omorganisation af Landets
Havebrugsundervisning i sin Helhed. Komiteen afgav ogsaa i
1905 et detailleret Forslag i Sagen, paa Grundlag
af hvilket der omsider i Maj 1909 udkom en
kejserlig Forordning om, at en
<sp>Havebrugshøjskole for Finland skulde oprettes</sp>
paa <sp>Stjernsund</sp> (paa Finsk »Lepaa«) Gods i
<sp>Tyrväntö kapell</sp> nær <sp>Tavastehus</sp>.
Stjernsund Gods var gennem Testamente af 20.
April 1886 blevet skænket til den finske Stat af
Godsbesidderen <sp>Carl Fredrik Packalen</sp>
paa det Vilkaar, at der paa Godset skulde
indrettes en Havebrugsskole. Overensstemmende med
ovennævnte kejserlige Forordning benævnes
Højskolen »Carl Fredrik Packalen's Stiftelse«, og til
dens Grundlæggelse og Organisation bevilgedes
324,800 Mark. Det aarlige Budget for Højskolen
er fastsat til 33,000 Mark. Til Forstander for
Havebrugsinstituttet paa Stjernsund udnævntes i 1910
Agronomen Magister phil. <sp>Gustav Ignatius</sp>,
som tog sin Afsked fra Stillingen i 1920, til
Lærer i Frugtdyrkning, Gartner og
Statspomolog <sp>B. W. Heikel</sp> og til Gartner <sp>Olavi
Collan</sp>. Forstanderen, som tillige er Statskonsulent i
Havebrug, har Overtilsyn med og udøver
Inspektion af Havebrugsundervisningen i Landet.
Havebrugshøjskolens Virksomhed begyndte i Efteraaret
1912. <sp>Undervisningssproget er
udelukkende Finsk</sp>. Undervisningen er praktisk
og teoretisk. Kursus 2-aarig.
Optagelsesbetingelserne er Gennemgang af et 5 Klasses
Lyceum-Kursus samt mindst 1 1/2 Aars praktisk Uddannelse
i Faget. I Forening med Højskolen paa
Stjernsund er der siden 1919 indrettet en
Forsøgsstation paa Hinnomäki, der forestaas af nuværende
Lærer i Frugtavl ved Institutet, Statspomolog
Collan. Ved Højskolen undervises aarlig 20-30
mandlige og kvindelige Elever, og hverandet Aar
eksamineres Eleverne og nye antages. I
Almindelighed har det været meget vanskeligt at faa
duelige Lærere ved denne Højskole, dels beroende
paa, at kompetente Lærere, kyndige i Finsk,
savnes, dels fordi Lønningerne har været smaa og
utilfredsstillende. For Sønner af Finlands
svensktalende Befolkning, som ønsker at erhverve sig en
højere og solidere Uddannelse i Havebrugsfaget,
staar tilbage Fordelen at kunne studere og aflægge
Eksamen i de vesteuropæiske Kulturlande,
Danmark, Sverrig og Tyskland, ved de derværende
Højskoler. Staten plejer ogsaa i saadanne Øjemed
at bevilge Understøttelse, endda op til 4000 Mark.
Imidlertid ser det nu ud som om den længe
nærede Tanke om en særskilt <sp>svensk
Havebrugsundervisning i Finland</sp> skulde
tage et stort Skridt fremad mod sin
Virkeliggørelse, siden Nylands svenska trädgårdssällskap
og Selskabet Aura Trädgårdsvänner har faaet »De
svenska landbrukssälskapens i Finland Förbund«
interesseret for Sagen og der er nedsat en
Kommission, som nu er sysselsat med at udarbejde
Forslag i Sagen. Formaalet er <sp>ad privat Vej
at oprette en svensksproglig
teoretisk Havebrugshøjskole i Åbo med
toaarigt Kursus</sp> og i Forening dermed en
»<sp>hortikultur-videnskabelig
Anstalt</sp>«, d. v. s. en Forsøgs- og Forædlingsanstalt
samt botanisk Have. Ved denne sidstnævnte
Anstalt skulde saa indrettes en lavere
praktisk-teoretisk Havebrugsskole med toaarige Kursus. En
lignende lavere svensk Havebrugsskole har man
tænkt sig forlagt til Österbotten. Optagelsen i disse
svenske Havebrugsskoler grundes paa <sp>et ordnet
Lærlingesystem</sp>, saaledes at der forud for
Optagelsen fordres 3 Aars praktisk Virksomhed og
for de lavere 2 Aars. Undervisningsprogrammet
for Skolerne er allerede udarbejdet, og Tilgang af
kompetente Lærere findes. Ved at den svenske
Havebrugsskole forlægges til Åbo faar
Undervisningen, særlig i Naturvidenskaberne, en god Støtte
i Åbos Akademi og den derværende højere svenske
Landbrugsskole. Af Pladshensyn skal endnu kun
nævnes, at der findes flere kombinerede
Husholdnings- og Havebrugsskoler for Kvinder.
O. L.
</chapter>

<chapter name="Lærk">
<b>Lærk</b> se <sp>Larix</sp>.
</chapter>

<chapter name="Lærkespore">
<b>Lærkespore</b> se <sp>Corydalis</sp>.
</chapter>

<chapter name="Lärkträd">
<b>Lärkträd</b> (s.) se <sp>Larix</sp>.
</chapter>

<chapter name="Løbebiller">
<b>Løbebiller,</b> jordlöpare (s.) (Carabidæ)
repræsenterer en af vore største Billefamilier. Arterne er
i Almindelighed sorte, stundom med Metalglans,
næsten altid uden Behaaring og med stærkt
markerede Furer paa Dækvingerne. Alle har lange
Ben og bevæger sig derfor hurtigt paa Jorden. De
er Natdyr og lever for det meste af Rov. Nogle
faa er Frø- eller Frugtædere, rnen gør sjælden
større Skade (undtagelsesvis gør <sp>Harpalus
ruficornis</sp> Skade paa Jordbær ved at æde de smaa
gullige Frugter paa Bærrene). Løbebillerne
betragtes derfor i det hele som nyttige Dyr.
Larvernes Levevis stemmer i visse Maader overens med
de fuldvoksne Billers; de er langstrakte,
cylindriske, ofte sorte og har i Bagenden to korte,
uleddede Bihang. Larver og Biller træffes ofte ved
Gravning i Jorden eller under nogle paa Jorden
liggende Genstande, f. Eks. Sten, Træstykker
eller lign.
A. T.
</chapter>

<chapter name="Löfköja">
<b>Löfköja</b> (s.) se <sp>Matthiola</sp>.
</chapter>

<chapter name="Løg">
<b>Løg</b> se <sp>Blomsterløg</sp> og <sp>Køkkenløg</sp>.
</chapter>

<chapter name="Løgfluen">
<b>Løgfluen,</b> lökflugan (s.) (Hylemyia antiqua
Meig.), en gulgraa Flue med sorte Ben, hvis
Larve lever i Løg, Skalotter, Rødløg m. fl., og
gør megen Skade. Flere Generationer udvikles paa
en Sommer. Angrebne Planter kendes let paa, at
Bladene gulner og falder af; saadanne Planter bør
i Tide bortluges og uskadeliggøres. Om Efteraaret
bør Løgstykket dybtgraves og tromles fast, samt
tages saa sent som muligt i Brug det følgende
Aar. Løg bør ikke dyrkes igen paa det Sted, hvor
Hærgningen har fundet Sted.
A. T.

<img>Løgfluen. a Flue (forstørret), b Puppe, c Larve, d Løg angrebet af Larver, e Løgplante med Æg.</img>
</chapter>

<chapter name="Løgrust">
<b>Løgrust,</b> <sp>Puccinia porri</sp>, angriber Bladene
af forskellige Løgarter og kan være ret skadelig,
f. Eks. paa Purløg. L. viser sig som talrige gule
eller gulrøde Smaapletter, der tiltager i Antal i
Sommerens Løb; til Slutning afløses de af smaa,
blygraa Pletter. Opdages Angrebet i Tide, kan det
begrænses ved omhyggelig Indsamling og
Tilintetgørelse af de syge Blade.
F. K. R.
</chapter>

<chapter name="Løgskimmel">
<b>Løgskimmel</b> (Peronospora Schleideni) viser sig
paa Bladene af Løg som et graaviolet, senere
mørkfarvet Skimmellag; de syge Blade visner og
bliver gullige; ofte gaar Løgene i Forraadnelse.
L. er særlig ondartet hos Skalotløg. L. bekæmpes
ved at anvende Læggeløg fra sunde Kulturer, ved
at indsamle og brænde de syge Planter, ved at
sprøjte med Bordeauxvædske i Juli og ved at
undgaa at dyrke Løg paa fugtig, kold og stiv Jord.
F. K. R.
</chapter>

<chapter name="Lökflugan">
<b>Lökflugan</b> (s.) se <sp>Løgfluen</sp>.
</chapter>

<chapter name="Lökmalen">
<b>Lökmalen</b> (s.) se <sp>Porremøl</sp>.
</chapter>

<chapter name="Løn">
<b>Løn</b> se <sp>Acer</sp>.
</chapter>

<chapter name="Løvefod">
<b>Løvefod</b> se <sp>Alchemilla</sp>.
</chapter>

<chapter name="Løvemund">
<b>Løvemund</b> se <sp>Antirrhinum</sp>.
</chapter>

<chapter name="Løvfaldet">
<b>Løvfaldet</b> hos de i Haverne dyrkede Træer og
Buske indledes som oftest med, at Bladene enten
bliver gule (Acer campestre og platanoides,
Betula odorata, Berberis Thunbergii, Carpinus
Betulus, Liriodendron, Populus, Salix babylonica,
Tilia og Ulmus), brune (Æsculus Hippocastanum,
Fagus, Quercus) eller røde (Acer rubrum, Ginnala
og spicatum, Amelanchier canadensis, Ampelopsis
quinquefolia, Aronia, Cornus alba med Var. sibirica
og C. florida, Euonymus europæa, verrucosa, nana
og latifolia, Liquidambar styraciflua, Quercus
tinctoria, coccinea, rubra og palustris, Rims glabra,
Cotinus, Toxicodendron og typhina, Ribes floridum,
Sorbus americana, Spiræa prunifolia og callosa
macrophylla, Viburnum Opulus) eller mørkviolette
(Ligustrum vulgare, Cornus sanguinea, Sambucus
nigra). Hos enkelte (Alnus cordifolia, Robinia,
Platanus og Syringa) vedbliver Bladene at være
grønne lige til L. Samtidig med denne
Farveskiften vandrer Celleslim, Kali, Fosforsyre o. l. fra
Bladet ned i Knoppen og Grenen for til Foraaret
at benyttes paa ny, og Bladene falder først af,
naar de er udtømte for de værdifulde Stoffer. L.
foregaar paa den Maade, at der dannes et nyt Lag
Celler paa Overgangen mellem Stængel og Blad,
altsaa ved Bladstilkens Grund. Man ser ofte, f.
Eks. hos Fraxinus og Juglans Morgenen efter en
stærk Nattefrost, navnlig naar det er stille Vejr,
at alle Bladene falder af paa én Gang, hvilket

<img>Fig. 1. Buehæk.</img>
hidrører fra, at der danner sig en Isskorpe i det
vandfyldte Løsningslag, og naar Isen tøer, falder
Bladene. Hos enkelte Træer bliver det visne Løv
siddende hele Vinteren (f. Eks. hos unge Bøge,
Avnbøg i Hæk) og falder først af efter Løvspring
om Foraaret. Det samme er ofte Tilfældet med
Blade, der om Foraaret er blevne ødelagte af
Nattefrost, idet ogsaa de i Reglen bliver siddende
til næste Foraar. L. indtræder til forskellig Tid;
Tilia, Sorbus, Betula odorata, Æsculus og Fraxinus
har tidligt L., Quercus, Fagus, Alnus og Larix
sildigt.
L. H.
</chapter>

<chapter name="Løvgange">
<b>Løvgange</b> anvendes enten i Forbindelse med
Bygninger eller som fritliggende og afgiver et
behageligt skyggefuldt Opholdssted. De kan
fremstilles af Søjler, Piller eller Stolper, som bærer et
Tremmeværk, der er dækket af Plantevækst, og
de kan være buede eller firkantede i Formen.
Buede fritstaaende L. fremstilles ved Hjælp af et
Skelet af Træ eller Jærn, som udvendig dækkes af
Lind, Elm, Avnbøg el. l. eller af Slyngplanter,
som Vin, Aristolochia, Slyngroser, Clematis o. l.
I Væggene eller Siderne kan man anbringe Dør-
og Vinduesaabninger, eller man kan lade dem
være helt aabne til den ene Side, naar de f. Eks.
omslutter en Blomsterhave el. l. L. var allerede
kendte paa Romernes Tid. I den franske Stils
Periode anvendtes L. i vid Udstrækning og i en
særegen Form som »Buehæk«, den saakaldte
»Berceau« (Fig. 1), som ogsaa fandt Vej her til
Landet, og hvoraf vi endnu har bevaret Levninger paa
Herregaarden Lerchenborg. I moderne Haver, især
i mindre Haver, Gaardhaver o. l., burde L.
anvendes i langt større Udstrækning, da de giver
Skygge, uden at de samtidig, saaledes som de
skyggefulde Træer, forhindrer anden Vegetation
paa det lille Areal; ogsaa som Begrænsning eller
som Endepunkt for Blomsterhaven er de paa deres
Plads. Buede Løvgange, bevoksede med smukke
Slyngroser, kan afgive et pragtfuldt Skue i
Blomstringstiden, se Fig. 2.
E. G.

<img>Fig. 2. Løvgang dækket med Roser.</img>
</chapter>

<chapter name="Løvsnudebiller">
<b>Løvsnudebiller,</b> lövvivlar (s.) (Phyllobius-Arter),
smaa, ofte gulgrønne eller kobber glinsende Biller,
som om Foraaret gnaver paa unge Blade, Skud og
Grene. Hovedet er lidt langagtigt næbbet. Paa
Æble og Pære samt paa visse Løvtræer, særlig
Birk, er disse Skadedyr undertiden meget
almindelige i Foraaret og Forsommeren. I unge
Planteskoler er de ofte meget besværlige Skadedyr. Den
bedste Metode til deres Bekæmpelse turde være at
indsamle dem ved Hjælp af passende Redskaber
eller ganske simpelt ryste dem ned paa udbredte
Duge. Gentagne Sprøjtninger med
Schweinfurtergrønt kan ogsaa anvendes.
T. T.

<img>1 Otiorrynchus picipes. 2 Phyllobius argentatus.
Begge forstørr.</img>
</chapter>

<chapter name="Løvspring">
<b>Løvspring.</b> Hver Vinterknop paa vore Træer og
Buske har i sine Væv ophobet ret betydelige
Mængder af Oplagsnæring til Brug under L. og
kan saaledes nærmest lignes ved et lille Løg. Ved
tidligt L. udmærker sig: Acer insigne, Æsculus
Hippocastanum, Alnus glutinosa, Larix europæa,
Lonicera alpigena, coerulea og tatarica, Ribes
alpinum og Grossularia, flere Sorbus og Spiræa.
Sildigt L., som er en uheldig Egenskab, har Amorpha,
Fraxinus, Gleditschia, Gymnocladus, Magnolia,
Paulownia, Populus canadensis, Quercus, Rhus
glabra og Robinia; disses L. foregaar 2-3 Uger
senere end for de førstnævntes Vedkommende.
Hos adskillige Træer har Bladene under L. en fra
det grønne afvigende Farve; brunlig Farve har
Bladene hos Catalpa, Cercidiphyllum, Gymnocladus,
Juglans, Lonicera coerulea, Populus canadensis,
nigra og tremula, Ptelea trifoliata, Rhus Cotinus,
Sambucus racemosa, Spiræa callosa, flere Quercus
og Ulmus suberosa; rød Løvfarve har: Acer
eriocarpum, A. rubrum, A. lætum rubrum, A.
platanoides Schwedleri; gulagtig Løvfarve har:
Æsculus flava, Acer Pseudoplatanus Worlei og Caragana.
I denne Forbindelse skal endnu nævnes nogle
Frilandstræer og Buske, som udmærker sig ved
Blomstring, før Løvet viser sig: Acer platanoides,
Cornus mas, Cydonia japonica, Daphne Mezereum,
Forsythia, Jasminum nudiflorum, Magnolia
hybrida og Salix Caprea.
L. H.
</chapter>

<chapter name="Løvtræ">
<b>Løvtræ</b> er en Fællesbetegnelse for Træer, som
i Modsætning til Naaletræernes stive,
naaleformede, i Reglen stedsegrønne Blade, har affaldende,
forholdsvis brede, flade, let bevægelige Blade.
Naaletræerne har det Fortrin at være grønne ogsaa om
Vinteren, men naar L. i Løbet af Vinteren staar
med deres nøgne Grene, er de i Reglen uden
malerisk Skønhed. L. udmærker sig ved stadig at
veksle Udseende, Løvets Farve forandrer sig fra
lysegrønt til mørkegrønt i Løbet af Sommeren,
indtil det om Efteraaret antager sine smukke gule
eller røde Farver. Dernæst er det ogsaa et stort
Fortrin, at L. er Tilholdssted for mange Sangfugle
i Sommertiden, medens der derimod kun yderst
sjældent høres Fuglesang i større
Naaletræplantninger. L. gør et mere lyst og livligt Indtryk end
Naaletræerne, som giver Landskabet en mørk og
alvorlig Karakter.
L. H.
</chapter>

<chapter name="Lövvivlar">
<b>Lövvivlar</b> (s.) se <sp>Løvsnudebiller</sp>.
</chapter>

<h1>M.</h1>

<chapter name="Måbær">
<b>Måbær</b> (s.) se <sp>Ribes alpinum</sp>.
</chapter>

<chapter name="Maage">
<b>Maage</b> se <sp>Fugle</sp>.
</chapter>

<chapter name="Maalere">
<b>Maalere,</b> mätare (s.) (Geometridæ) er Navnet
paa en Gruppe Sommerfugle, hvis Larver kun har
2 Par Vortefødder, der sidder i Larvens Bagende.
Naar disse Larver flytter sig, maa de kroge
Ryggen stærkt og tage lange Skridt; de ligesom
maaler Vejens Længde. Blandt disse Sommerfugle
findes mange Skadedyr, f. Eks. Frostmaalere,
Stikkelsbærmaaleren o. s. v.. De behandles udførligt
under deres respektive Navne.
A. T.
</chapter>

<chapter name="Maanedsrose">
<b>Maanedsrose</b> se <sp>Rosa</sp>.
</chapter>

<chapter name="Maanefrø">
<b>Maanefrø</b> se <sp>Menispermum</sp>.
</chapter>

<chapter name="Maaneviol">
<b>Maaneviol</b> se <sp>Lunaria</sp>.
</chapter>

<chapter name="Måsar">
<b>Måsar</b> (s.) se Maager under <sp>Fugle</sp>.
</chapter>

<chapter name="Maatter">
<b>Maatter</b> se <sp>Dækkemaatter</sp>.
</chapter>

<chapter name="Maclura">
<b>Maclura,</b> Orangemorbær (Moraceæ). <sp>M.
aurantica</sp> Nutt. (Ioxylon pomiferum Raf.),
Nordamerika, er i sin Hjemstavn et mellemhøjt
Træ, der bærer ferskenstore, orangegule, spiselige
Frugter. Hos os er den uden Betydning, da den,
selv paa den gunstigste Vokseplads, kun opnaar
at blive en stærkt forgrenet, skarpttornet, lav eller
mellemhøj Busk, der fryser delvis tilbage om
Vinteren og ikke opnaar Blomstring.
A. B.

<sp>Anvendelse:</sp> M. trives kun paa solvarm,
beskyttet Plads, f. Eks. paa Sydsiden af en
Stenhøj, hvor den har umiddelbart og stærkt Læ, og
den maa helst ganske tildækkes med Løv om
Vinteren. <sp>Kultur:</sp> M. formeres ved indført Frø,
som saas i Kasser, og Planterne kultiveres de
første Aar i Potter. Den ynder næringsrig, varm
Muldjord og taaler Beskæring.
J. B.
</chapter>

<chapter name="Madia">
<b>Madia</b> (Compositæ). <sp>M. elegans</sp> D. Don.,
Chili; enaarig Sommervækst, anvendelig til
Blomsterbede og Rabatter, 80-100 cm høj. Blomsten,
der er guldgul med purpur Skive, fremkommer i
Juli-Septbr. <sp>Kultur:</sp> Frøet saas i April-Maj
paa Voksestedet; Planterne udtyndes til 30-40 cm
Afstand.
L. F.
</chapter>

<chapter name="Madjord">
<b>Madjord</b> er en Benævnelse, der almindelig
anvendes for Overgrunden af Kulturjorden.
</chapter>

<chapter name="Madonnalilie">
<b>Madonnalilie</b> se <sp>Lilium candidum</sp>.
</chapter>

<chapter name="Madra">
<b>Madra</b> (s.) se <sp>Asperula odorata</sp>.
</chapter>

<chapter name="Magnolia">
<b>Magnolia</b> (Magnoliaceæ), mere eller mindre
haardføre Træer eller Buske, hvoraf nogle hører
til de ejendommeligste og smukkeste Prydplanter.
Deres Skønhed ligger først og fremmest i
Blomsterne, som er meget store, ofte smukt farvede og
hos de vigtigste af Arterne til Stede i stor Mængde,
men ogsaa Væksten og især de smukke, meget
store Blade er for nogle af Arternes
Vedkommende disses væsentligste Pryd. Efter deres
Hjemstavn kan de inddeles i to, ogsaa i flere andre
Henseender naturligt adskilte Grupper, nemlig de
østasiatiske og de nordamerikanske Arter. I. <sp>De
østasiatiske Arter</sp>, der alle hører hjemme
i Kina og Japan, udmærker sig særlig ved smuk
Blomstring. Blomsterknopperne er allerede til
Stede fra Efteraaret og overvintrer som temmelig
store, og Blomstringen indtræder om Foraaret
førend eller samtidig med Løvspring.
Blomstringen bliver derved særlig iøjnefaldende, især da
Blomsterne oftest er til Stede i stor Mængde og
hos de fleste er af usædvanlig Størrelse og smukt
farvede. <sp>M. hybrida</sp> Dippel. Hertil hører de
for vore Forhold mest anvendelige og de hos os
bedst kendte af denne Hovedgruppe. De hertil
hørende talrige Former er Krydsninger mellem de
to Arter, M. Yulan Desf. og M. obovata Thunb.
Flere af dem er ganske haardføre hos os paa
beskyttet og paa anden Maade gunstig Plads, de
danner her meget høje og brede, smukt formede
Buske, indtil saadanne, der har Karakteren af
smaa Træer. Formerne ligner hverandre meget,
de har alle store, bægerformede, indvendig helt
hvide, udvendig hvide og, især nedad mod
Kronbladenes Grund, lysere eller mørkere karmin-,
purpur- eller rosarødt skatterede, vellugtende
Blomster. De vigtigste er: <sp>M. h. Alexandrina</sp>,
muligvis den for vore Forhold bedst egnede, med
udvendig karmin-rosarødt skatterede Blomster; <sp>M.
h. Linné</sp> i med mørkt karmesinrødt skatterede
Blomster, <sp>M. h. Norbertiana</sp> og <sp>M. h.
Soulangeana</sp>. — <sp>M. hypoleuca</sp> Sleb. & Zucc.;
i sin Hjemstavn et højt Træ med meget store,
paa Undersiden hvidgraa Blade og med meget store
(indtil 15 cm i Tværmaal), aabne, hvide og
vellugtende Blomster med røde Støvdragere. Af denne
Art forefindes der endnu kun ganske unge
Eksemplarer hos os, og dens Egenskaber for vore, saavel
som for europæiske Forhold i det hele taget er
derfor endnu ubekendte, men den hører til de
fremmede Træarter, der, f. Eks. i Tyskland, er
Genstand for Forsøg, idet man endogsaa knytter
Forventninger til den som Skovtræ. — <sp>M.
obovata</sp> Thunb. (M. denudata Lam.), er en høj Busk
med store, bægerformede, indvendig hvide,
udvendig karmesinrøde, ikke vellugtende Blomster.
— <sp>M. stellata</sp> Maxim. Bliver hos os en,
maaske kun et Par Meter høj Busk. Den har
store (indtil 8 cm i Tværmaal), renhvide Blomster
førend Løvspring, hvis talrige smalle Kronblade
er fladt udbredte, senere tilbagebøjede. Den
kræver gunstig Vokseplads og en let Dækning om
Vinteren. — <sp>M. Yulan</sp> Desf. (M. precia Corr.),
er en stor Busk med meget store, bægerformede,
hvide, vellugtende Blomster. — II. <sp>De
nordamerikanske Arter</sp> er væsentlig af en
anden Karakter, idet de blomstrer efter Løvspring,
om Sommeren. Baade derfor og fordi Blomsterne
i sig selv er mindre smukt farvede, bliver
Blomstringen hos disse ikke saa iøjnefaldende smuk
som hos Arterne af den foregaaende Gruppe. En
væsentlig Skønhed har flere af dem i de ofte
mægtig store, smukke Blade. <sp>M. acuminata</sp>
L.; er i sin Hjemstavn et højt Træ, hvoraf der
ogsaa her i Landet findes anselige, mindst indtil
20 m høje Eksemplarer. Den har store, indtil 20
cm lange, friskgrønne, paa Undersiden graagrønne
Blade og maa anses for et meget værdifuldt
Prydtræ paa passende god Plads, trods dets mindre og
lidet iøjnefaldende gulgrønne Blomster. — <sp>M.
cordata</sp> Mchx.; er et Træ med meget store,
friskgrønne, paa Undersiden graagrønne Blade og
temmelig store, bægerformede, hvidgule, vellugtende
Blomster. Her i Landet findes der enkelte, mindst
indtil 10 m høje Eksemplarer. — <sp>M.
grandiflora</sp> L. I sin Hjemstavn et højt Træ, hos os
kun til Nød haardført paa aller gunstigste
Vokseplads og i de mildeste Egne af Landet, f. Eks som
espalieret paa Sydvæg. Den har meget store
(indtil 25 cm lange) læderagtige og stedsegrønne
Blade og meget store (indtil 20 cm i Gennemsnit),
bægerformede, hvide, vellugtende Blomster. — <sp>M.
tripetala</sp> L. (M. umbrella Lam.); er i sin
Hjemstavn et temmelig højt Træ, som ogsaa trives
godt paa god Plads hos os og enkelte Steder her
i Landet findes eller har kunnet forefindes i indtil
8 m høje Eksemplarer. Den udmærker sig ved
sine i Skudspidserne skærmagtig sammentrængte,
mægtige (indtil c. 50 cm lange), friskgrønne
Blade. Blomsterne er store, bægerformede, hvide.
A. B.

<img>Magnolia stellata</img>
<sp>Anvendelse:</sp> M. er dels ved Løv og dels
ved Blomster højst dekorative Planter, som alle,
for saa vidt de kan trives hos os, fortjener at
staa frit eller dog paa en Plads, hvor de
umiddelbart kan iagttages. Deres Anvendelse
indskrænkes imidlertid stærkt paa Grund af deres
Ømtaalighed, idet de saavel for Vækstens som for
Blomsternes Skyld kræver stærk Beskyttelse, ikke alene
mod Kulde i Almindelighed, men tillige mod Vind
og kolde Luftstrømninger. Deres bedste Plads er
derfor i Læ af Bygninger, hvor disse ikke
foraarsager Kastevinde, i Læ af Mure, Plankeværker,
Hække eller tætte Plantninger, især
Naaletræplantninger, imod hvis mørke Farve Hybriderne af
de østasiatiske Arter virker med størst Effekt. Den
højtvoksende, mere haardføre og mere vindstærke
M. acuminata taaler noget friere Plads. Den har
ganske vist mindre Blomster end de forannævnte,
men alene dens Vækst og Blade giver den Rang
bandt vore smukkeste Solitærplanter. <sp>Kultur:</sp>
M. formeres ved indført Frø, som saas
umiddelbart efter Modning, da det ellers kun
vanskeligt spirer. Det saas i Kasser, under Glas, i
sandblandet, let Bladjord og holdes fugtigt og skygget.
De unge Planter kan som 1- eller 2-aarige
plantes i Kasser eller enkeltvis i Smaapotter, og om
Sommeren nedgraves de i Rammer paa Friland,
hvor de passes omhyggeligt med Skygge og
Fugtighed, men overvintres frostfrit. En Undtagelse
herfra danner M. acuminata, der som 2-aarig kan
plantes frit i Rammer; den passes som ovenfor
nævnt og dækkes med Løv om Vinteren. Ved
Omplantning, som bedst sker i Tiden tæt henad
Løvspring, indskæres kun de længste Rødder, og
Rodklumpen bevares i øvrigt, saa vidt muligt,
ubeskadiget. M. kan ogsaa formeres ved Podning
paa Grundstammer af M. acuminata og ved
Stiklinger af grønt Træ, helst Skud, som har siddet i
Skygge; bedst er unge Skud fra Rodhalsen. Begge
Formeringsmaader sker under Glas, men er
desuagtet vanskelige, ligesom Tiltrækningen er
besværlig og kun lidet lønnende i vort Klima,
hvilket ogsaa gælder Tiltrækningen af Frø, naar
undtages M. acuminata. Sikrere og mere
formaalstjenlig er Formering ved Aflægning af forrige
Aars Skud, skønt der medgaar 2-3 Aar til
Roddannelsen. Før Nedlægningen af Grenene kan man
ved Ombøjningen give disse et c. 2 cm langt
Tungesnit udad mod Spidsen og ved Basis af
Ombøjningen en Indsnøring med Metaltraad, hvilket
undertiden fremskynder Roddannelsen. De nedlagte
Grene bøjes med Spidsen lodret opad, holdes
skyggede, fugtige og om Vinteren dækkede, og de
fremkomne Rødder gives rettest en Indstudsning Aaret
forud, før Aflæggerne skæres fra Moderplanten. I
de første Aar efter Udplantningen gælder det om
at frembringe modent, fast Træ, da dette langt
bedre taaler Vinteren end de umodne Skud, og
navnlig de kælnere Arter maa derfor i flere Aar
dækkes godt om Vinteren. Enkeltstaaende
Planter dækkes ved Indbinding, og mindre Planter i
Partier dækkes ved en Overbygning af Grangrene
eller Trærammer, hvorpaa Grangrenene bindes,
ligesom Jorden dækkes med Løv. Sikrere er det
at tage Planterne op om Efteraaret og indslaa dem
i frostfri Kasser eller Kældere, en Behandling,
som, naar den udføres med Omhu, ikke væsentlig
hemmer Væksten eller Blomstringen hos de
storblomstrede Arter. De storbladede Arter er de mest
ømtaalige for Kulde og Vind, og det har ved
Kulturforsøg, f. Eks. med M. tripetala, vist sig
besværligt at frembringe modne Skud. M. ynder
dyb, let, humusrig, noget fugtig Jord, godt Læ
og nogen Halvskygge, men dette sidste Moment
maa dog lades ude af Betragtning hos os, da Træet
modner bedre i fuldt Sollys. I sandet, tør og fast
Jord hemmes og forkrøbles Væksten. M.
acuminata trives godt i almindelig god, nærende og
dybtbearbejdet Jord.
J. B.

I Norge holder enkelte Arter af M. sig godt paa
lune og varme Steder i de sydvestlige
Kystegne; af M. acuminata haves endog enkelte Steder
store Eksemplarer, som blomstrer hvert Aar. Ingen
af Arterne kan siges at passe for Kristianiaegnen.
N—k.

<sp>Magnolia til Drivning</sp>. Hertil
anvendes hyppigst M. Soulangeana. En Forkultur i
Potter er ikke nødvendig, idet man om Efteraaret
indplanter smukke pyramideformede Buske, godt
besatte med Knopper og med god Rodklump i
Potter. Man kan i de fleste Tilfælde have denne Sort
i Blomst ved Juletid, naar den ved hyppig
Oversprøjtning drives i et Varmhus med c. 15° R.
en Maanedstid før Jul. Senere hen drives den
langt lettere ved mindre Varme.
L. A.

<img>Magnolia Yulan.</img>
</chapter>

<chapter name="Mahaleb">
<b>Mahaleb</b> se <sp>Grundstammer for
Frugttræer</sp>.
</chapter>

<chapter name="Mahernia">
<b>Mahernia</b> (Sterculiaceæ), Koldhusplante fra Kap
med fjerribbede, smalle, glatte Blade. Blomsterne
er gule eller røde og sidder 1-3 sammen i
Bladhjørnerne eller endestillet. M. er en udmærket
Stueplante. <sp>M. diffusa</sp> Jacq., opret Stængel og
røde Blomster. <sp>M. glabrata</sp> Cav. (M.
odorata Andr.) har gule, vellugtende Blomster.
<sp>M. grandiflora</sp> Burch., meget stærkt røde
Blomster; denne maa helst overvintres i
halvvarmt Hus. <sp>M. verticillata</sp> L. har
liggende Stængel og gule Blomster i Maj-Juni.
<sp>Kultur:</sp> M. formeres ved Stiklinger af unge
Skud om Foraaret; den fordrer porøs, men kraftig
Jord, kan udplantes paa Friland om Sommeren
og holdes temmelig tørt om Vinteren. Studsning
af de unge Planter er nødvendig for at frembringe
en busket Vækst.
Edv. B.

<img>Mahernia glabrata.</img>
</chapter>

<chapter name="Mahonia">
<b>Mahonia</b> (Berberidaceæ), haardføre Buske med
stedsegrønne, læderagtige, finnede Blade. <sp>M.
Aquifolium</sp> Nutt. (Berberis A. Pursch.), Almindelig
Mahonia, Nordamerika; mellemhøj Busk med store,
2-4 parrede, i Randen bølget-tornede, glinsende,
mørkegrønne, i Udspringet rødbrune Blade.
Blomsterne, om end af mindre Værd for Planten som
Prydplante, er dog smukke, lysegule og
fremkommer om Foraaret samtidig med Løvspring i tæt
sammenhobede Klaser i Grenspidserne. For øvrigt
varierer Planten, saaledes som den findes i Kultur,
meget med Hensyn til flere af de vigtigste Forhold,
saasom Højde, Vækstform, Bladform og
Bladstørrelse, Bladenes mere eller mindre glinsende
Overflade og deres Farve i Udspringet og muligvis
ogsaa Modstandsevne mod Vinterkulden. Disse
Variationer er rimeligvis opstaaede som en Følge af
fremmed Indblanding ved Krydsning med andre
Arter, og i udenlandske Planteskolefortegnelser
opføres mange af dem med særlige Navne. <sp>M.
japonica</sp> D. C. (Berberis j. Spreng.), Japan, Kina;
er en paa god Vokseplads nogenlunde haardfør,
lav, faagrenet Busk med smukke, meget store,
flerparrede, stive, langtornede Blade. <sp>M. repens</sp>
Don. (Berberis r. Lindl.), Nordamerika; adskiller
sig især fra M. Aquifolium ved sin lave,
udbredte Vækst og sine ganske glansløse, kun svagt
tornet- tandede Blade. Varieteten <sp>M. r.
rotundifolia Herveyi</sp> udmærker sig ved, at
Bladenes enkelte Smaablade er store, runde og
tornløse.
A. B.

<sp>Anvendelse:</sp> M. Aquifolium er saavel ved
Løv som ved Blomster en pyntelig lille Busk,
der med god Virkning kan anvendes i Forgrunden
af stedsegrønne Grupper, som fritstaaende i
mindre Haver, som bred, uklippet Hæk, som
Bunddække under en enkelt større, ornamental Plante,
og da den taaler stærk Skygge, tillige under
større Løvtræer o. s. v. Den forekommer med ikke
ringe Variation, saavel med Hensyn til Bladenes
Størrelse, Form og Glans som til Væksten, og
disse Ejendommeligheder bør der tages Hensyn til
ved Valget af Planter til bestemte Formaal. Ofte
opnaas den bedste Virkning ved Anbringelsen af
en enkelt, bestemt Varietet. Bladene af M. A. er
et fortrinligt Kransemateriale. M. japonica egner
sig bedst for Stenhøj, og den opnaar sin bedste
Udvikling, smukkeste Farve og et vist eksotisk
Udseende, naar den staar ved Nordsiden af større
Sten i Halvskygge og godt Læ. <sp>Kultur:</sp> M.
formeres ved Frø, som, naar det saas tidlig om
Efteraaret, spirer det følgende Foraar, hvorimod
Frøet sædvanlig ligger et Aar i Jorden, inden det
spirer, naar det først saas om Foraaret. Planterne
optages som 2-aarige om Foraaret, studses paa
Roden og prikles i 5 Rækker paa 1,20 m brede
Bede. Vil man have større Planter, optages de om
Foraaret efter 2-3 Aars Forløb, studses paa Roden
og plantes i Rækker med 60 cm Afstand.
Varieteterne formeres ved Rodskud og ved Podning (se
Forædling) paa Rodhalsen af Berberis vulgaris
under Glas i Februar-Marts eller i
August-September, og hertil benyttes Spidsen af de Rodskud, som
ikke har egne Rødder. M. j. saas rettest i Kasser
og overvintres første Aar frostfrit, studses paa
Roden og prikles i Rammer, hvor den holdes
permanent skygget og de første Aar dækket om
Vinteren. M. ynder dyb, kraftig Muldjord, men trives
ogsaa paa let Jord, naar de ikke mangler Næring.
M. Aquifolium taaler Nedskæring til Grunden.
<sp>Sygdomme</sp> se under <sp>Berberis</sp>.
J. B.

I Norge er M. i Egne med Indlandsklima
udsatte for, at Bladene tager Skade i snefattige
Vintre, men dette kan i Reglen forebygges ved, at
Buskene dækkes med Granris eller Lyng.
N—k.
</chapter>

<chapter name="Maj">
<b>Maj</b> se <sp>Oversigt over de
maanedlige Arbejder paa Friland og under
Glas</sp>.
</chapter>

<chapter name="Majroer">
<b>Majroer</b> se <sp>Roer</sp>.
</chapter>

<chapter name="Majs">
<b>Majs</b> se <sp>Sukkermajs</sp> og <sp>Zea</sp>.
</chapter>

<chapter name="Makartbuketter">
<b>Makartbuketter</b> har faaet deres Navn efter den
berømte østerrigske Maler Hans Makart, som
opstillede dekorative Palmeblade og Græsser i sit
Atelier. De bindes af mange Arter tørrede
Palmeblade og store, udenlandske Græsser, og naar de
er smukt sammenstillede, er de en Pryd. Man
anvender til M.: Phoenix, Areca, Chamædorea,
Livistona, Sabal, Macrozamia, og af Græsser kan
særlig nævnes: Gynerium argenteum (Pampas),
Agrostis nebulosa, Briza maxima, Bromus brizæformis
og patulus, Cyperus longus, Erianthus Ravennæ,
Eulalia japonica, Zea, Lasiagrostis argentea,
Setaria og Uniola. Ligeledes anvendes Dunhammer
(Typha latifolia), Paafuglefjer, Bregner og
Gynerium saccharoides, der gaar under Navnet Uva,
samt farvede og bronzerede Straa eller Blade.
L. P.
</chapter>

<chapter name="Malacosoma">
<b>Malacosoma</b> se <sp>Ringspinder</sp>.
</chapter>

<chapter name="Malar">
<b>Malar</b> (s.) se <sp>Møl</sp>.
</chapter>
<chapter name="Malacocarpus">
<b>Malacocarpus</b> (Cactaceæ), tempereret Hus. En
lille Slægt, der nu ofte henføres til
<sp>Echinocactus</sp>. Formen er fladtrykt, rund, med mange
Ribber, middelstærke Torne. Plantens Centrum er,
naar den er udvoksen, tæt filtet; herfra
fremkommer de talrige gule Blomster om Sommeren.
<sp>M. corynodes</sp> Salm.-Dyck., Argentina. <sp>M.
erinaceus</sp> Lem., Argentina. <sp>M. Sellowianus</sp>
Salm.-Dyk., Argentina. <sp>Kultur</sp> se Cactus.
J. K. J.
</chapter>

<chapter name="Malcolmia">
<b>Malcolmia</b> (Cruciferæ). <sp>M. maritima</sp> R. Br.
(Cheiranthus maritimus L.), Middelhavslandene, er
en enaarig Sommervækst, anvendelig til
Blomsterbede, Rabatter og Indfatning, ogsaa god til
Pottekultur og Stenhøje; 20-30 cm høj, rosalilla
Blomster, der fremkommer omtrent 8-10 Uger efter
Udsæden. <sp>M. m. fl. albo</sp>, hvid; <sp>M. m. Crimson
King</sp> og <sp>M. m. Fairy King</sp> har smukke
karmesinrøde Blomster. <sp>Kultur:</sp> Frøet saas i
April-Maj paa Voksestedet; de opkomne Planter
udtyndes til 10 cm Afstand. Ynder fuld Sol og
temmelig tør Jord, men er i øvrigt meget
nøjsomme. M. er meget efterstræbte af Jordlopper.
Frøets Spirekraft 3-4 Aar; Spiring i Løbet af 8
Dage.
L. F.
</chapter>

<chapter name="Maling">
<b>Maling</b> af Træet i Væksthuse eller
Varmebedsvinduer med Oliefarve foretages for at gøre dette
mere holdbart. Før Farven stryges paa Træet,
efterses dette, og hvor Harpiksen er svedt ud af
Træet, skrabes denne af, hvorpaa alle Knaster og
harpiksholdige Aarer overstryges med »opløst
Schellak«. I Reglen stryges tre Gange med
Oliefarve; den første Overstrygning kaldes Grunding,
og denne kan foretages et Kvarters Tid efter, at
Træet er behandlet med opløst Schellak. Til
Grundingen bruges en ganske tyndflydende M., for at
den let kan trænge ned i alle Sammenføjninger og
Revner i Træet; alle Endestykker er særlig
tilbøjelige til at raadne, og derfor maa der her
stryges saa meget paa, som Træet vil suge i sig. Et
Par Dage efter Grundingen udfylder man alle
Huller ved Sammenføjninger og Revner i Træet med
Kit, og der males derefter anden Gang.
Hovedbestanddelen af den sædvanlige graa Farve, som
bruges til Varmebedsvinduer, er Blyhvidt, hvortil
sættes Okker, lidt sort og rødt, samt saa meget
Fernis, at Malingen bliver jævnt tykflydende; i
1 kg Maling blandes derpaa 50 gr Tørrelse, om
Efteraaret lidt mere, i Sommertiden lidt mindre.
Samme Maling bruges ved den tredje
Overstrygning af Træet. Da Maling, der indeholder
Blyhvidt, bliver sort i Berøring med Svovlmidler,
hvorimod dette ikke er Tilfældet, naar der bruges
Zinkhvidt, bør det sidste foretrækkes. Mellem
hver Gang Træet stryges, lader man hengaa 2 à 3
Dage, om Efteraaret og om Vinteren lidt længere
Tid.
P. F.
</chapter>

<chapter name="Malope">
<b>Malope</b> (Malvaceæ). <sp>M. trifida</sp> Cav. (<sp>M.
grandiflora</sp> Dietr.), Nordafrika; meget smuk,
enaarig Sommervækst, anvendelig til Blomsterbede
og Rabatter; 75-100 cm høj. Blomsterne, som er
rosapurpur med mørkere Aarer, fremkommer i
Juli-Septbr. og er udmærkede til Afskæring. <sp>M. t.
alba</sp>, hvid; <sp>M. t. purpurea</sp>, mørkpurpur;
<sp>M. t. rosea</sp>, rosa. <sp>Kultur:</sp> Frøet saas i
April-Maj paa Voksestedet; de opkomne Planter udtyndes
til 30-40 cm Afstand. Kan ogsaa saas i April i
kold Bænk og udplantes da i Maj med 40-50 cm
Afstand. Er meget fordringsløse, men bør dog have
solrigt Voksested. Frøets Spirekraft 3-4 Aar;
Spiring i Løbet af 10-14 Dage.
L. F.

<sp>Malope til Frøavl</sp> udsaas og kultiveres
aldeles som Lavatera. Malope krydses ikke
indbyrdes.
H. G.
</chapter>

<chapter name="Malurt">
<b>Malurt,</b> Malört (s.), <sp>Artemisia
Absinthium</sp> L. (Compositæ), fleraarig Plante,
vildtvoksende i hele Europa. De tørrede Stængler, Blade
og Blomster bruges i Medicinen til spirituøse
Udtræk og afgiver fede og æteriske Olier. <sp>Kultur:</sp>
Formeres ved Deling og plantes med c. 25 cm i
Kvadrat.
J. J. H.
</chapter>

<chapter name="Malurt (Anvendelse)">
<b>Malurt.</b> <sp>Anvendelse</sp> se
<sp>Krydderurter</sp>.
</chapter>

<chapter name="Malus">
<b>Malus</b> se <sp>Pyrus</sp>.
</chapter>

<chapter name="Malva">
<b>Malva</b> (Malvaceæ). <sp>M. crispa</sp> L., Syrien;
enaarig, indtil 2 m høj Bladplante med smuk
Habitus og smukke grønne Blade, der er krusede i
Randen; anvendelig til Bladgrupper og som
Ornamentplante; afskaarne Blade kan bruges til
Garnering af Fade o. l. <sp>Kultur</sp> meget let. Frøet
saas i April paa Voksestedet; de opkomne Planter
udtyndes til 40 cm Afstand; ynder Sol og
næringsholdig Jord. <sp>M. mauritiana</sp> L. (M. zebrina
hort.), Sydeuropa, Nordafrika, Kina; 1-2-aarig
Prydplante, anvendelig til Rabatter og i Udkanten
af Busketter, 1-1,50 m høj. Blomsten, som
fremkommer i Juli-Septbr., er rosalilla eller lysviolet
med mørkere Aarer. <sp>Kultur</sp> som M. crispa. —
<sp>M. moschata</sp> L., Mellem- og Sydeuropa; Staude,
anvendelig i større Haver til Rabatter og i
Udkanten af Busketter; 60-80 cm høj, rosa
Blomster i Juni-Aug. <sp>M. m. alba</sp>, hvid. <sp>Kultur:</sp>
Frøet saas i Marts-April i kold Bænk; de unge
Planter udplantes i Maj med 40-50 cm Afstand
og blomstrer da samme Aar. Den kan ogsaa saas
paa Friland i Maj-Juni og udplantes da paa
Voksestedet i Septbr. eller det paafølgende Foraar.
Frøets Spirekraft 4-5 Aar; Spiring i Løbet af 1-2
Uger. <sp>M. capensis</sp> se Malvastrum og <sp>M.
pedata</sp> Torr. & Gr. se Calirrhoë p.
L. F.
</chapter>

<chapter name="Malvastrum">
<b>Malvastrum</b> (Malvaceæ). <sp>M. capense</sp>
Garcke, (Malva capensis L.), S. Afrika, buskagtig,
stærkt forgrenet Koldhusplante af smuk, opret,
regelmæssig, kegleformet Vækst med spredte,
trelappede, takkede Blade og i Bladhjørnerne mørk
rosenrøde, stilkede, enkeltvis eller parvis
fremvoksende Blomster, der i Tværmaal er c. 3 cm. M.
capense blomstrer overordentlig rigt i
Sommerhalvaaret, men i øvrigt findes der Blomster paa
den næsten til alle Aarstider. Den formes ofte
ved Knibning som smaa Krontræer med en indtil
65 cm høj Stamme og er ikke alene en smuk
Væksthusplante, men ogsaa en udmærket
Stueplante (gaar under Navn af »Flittig Lise«).
<sp>Kultur:</sp> Formeres baade ved Frø og Stiklinger,
sædvanlig dog ved de sidste, og da unge Planter
er de smukkeste, bør man stadig sørge for, at
saadanne kan afløse de ældre. M. capense plantes
i en almindelig god nærende Jord og kan om
Sommeren udflyttes i en aaben Bakke eller paa
et lunt Sted paa Friland, om Vinteren bør den
have en lys Plads i et ikke for fugtigt
Koldhus.
G. B.
</chapter>
<chapter name="Malvaviscus">
<b>Malvaviscus</b> (Malvaceæ), luftigt Varmhus. <sp>M.
arboreus</sp> Cav., Meksiko, er en træagtig Busk
med skarlagenrøde Blomster, der fremkommer til
forskellig Tid den største Del af Aaret. <sp>Kultur:</sp>
Formeres ved Stiklinger paa Undervarme. Let,
men nærende Jord, rigeligt Vand om Sommeren.
Ældre Planter skæres noget tilbage for Vækstens
og Formens Skyld, men kun det nødvendigste af
Hensyn til Blomstringen.
M. H.
</chapter>

<chapter name="Malört">
<b>Malört</b> (s.) se <sp>Malurt</sp>.
</chapter>

<chapter name="Mamestra">
<b>Mamestra</b> se <sp>Kaalugle</sp> og<sp>Ærteugle</sp>.
</chapter>

<chapter name="Mammillaria">
<b>Mammillaria,</b> Vortekaktus (Cactaceæ), koldt
eller tempereret Hus. En meget talrig Slægt, især
fra Meksiko, der deles i en Mængde Grupper. Den
kugle- ell. søjleformede Stængel er besat med
regelmæssigt stillede, større eller mindre Vorter,
der paa deres Spids bærer Tornene, som ofte har
glimrende Farver, især naar de er vaade.
Omkring Tornene og ved Vorternes Grund findes
oftest Filtdannelse, og paa det sidste Sted
fremkommer de ofte meget talrige Srnaablomster; kun
enkelte Arter har temmelig store Blomster. De
bærlignende Frugter fremkommer sædvanligvis næste
Aar. <sp>Af storblomstrede</sp> Arter kan nævnes:
<sp>M. elephantidens</sp> Lem., med stærkt
udviklede, stumpe Vorter, rigelig Filtdannelse, stærke
Torne og rosa Blomster. <sp>M. longimamma</sp>
D. C., meget lange, livlig grønne Vorter og gule
Blomster. <sp>M. macromeris</sp> Englm.,
langagtige Vorter, lange Torne og rosa Blomster; unge
Planter fremkommer fra Spidsen af de ældre
Vorter. Smaablomstrede Arter: <sp>M. bicolor</sp>
Lehm., hvide Torne med sort Spids, røde Blomster;
<sp>M. elegans</sp> D. C., korte, tætte, hvide Torne,
røde Blomster; <sp>M. elongata</sp> D. C., gule eller
rødlige Torne og straagule Blomster; <sp>M. pusilla</sp>
Sweet., grenet Vækst, gule Blomster. <sp>Kultur</sp>
se Cactus. Flere M. taaler en Del Frost, enkelte
er endog haardføre.
J. K. J.

<img>Mammillaria macromeris.</img>
</chapter>

<chapter name="Mammuttræ">
<b>Mammuttræ</b> se <sp>Sequoja</sp>.
</chapter>

<chapter name="Mandel">
<b>Mandel</b> se <sp>Amygdalus</sp>.
</chapter>

<chapter name="Mandevilla">
<b>Mandevilla</b> (Apocynaceæ), Slyngplante for det
tempererede Hus. <sp>M. suaveolens</sp> Lindl.,
Buenos-Ayres, har en vis ydre Lighed med
Calystegia. Stedsegrønne, modsatte, hjerteformede
Blade og store, hvide, vellugtende Blomster i
hængende Klaser fra Bladhjørnerne; Maj-Juni.
<sp>Kultur:</sp> M. formeres ved Frø eller Stikning af
smaa Sideskud i Sand paa lidt Undervarme;
senere pottes de i en let Blad- og
Lyngjords-Blanding. Udfolder sig først i sin fulde Pragt, naar
den udplantes frit i en godt tilberedt, kraftig Jord.
Efter Blomstringen skæres den noget tilbage, da
den blomstrer paa de enaarige Grene.
F. E.

<img>Mandevilla suaveolens.</img>
</chapter>

<chapter name="Mandirola lanata">
<b>Mandirola</b> <sp>lanata</sp> se <sp>Achimenes l.</sp>
</chapter>

<chapter name="Mandstro">
<b>Mandstro</b> se <sp>Eryngium</sp>.
</chapter>

<chapter name="Manettia">
<b>Manettia</b> (Rubiaceæ), tempereret Hus; smuk,
blomstrende Slyngplante fra Brasilien. <sp>M.
bicolor</sp> Paxt. er den smukkeste og mest
rigtblomstrende Art, har lysegrønt Løv og smalle,
rørformede Blomster, hvis to intensive Farver —
skarlagen med gule Spidser — er skarpt
afgrænsede og danner en smuk Kontrast. <sp>Kultur:</sp>
Formeres ved Stiklinger af unge Skud i
Formeringsbedet. Trives godt i en Blanding af
Bladjord, Kompostjord og gammel Gødning. Egner
sig fortrinligt til mindre Espalier paa en lys
Plads i halvvarmt Hus eller til at slynge om
Stokke. Skæres noget tilbage efter Hovedfloren
om Foraaret. Blomstrer ellers det meste af Aaret,
ogsaa om Vinteren.
M. H.
</chapter>

<chapter name="Manetti Rose">
<b>Manetti Rose</b> se <sp>Rosa</sp>.
</chapter>

<chapter name="Manglesia glabrata">
<b>Manglesia</b> <sp>glabrata</sp> se <sp>Grevillea g.</sp>
</chapter>

<chapter name="Mangold">
<b>Mangold</b> (s.) se <sp>Bladbede</sp>.
</chapter>

<chapter name="Manna-Ask">
<b>Manna-Ask</b> se <sp>Fraxinus Ornus</sp>.
</chapter>

<chapter name="Maranta">
<b>Maranta</b> (Marantaceæ), fleraarige, dekorative
Bladplanter for Varmhuset. De fleste stammer fra
Brasilien. Der findes en stor Mængde Arter, som
oftest med prægtige Bladtegninger; i Kulturen
gaar de alle under Navnet M., men de fleste
burde henføres til Slægten <sp>Calathea</sp>, der
omfatter hen ved 60 Arter, medens M. kun har 15
Arter. Det er særlig med Hensyn til Frugterne,
de adskiller sig fra hverandre, C. har en
trerummet, M. en enrummet Frugt. <sp>M. bicolor</sp> Ker.
Var. <sp>Kerchoviana</sp>; lysegrønt Blad med en
Række purpurrøde Pletter paa hver Side af
Midtribben. Da Planten er meget lav, egner den sig
fortrinligt til Sammenplantning. M. b. var.
<sp>Massangeana</sp>; Bladet har en livlig sølvgraa
Tegning paa olivengrøn Bund, smukt skatteret af
mørkt fløjlspurpur Striber, overordentlig skøn.
Undersiden purpur. <sp>M. insignis</sp> hort. Denne
prægtige, meget typiske og ejendommelige Art,
der er indført for faa Aar siden af Veitch & Sons,
er en værdifuld Forøgelse af Maranta-Sortimentet,
er holdbar og forholdsvis let at kultivere til
kraftige Planter med c. 40 cm lange og 5-6 cm
brede Blade, der er mere eller mindre
bølgeformede med glinsende grøn Bundfarve og mørk,
olivengrøn Tegning og Rande. Det er denne
ejendommelige Tegning, der former sig som en
mørkere Gren paa langs af Bladet, som særlig
karakteriserer denne Art og præger den
med en sjælden Skønhed. Bagsiden af
Bladet er purpurbrun. De følgende
Arter hører til Calathea-Slægten; men
da de i Handelen kun kendes under
Navnet Maranta, bibeholdes dette for
dem alle: (M. Lietzei, M. Lindeniana
o. s. v.). <sp>M. Lietzei</sp> E. Morr.,
mindre Plante med stænglet Vækst,
mørkmetalgrønt Blad, langs den lidt
bugtede Rand en fjerlignende Tegning af
lysere Farve; Undersiden purpurviolet.
<sp>M. Lindeniana</sp> Wallis.;
mørkegrønt Blad med en lysere Stribe langs
Midtribben, Undersiden mørkviolet;
meget smuk. <sp>M.
ornata-regalis</sp> (syn. M. majestica) Koern; grønt
Blad med røde og hvide Tværstriber.
<sp>M. Sanderiana</sp> hort.,
metalglinsende mørkegrønne Blade med talrige
rosa og hvide, smalle Striber, en
fremragende smuk og ejendommelig Art, i
nyere Tid indført af Firmaet Sander
& Son. <sp>M. Veitchiana</sp> Hook.;
stort, ellipseformet, c. 35 cm langt,
grønt Blad med en tungeformet,
mørkere Tegning langs Randen. <sp>M.
Warscewiczii</sp> Koern.; endnu større
Blad end den foregaaende, af en dyb
fløjlsgrøn Farve med en gulgrøn,
flammet Stribe paa begge Sider af
Midtribben. <sp>M. zebrina</sp> Lindl., den
ældste og sikkert den mest skattede Art; c. 65 cm
høj, og Bladet kan opnaa en Længde af 1 m.
Grundfarven er fløjlsgrøn, afbrudt af grønpurpur
Tværstriber. En Dekorationsplante af overordentlig stor
Værdi. Adskillig flere, meget smukke Arter kunde
endnu nævnes, men det vilde kræve for megen
Plads. <sp>Kultur:</sp> Formeringen foretages i
Jan.-Febr., enten ved Stiklinger eller ved Deling af de
med Rhizomer forsynede Arter. De unge Planter
hensættes i Formeringsbedet og holdes stærkt
fugtige og skyggede. Naar Planterne er komne i
Vækst, gives en Omplantning. Jorden bør bestaa
af lige Dele Lyng-, Mark- og halvforraadnet
Bladjord samt Sphagnum, en halv Del gammel Gødning,
Sand og Trækul. Jorden maa dog ikke findeles for
stærkt, men holdes let klumpet, ligesom der ogsaa
maa sørges for god Dræning i Potterne. Planterne
maa helst forblive i Huset hele Sommeren paa en
mild Undervarme; de holdes stadig jævnt fugtige
og fordrer rigelig Sprøjtning og stærk Skygning.
De vil dog ogsaa kunne trives godt uden
Undervarme i Varmhuset, naar disse Betingelser kan
overholdes. For de kraftigvoksende Arters
Vedkommende gives endnu en Omplantning i en noget
kraftigere Jord, ligesom ogsaa lidt flydende
Gødning vil gavne Bladudviklingen i høj Grad. Naar
Planterne har naaet den tiltænkte Udvikling, kan
Sprøjtningen indskrænkes, naar Varmen og
Luftfugtigheden vedligeholdes. Hen paa Vinteren
vandes sparsommere, for at Planterne kan faa nogen
Hvile. Hvis man ønsker at kultivere de samme
Planter det andet Aar, maa al den gamle Jord
frarystes ved Foraars-Omplantningen. De afskaarne
Blade afgiver om Vinteren et kærkomment
Binderimateriale.
M. H.

<img>Maranta Sanderiana.</img>
</chapter>

<chapter name="Marehalm">
<b>Marehalm</b> se <sp>Elymus</sp>.
</chapter>

<chapter name="Marguerit">
<b>Marguerit</b> se <sp>Chrysanthemum
frutescens</sp>.
</chapter>

<chapter name="Mariehøns">
<b>Mariehøns,</b> nyckelpigor (s.) (Coccinellidæ), er
smaa Biller af oval, ualmindelig stærkt hvælvet
Form samt med glat og glinsende Hud i brogede
Farver. De almindeligste Arter er den 7-prikkede
Coccinella septempunctata, paa hvis røde
Dækvinger findes 7 smaa sorte Punkter. Yderst lig denne
er de 5- og 2-prikkede Arter. Der findes foruden
disse en Mængde andre, sorte med gule, gule med
sorte Prikker, sorte med røde Prikker o. s. v.
Larverne, som i Forenden har 6 ret lange Ben, er
kluntet byggede og er ikke sjældent ogsaa broget
tegnede. Æggene er rødgule; de træffes i tætte
Samlinger, hvor de smaa ovale Æg er stillede paa
Enden, tæt ind til hverandre. Mariehønsene er,
ogsaa i Larvestadiet, glubske Rovdyr, som med
Forkærlighed fortærer smaa sugende Insekter,
særlig Bladlus, og de er ganske sikkert til stor Gavn
som Udryddere af disse Skadedyr. De bør derfor
beskyttes saa meget som muligt.
A. T.

<img>Larven (l), Puppen (p) og udviklede Insekter (u) af den Alm. Mariehøne (Coccinella septempunctata).</img>
</chapter>

<chapter name="Mariesko">
<b>Mariesko</b> se <sp>Cypripedium Calceolus</sp>.
</chapter>

<chapter name="Marietidsel">
<b>Marietidsel</b> se <sp>Silybum Marianum</sp>.
</chapter>

<chapter name="Markhavebrug">
<b>Markhavebrug</b> se <sp>Landbrugsmæssigt
Havebrug</sp>.
</chapter>

<chapter name="Markjord">
<b>Markjord</b> se <sp>Jordens kemiske
Sammensætning</sp>.
</chapter>

<chapter name="Markmus">
<b>Markmus</b> se under <sp>Rotter</sp>.
</chapter>

<chapter name="Markfred.">
<b>Markfred.</b> Med Jordfællesskabets Ophør maatte
det efterhaanden blive en bydende Nødvendighed,
om Jordbruget skulde drives rationelt, at hver holdt
sine Kreaturer paa egen Grund, men Bestræbelser i
den Retning (bl. a. Hegnslovgivning) gik i lange
Tider kun smaat. Endnu i 1850 klages over —
særlig fra Jylland og Sjælland — at Bønderne
efter Høst »gav Ævret op«, d. v. s. slap Kreaturerne
løse paa Stubmarkerne. Men siden da er sket
store Forandringer, og i Loven om Mark- og
Vejfred af 25. Marts 1872 er fastsat ret strenge
Bestemmelser for at hindre Skade ved løsgaaende
Kreaturer paa anden Mands Jord.

Man skal holde sine Husdyr paa sit eget.
Kommer de ind paa fremmed Grund, kan Ejeren heraf
optage dem; Optagelsen skal meddeles Ejeren,
inden 12 Timer, om han kendes; ellers ventes 24
Timer, og har Ejeren da ikke meldt sig, anmeldes
Sagen for Sognefogden, der foranstalter
Bekendtgørelse og eventuelt Auktion. Af
Auktionsindtægterne dækkes forvoldt Skade samt Ulejlighed ved
Optagelsen, Resten faar Ejeren, hvis han melder sig
inden Aar og Dag (= 1 Aar 6 Uger), ellers
Hjælpekassen.
F. S.
</chapter>

<chapter name="Markør">
<b>Markør</b> se <sp>Rillerive</sp>.
</chapter>

<chapter name="Marmelade">
<b>Marmelade</b> se <sp>Frugtmos</sp>.
</chapter>

<chapter name="Marsilia">
<b>Marsilia</b> (Marsiliaceæ). Denne Slægt, som staar
nær ved Bregnerne, har krybende Rhizom og
langstilkede, firekoblede, Oxalis-lignende Blade, der er
glatte eller oftere svagere eller stærkere
behaarede. <sp>M. hirsuta</sp> R. Br. har hjemme i
Australien, som er Slægtens Hovedkvarter, <sp>M.
macropus</sp> Engelm, er fra Teksas, medens <sp>M.
quadrifoliata</sp> L. har hjemme i Mellem- og
Sydeuropa. En Art <sp>M. salvatrix</sp> har faaet sit
Navn paa Grund af, at en Ekspedition til
Australien en Tid delvis opholdt Livet ved at spise af
denne Plantes næringsholdige Sporefrugter.
<sp>Kultur:</sp> Kan dyrkes i Potte i Koldhus, men bliver
frodigere, naar de plantes paa dyndet Bund eller
lavt Vand i Koldhusakvariet; de kan ogsaa
anvendes i Stueakvarier. Formeres ved Deling og
plantes i en Blanding af Markjord, Mosejord, gammel
Gødning og Grus.
A. L.
</chapter>

<chapter name="Marts">
<b>Marts</b> se <sp>Oversigt over de
maanedlige Arbejder paa Friland og under
Glas</sp>.
</chapter>

<chapter name="Martsviol">
<b>Martsviol</b> (d. og n.), se <sp>Viola odorata</sp>.
</chapter>

<chapter name="Martynia">
<b>Martynia</b> (Pedalinaceæ), Gemsehorn. <sp>M.
fragrans</sp> Lindl. (M. formosa hort.), Elefantsnabel,
Meksiko, Teksas; enaarig Sommervækst, der dels
dyrkes for Blomsternes, dels for de interessante
Frugters Skyld; anvendelig til Rabatter, 40-50
cm høj, purpurviolet med gult Svælg og
Underlæbe, vellugtende Blomster i Juli-Septbr. <sp>M.
lutea</sp> Lindl., Brasilien; enaarig Sommervækst,
anvendelig som foregaaende,
40-50 cm høj, guldgule,
rødpunkterede Blomster i
Juli-Septbr. <sp>Kultur:</sp> Frøet
saas i April i halvvarm
Bænk eller Potte; Planterne
prikles enkeltvis i Potte og
udplantes sidst i Maj med
40-50 cm Afstand. Fordrer
lunt beliggende Voksested
og let, næringsholdig Jord.
L. F.

<img>Martynia lutea.</img>
</chapter>

<chapter name="Masdevallia">
<b>Masdevallia</b> (Orchidaceæ).
En meget artrig Slægt fra
Columbia — over 100
forskellige Arter dyrkes i Kew
Garden —, Blomsterne er
hos nogle Arter usædvanligt
klart og smukt farvede i
rødt, orange og hvidt, hos andre højst
ejendommeligt formede, især de, som hører til den
saakaldte Chimæragruppe, hvis Blomster minder
meget om store Edderkopper og allehaande Krybdyr.
Hos alle Masdevallia er de tre ydre Blomsterblade,
de saakaldte Sepaler, store og sammenvoksede,
hvorimod Læben og Petalerne er meget smaa og
sammenhobede om Kønsorganerne. Bladene er
livligt grønne, lancetformede, voksende i rige Tuer;
Bulber mangler. Typiske Arter er: <sp>M.
amabilis</sp>, Rchb. f., Blomsterne karminrøde paa stive,
oprette Stængler; Foraar. <sp>M. bella</sp> Rchb. f.,
hængende, gulbrune Blomster, tæt punkteret med
violet. <sp>M. Chimæra</sp> Rchb. f. med mange
navngivne Varieteter, Blomsterne udadhængende,
gulbrune med violette Punkter og Pletter. Sepalerne
forsynede med lange Spryd; Foraar. <sp>M.
Ephippium</sp> Rchb. f., Blomsterne rødgule med brunt og
forsynet med lange, traadformede Vedhæng;
Foraar. De tre sidstnævnte dyrkes i smaa, hængende
Kurve i Varmhus. <sp>M. Harryana</sp> Rchb. f. med
en Mængde Havevarieteter og Hybrider. Arten,
som af Linden ansaas for at være en Varietet af
M. coccinea, Lind., har store, oprette, karminrøde
Blomster med blodrøde Striber; Sommer. M.
ignea Rchb. f., har ligesom foregaaende oprette
Blomster i flere Varieteter fra karminrødt til dybt
lilla; Vinter. Saavel Arter som Varieteter og
Hybrider af de to sidstnævnte er de bedste til
Afskæring, men er ingenlunde let dyrkelige og nutildags
desværre meget sjældne. <sp>M. Veitchiana</sp> Rchb.
f., Peru, ligner M. Harryana, men er større og
livligere farvet og ogsaa nu meget sjældent i
Kultur. Foruden ovennævnte Arter findes mange flere,
som er værd at dyrke, men da de er ret
vanskelige at dyrke, turde de falde udenfor dette Værks
Ramme. — <sp><sp>Anvendelse:</sp></sp> M. Harryana og M.
ignea egner sig godt for Snit, da deres Blomster
er særdeles livligt farvede og smukt formede. De
øvrige Arter er Kuriositeter og har alene Interesse
for Samlere. <sp><sp>Kultur:</sp></sp> I Koldhus sammen med
Odontoglossum crispum. Smaa Skaale og rigelig
Fugtighed hele Aaret. De til Chimæragruppen
hørende Arter dyrkes i Varmhus i hængende Kurve
nær Glasset. Se videre Orchidékultur.
Ax. Hzn.

<img>Masdevallia Chimæra.</img>
</chapter>

<chapter name="Massangea hieroglyphica">
<b>Massangea</b> <sp>hieroglyphica</sp> se
<sp>Tillandsia h.</sp>, de øvrige Massangea-Arter se
<sp>Caraguata</sp>.
</chapter>

<chapter name="Materialskur">
<b>Materialskur</b> se <sp>Redskabshus</sp>.
</chapter>

<chapter name="Matricaria">
<b>Matricaria</b> (Compositæ). <sp>M. capensis fl. pl.</sp>
hort. (M. parthenioides Desf.), en- eller fleraarig,
urteagtig Frilandsplante, anvendelig til Rabatter
og til Afskæring, 40-60 cm høj; hvide, fyldte
Blomster i Juli-Oktbr. <sp>M. eximia
grandiflora fl. pl.</sp> hort., en- eller toaarig, men
dyrkes hensigtsmæssigst som enaarig; anvendelig til
Blomsterbede og Rabatter, 50-60 cm høj. De
renhvide, fyldte Blomster, der fremkommer i
Juli-Oktbr., er gode til Afskæring. <sp>M. e. nana fl. pl.</sp>
afviger fra foregaaende ved en lavere, mere
kompakt Vækst. Denne tillige med efterfølgende
Varieteter egner sig godt til Indfatning. <sp>M. e. n.
crispa fl. pl.</sp> med smukke, krusede Blade. <sp>M.
e. n. fl. pl. foliis aureis</sp> med gule Blade.
<sp>M. e. n. fl. pl. Goldball</sp> har talrige smaa,
gule Blomster. <sp>Kultur:</sp> Frøet saas i kold Bænk
i Marts-April; udplantes i Maj, de højere
voksende Varieteter med 30-50 cm, de lave med
25-30 cm Afstand. Frøets Spirekraft 2-3 Aar; Spiring
i Løbet af 1-2 Uger. <sp>M. inodora L. fl. pl.</sp>
(Chrysanthemum inodorum fl. pl.), Lugtløs
Kamille, en- eller toaarig, Europa, dyrkes
hensigtsmæssigst som enaarig, anvendelig til Blomsterbede
og Rabatter; 40-60 cm høj; de smukke renhvide,
tætfyldte Blomster, der fremkommer i Juli-Oktbr.,
er udmærkede til Afskæring. <sp>M. i. fl. pl.</sp>
Brautkleid, 25 cm høj med tætsluttet Vækst og
renhvide Blomster. <sp>Kultur:</sp> Saas i April i kold
Bænk; udplantes i Maj med 30-40 cm Afstand.
L. F.
</chapter>

<chapter name="Matthiola">
<b>Matthiola</b> (Cruciferæ), Levkøj (d. og n.),
Löfköja (s.). M. inddeles i Sommerlevkøj, som er
enaarig, og Vinterlevkøj, som er to- eller
fleraarig. Mellem disse staar Høstlevkøj, der kan
benyttes til saavel en- som toaarig Kultur. M. er
saa almindelig kendt og er Genstand for Dyrkning
i saa at sige alle Haver, selv den mindste, at det
turde være ganske overflødigt her at paapege den
saa forskellige Anvendelse, man kan gøre af den.
Stamformen har enkelte, vellugtende Blomster, som
ikke er ganske uden Værd til Afskæring, men det
er dog de fyldte, hvis Blomster er langt større,
langt smukkere og betydelig mere holdbare end de
enkelte, som i Særdeleshed er yndede. De fyldte
Blomster er ufrugtbare og giver altsaa ikke Frø,
hvorfor Frøavlere ved særlig Kultur bestræber sig
for at fremskaffe Frø af enkeltblomstrede, der
giver en forholdsvis høj Procentdel Planter med
fyldte Blomster. Det er derfor af Vigtighed for
Dyrkere af M. at forskaffe sig Frø af saa god
Kvalitet som muligt — hvilket altid er kostbart —
fra anerkendt gode Firmaer. For at Frøet skal
kunne kaldes godt, maa det frembringe over 50
pCt. Planter med fyldte Blomster; adskillige giver
dog langt derover, endog indtil 80-90 pCt. Frø,
avlet paa Friland, bør ikke benyttes. <sp>M. annua</sp>
Sweet. (Cheiranthus annuus L.), Sommerlevkøj,
Middelhavskysten; blomstrer og giver modent Frø
samme Aar som Udsæden har fundet Sted.
Varieteterne inddeles i Grupper efter Plantens
Habitus og Blomstens Størrelse og Form; af de mest
kendte og yndede kan nævnes: 1) <sp>Engelske</sp>
eller <sp>Erfurter</sp>, c. 30 cm høj, stærkt forgrenet,
noget sluttet Vækst, middelstore Blomster i c. 25
Farver, anvendelig til Potte, Friland og Afskæring.
2) <sp>Storblomstrede</sp>, c. 35 cm høj,
bredbladet, kraftigere Vækst og med længere
Blomstringstid end foregaaende, store, tætsiddende
Blomster i c. 25 Farver; Anvendelse som foregaaende.
3) <sp>Stedseblomstrende</sp>, c. 30 cm høj,
ligner i Bygning l, men er noget stærkere forgrenet.
Afskæres Blomsterstænglerne henimod
Afblomstringen, vedbliver den at skyde Blomsterstængler
til Efteraaret; c. 9 Farver; Anvendelse som 1.
4) <sp>Dværg-Buket</sp>, c. 20 cm høj; meget
busket, buketlignende Plante, fuld af Blomster; c.
12 Farver; anvendelig til Potte, lave Grupper og
Indfatning. 5) <sp>Storblomstrede
Pyramide</sp>, c. 45 cm høj, forgrenet, pyramideformet
Vækst med kraftigt Midterskud, meget store
Blomster i c. 15 Farver; anvendelig til Potte, Friland
og Afskæring. 6) <sp>Storblomstrede Dværg
Pyramide</sp>, c. 20 cm høj; stærkt sluttet Vækst
med kraftigt Midterskud og ringe Forgrening,
store Blomster i c. 12 Farver; anvendelig til Potte,
lave Grupper og Indfatning. Giver en høj
Procentdel fyldte Blomster. 7) <sp>Storblomstrede
Kæmpe Bombe</sp>, c. 70 cm høj; store, fyldige
Blomsterstængler og særdeles store Blomster; c. 15
Farver; anvendelig til Grupper, Rabatter og til
Afskæring for store Buketter. 8) <sp>Kæmpe
Remontant</sp> (Excelsior), frembringer kun én
60-70 cm høj Stængel med store, tætfyldte Blomster
i flere Farver; tidligblomstrende og meget smukke
for Grupper og til Afskæring. 9)
<sp>Remonterende Dresdener</sp>, c. 50-60 cm høj; udmærker
sig ved lang Blomstringstid og god til Afskæring,
c. 12 Farver. 10) <sp>Victoria Buket</sp>, c. 40 cm
høj; sluttet, omvendt pyramideformet Vækst, store,
smukt fyldte Blomster i c. 6 Farver, anvendelig til
Grupper, Rabatter og Afskæring. — <sp>M.
autumnalis</sp> hort., Høstlevkøj. Ved rettidig Udsæd
blomstrer den godt i Eftersommeren og Efteraaret, men
kan først give modent Frø Aaret efter. De
efternævnte Grupper egner sig godt til Dyrkning paa
Friland, og man vil derfor ved disses Hjælp kunne
forlænge Floren af Levkøjer lige til Frostens
Komme. 1) <sp>Almindelig Høstlevkøj</sp>, c. 40
cm høj, stærkt forgrenet, pyramidal Vækst, rigt-
og storblomstrende; c. 12 Farver; anvendelig til
Friland og Afskæring, 2) <sp>Tidlig
blomstrende Høstlevkøj</sp> afviger fra foregaaende ved en
tidligere Blomstring — ved tidlig Udsæd vil de
saaledes begynde at blomstre sidst i Aug. og
vedblive dermed til Frostens Komme — c. 8 Farver;
anvendelig som foregaaende. 3) <sp>Skotsk
Høstlevkøj</sp>, c. 25 cm høj, sluttet, pyramidalsk
Vækst og meget store, smukke Blomster; giver en
høj Procentdel fyldte Blomster; anvendelig som 1.
4) <sp>Kejserlevkøj</sp>, 30-35 cm høj, sluttet,
busket Vækst med talrige Sidegrene, som ender i en
sammentrængt Klase af stærkt fyldte, store og
smukke Blomster; meget rigtblomstrende. Ved
tidlig Udsæd vil den give en god og lige saa tidlig
Flor som den almindelige Høstlevkøj. — <sp>M.
incana</sp> R. Br., Vinterlevkøj; Middelhavslandene;
blomstrer først Aaret efter Udsæden, og toaarig
Kultur er derfor nødvendig. Kulturen er den
samme som for Kejserlevkøjen (se under Pottekultur),
dog bør Frøplanterne det første Aar udplantes med
noget større Afstand. Vinterlevkøjer bliver i
Almindelighed 50-60 cm høje og danner store,
omfangsrige, velformede Planter. Blomsterne er hvide
eller forskellige Nuancer af røde og blaa Farver,
og Bladene er enten matgraa eller ligner
Gyldenlakkens Blade. De talrige Sidegrene er
opretvoksende og ender med en temmelig lang
Blomsterstilk med mere eller mindre tætsiddende Blomster,
som er meget vellugtende og gode til Afskæring.
Blomstrende Planter, udplantede i Maj, enten
samlede i Grupper eller mere enkeltvis paa Rabatter,
er en Pryd for Haven i Foraarstiden og den tidlige
Sommertid. De udplantes med fuld Potteklump, og
slipper denne ikke villigt, bør man ituslaa Potten
for derved at skaane det fine Rodnet saa meget
som muligt. <sp>Dværg Vinterlevkøj</sp> er
betydelig lavere end Stamformen, idet den kun
bliver 25-36 cm høj og har en tætsluttet Bygning;
ogsaa denne haves i Varieteter med forskellige
Farver. Det hænder undertiden, at røde og blaa
Varieteter af Vinter- og Kejser-Levkøjer
frembringer Blomster, der er stærkt isprængte med hvidt.
Aarsagen hertil er ikke opklaret, men Fejlen
ligger i hvert Fald ikke i Frøet. <sp>Tidlig- og
storblomstrende Vinter-Levkøj</sp>
(Nizzaer Levkøj). Planten bliver 70-80 cm høj og har
en stærkt forgrenet Vækst; udmærket saavel til
Frilands- som til Pottekultur og til Afskæring.
Omend Nizzaer-Levkøjerne hører under
Vinterlevkøjer, kan de dog godt anvendes som
Sommerlevkøjer, idet de ved tidlig Udsæd blomstrer efter
14-16 Ugers Forløb, ved senere Udsæd 8-10 Uger
efter. Kulturen er da den samme som omtalt for
Sommerlevkøjer. <sp>Sygdomme</sp> se
<sp>Knoldbægersvamp</sp>.

<sp>Kultur af Sommerlevkøjen</sp>. Frøet kan
saas i Bænk eller Potte fra første Halvdel af
Marts til sidste Halvdel af April, hvilket retter
sig efter, om man ønsker en mere eller mindre
tidlig Blomstring. Medens der til de senere
Saaninger helst bør benyttes kold Bænk, maa Bænken
til de tidlige Saaninger være halvvarm, og den
Jord, man benytter, være godt sandblandet
Kompostjord, fri for Gødning og ikke for fugtig. Naar
Damp ikke mere er at befrygte, jævnes Jorden
glat, og Frøet udsaas ikke for tæt, hvorefter det
forsigtigt overbruses med en fin Bruse. Frøet
dækkes derefter ganske tyndt med finsigtet Jord af
samme Blanding som ovenfor omtalt;
Overbrusninger gentages ikke. Bænken holdes nu tillukket og
godt skygget indtil Spiringen, som sædvanlig
begynder efter 6-10 Dages Forløb, og der gives da
saa rigelig Luft, som Vejrforholdene tillader.
Senere tages Vinduerne af, først om Dagen, til sidst
ogsaa om Natten, for at Planterne kan være
tilstrækkelig afhærdede til Udplantningstid. Bliver
Jorden tør, maa den gennemvandes med Bruse,
men forinden bør man nøje undersøge, om Jorden
ogsaa længere nede virkelig er tør. Bliver
Vanding nødvendig, bør den altid foretages om
Formiddagen og ikke paa mørke, fugtige Dage, for at
Planterne igen kan blive tørre inden Aften. At
Vandingen af Levkøjplanterne foretages med
Forsigtighed og kun, naar den absolut tiltrænges, er
af stor Vigtighed, thi dersom man vander for ofte
eller overbruser hyppigt, vil Planterne let blive
gule og sygne hen eller blive ødelagte af »sorte
Ben«. I solklare Dage gives Planterne nogen
Skygge ved Hjælp af Ris eller Tremmer. Ved
Udsæd i Potte, som især benyttes, naar der ikke skal
tiltrækkes større Mængder af Planter, er
Behandlingen den samme, kun med den Forskel, at en
Glasskive lægges over Potten, indtil Spiringen har
fundet Sted, samt at Afhærdning af Planterne, hvis
ikke Bænk staar til Raadighed, lettest sker paa
den Maade, at man i godt Vejr anbringer Potterne
paa et beskyttet Sted paa Friland, i Begyndelsen
kun om Dagen i mildt Vejr, senere ogsaa om
Natten. Udsæd paa Friland i Begyndelsen af Maj kan
ogsaa anvendes. Varigheden af Frøets Spireevne
retter sig noget efter dets Udvikling, i
Almindelighed kan den sættes til 3-4 Aar, undertiden ogsaa
mere. Endskønt Prikling af Frøplanterne ikke er
nødvendig, forudsat at de ikke er komne for tæt
op, saa lønner dette Arbejde sig dog godt, da man
derved erholder kraftigere Planter, der ikke lider
saa meget ved Udplantningen og altsaa vokser
hurtigere og raskere til. De udprikles, naar de
har 2-4 Blade foruden Kimbladene, i en lignende
Bænk, som er benyttet til Udsæden og med 5-6 cm
Afstand. Efter Priklingen overbruses Planterne og
holdes i indesluttet Luft samt skyggede, indtil de
er komne i Vækst, hvorefter de behandles som
ovenfor omtalt. Udplantning paa Voksestedet kan i
Almindelighed foretages fra Begyndelsen af Maj,
efter at Planterne er tilstrækkelig afhærdede. Den
Afstand, man bør give Planterne, retter sig noget
efter den paagældende Varietets Højde og Vækst;
de lave Former behøver saaledes kun 15-20 cm, de
højere derimod 25-30 cm mellem hver. Man gør
imidlertid rigtigt i at plante noget tættere, for
senere, naar Knopperne kommer frem, at kunne
borttage de Planter, der viser sig at være
enkeltblomstrede; derved undgaas synlige Huller i
Plantningen. Saavel blandt de forskellige Grupper af
Sommer- som Høstlevkøjer findes Former med
glatte, blanke, mørkegrønne Blade, de saakaldte
»gyldenlakbladede«, i Modsætning til de øvrige,
som har lidt haarede, matte, graagrønne Blade. Ved
Udplantningen bør man ikke blande Planter med
disse forskelligartede Blade sammen, men holde
hver for sig. Endskønt Levkøjer trives næsten i
enhver Jord, opnaar man dog kun smukke,
veludviklede Planter, naar man kan give dem en
næringsholdig, sandet, noget lerholdig eller muldet
Jord. Pasningen efter Udplantningen bestaar kun i
Renholdelse, Løsning af Jordoverfladen og rigelig
Vanding i tørt Vejr. De unge Planter er
efterstræbte af Jordlopper og Snegle. <sp>Kultur af
Høstlevkøjer</sp> er i det væsentlige som omtalt
for Sommerlevkøj, kun med den Forskel, at
Udsæden ikke bør foretages senere end i Begyndelsen
af April, og at de almindelige Høstlevkøjer
udplantes med 25-30 cm, medens Kejserlevkøjerne
behøver 30-35 cm Afstand.
L. F.

I de nordlige Egne af Norge kan Frø af
Levkøjen og andre Sommerværkster ikke saas i Bænk
før sidst i April, idet Udplantningen ikke kan
foretages før henimod Midten af Juni.
Blomstringen varer i de nordlige Egne lige til
Efteraaret.
N—k.

<sp>Drivning af Sommerlevkøjer til
Afskæring</sp> kan foretages baade i Drivhus og
Drivbænk. Der anvendes kun højtvoksende Sorter
som Følge af de moderne Fordringer om
langstilkede Blomster til Afskæring. Som de bedst
anvendelige Varieteter kan nævnes
Kæmpe-Remontant (Excelsior), Storblomstrende Perfection
Sommerlevkøj Nizza og Bismarck, dog hovedsagelig i
hvide og lysere Farver. For at faa dem tidligt i
Blomst, maa første Hold kultiveres i Hus; hertil
anvendes et lyst Hus med Glasfladerne vendt mod
Syd og Nord. Frøet saas i den første Uge af Jan.
i Kasser og holdes, saa snart Planterne er komne
op, saa nær Glasset som muligt. Naar Frøbladene
er udvoksede, prikles Frøplanterne i Kasser med
3-4 cm Afstand og anbringes i et lyst Hus nær
under Glasset paa 12° C. Naar Planterne fylder
Kassen eller har udviklet 4 Blade foruden
Frøbladene, maa Huset, hvor de skal udplantes, være
gjort i Stand dertil. Helst maa der plantes paa
Borde fyldt med 15-20 cm god, næringsholdig
Jord, som maa være jævn fugtig, da det ikke er
heldigt at skulle vande de smaa Planter, før de er
godt rodfæstede. De udplantes dernæst fra Kasserne
med 10 cm indbyrdes Afstand og holdes paa 12° C.
Som Følge af den tætte Plantning vil Planterne
hurtig vokse i Højden uden at grene sig og opnaa,
noget efter de forskellige Sorters Egenskaber, naar
de er i Blomst, en Højde af 60-80 cm. Man kan
ved denne Fremgangsmaade have de første i
Blomst omkring 1. Maj. Man maa stadig være
forsigtig med Vandingen og kun vande paa
Solskinsdage. Til senere Drivning kan man med
udmærket Held anvende Drivbænke til Kulturen.
Fremgangsmaaden er da den samme, saa længe
Levkøjerne staar i Kasser; den første Udsæd hertil
sker omkring den 15. Januar. Udplantningen paa
Bænk foretages først i Marts. Bænken maa helst
være anlagt en Uge forud, for at den værste Damp
kan være udluftet. Jorden maa være porøs og ikke
for fugtig. Planterne udplantes som i Hus med 10
cm indbyrdes Afstand, og man maa stadig lufte
alt som Vejret er, ligeledes lidt om Natten, for at
forhindre, at Planterne falder om. Eftersom
Planterne vokser i Højden, paasættes Karme. Man vil
kunne have de første tjenlige Levkøjer omkring
15. Maj. For at have en uafbrudt Flor, indtil man
kan have Levkøjer paa Friland, maa man saa med
14 Dages Mellemrum og plante et nyt Hold hver
Uge.
L. A.

<sp>Frøavl af Levkøj</sp>. Kulturen er forskellig,
enten man avler Frø af tidlige, mellemtidlige eller
høst- og vinterblomstrende Sorter. De tidligst
blomstrende Sorter, som engelsk og Storblomstrende
Sommerlevkøj, udsaas i første Halvdel af Marts,
prikles og udplantes i April-Maj, saa snart det paa
nogen Maade er muligt. De udplantes i Rækker
med 12-15 cm Afstand paa hver Led i god
bekvem, hverken for let eller svær Jord, i Bede der
har en Bredde, saa man om Eftersommeren kan
lægge Ramme om og Vinduer over for, naar
Planterne er afblomstret, at holde dem gradvis mere
og mere tørre. Det samme bør man gøre om
Sommeren under langvarige Regnperioder. De
mellemtidlige Sorter, f. Eks. Nizza-, Excelsior- eller
Dresdener-Sommerlevkøj, udsaas i sidste Halvdel af
Januar. De prikles saa snart de er tjenlige, enten
temmeligt tæt i flade Kasser for senere at prikles
en Gang til, eller kun en Gang med større Plads,
dog vil 2 Priklinger paa denne Aarstid være
fordelagtig. Planterne afhærdes godt, saa de i
Midten af April eller saa snart Vejret tillader det, kan
udplantes paa Friland eller under Glas i kolde
Huse og Bakker. Afstanden mellem Planter og
Rækker er som for tidligblomstrende Sorter; men
udplantet paa Friland gøres Bedene 120 cm brede
med 60 cm Gang. Planterne blomstrer i Juni, og
de dobbelte Blomster, der ikke giver Frø, afskæres
og er, hvor de enten anvendes i egen Bedrift eller
sælges, af stor Værdi, og Udbyttet heraf er en
Nødvendighed for, at Kulturen skal være lønnende.
Naar Levkøjerne i August-September har
afblomstret eller ved eventuel tidlig Indtrædende
vedvarende Regnperiode, bygger man Sadeltagshuse over
disse Bede ved at anbringe Bukke eller Pæle i
hveranden Gang, hvorpaa Bænkevinduer kan
anbringes, disse sammenholdes i Rygningen enten i
en indskaaret Rygningsliste eller sammenbundet
med Hegnstraad. Selv om Efteraaret er koldt og
regnfuldt kan man paa den Maade vente sig en
sikker Høst af Frøet, naar da Kulturen ellers er
lykkedes, idet Frøet kan staa ude og eftermodne
helt ind i December, om det er nødvendigt. Ved
Overbygningen opnaas nemlig at holde Planterne
tørre, hvilket er en Hovedbetingelse for at Avlen
skal lykkes. Frøet høstes, naar Skulperne er brune,
dog lader man det staa længst mulig, for at faa
Frøet saa vægtigt som mulig. Planterne afskæres
tæt over Jorden og bindes i smaa Bundter, som
hænges til Eftertørring paa tørt Sted med god
Gennemtræk. Naar Frøet skal tærskes, kommes det i
Sæk, og efter at være gennemtørret i opvarmet
Rum, kan man med en Stok afbanke de fleste
Skulper, dog bør man gaa Straaet efter med en
Haandpilning, for at sikre sig, at det er aldeles
rentærsket. Renses derefter paa Sold og Drøftetrug.

Frøavl af Vinter- og Høstlevkøj foregaar ved
Udsaaning henholdsvis i Begyndelsen af Juni og
Midten af Juli. Planterne prikles i 10-12 cm
Potter, 5 i hver og anbringes paa af brugt Bænk til
de i Løbet af Efteraaret sættes koldt og luftigt i
Bænk, Bakke eller Koldhus. I Februar-Marts
omplantes de i 15 cm Potter og anbringes nu enten
koldt eller halvvarmt efter den Anvendelse, man
har for de dobbelte Blomster, der paa den Aarstid
er et udmærket Bindemateriale. I Slutningen af
Maj anbringes Planterne paa Sydstillads eller
under Glas paa kold Bænk og passes med Vanding,
til de i Slutningen af Juli er afblomstrede og Frøet
skal modne, hvorefter Vandingen indskrænkes til
det mindst mulige; høstes og tærskes som
Sommerlevkøjer. Frøet af Levkøjer sorteres, medens det
endnu sidder i Skulperne, og Kendetegnet paa, om
Frøet vil give dobbelt eller enkelt Afkom, kendes
paa Skulpens Stilling og Arrets Størrelse. Planter,
hvis Skulper sidder stærkt spredt fra Stammen,
giver aldeles sikkert enkelte Blomster, ligeledes de
Skulper, hvis Ar er stort set i Forhold til
Gennemsnittet af Arrets Størrelse for den paagældende
Sort eller Farve, hvilket er en Del forskelligt for
de forskellige Sorter. Det vil som Regel være
nødvendig for Nybegyndere ved Prøvesaaning af Frø
fra enkelte Planter og enkelte Skulper at indøve
sig i Sorteringen de første Par Aar.
H. G.
</chapter>

<chapter name="Maurandia">
<b>Maurandia</b> (Scrophulariaceæ), slyngende
Koldhus- og Altanplante fra Meksiko; klatrer ved
Hjælp af Bladstilkene, har haandribbede, temmelig
spidse Blade; de rørformede Blomster ender i 5
Flige og er røde, violette eller hvide. <sp>M.
atrosanguinea</sp> Nichols. se Rhodochiton volubile.
<sp>M. Barclayana</sp> Lindl., store, violetblaa
Blomster. <sp>M. scandens</sp> Gray. (Lophospermum s.
Don.) blomstrer ogsaa om Sommeren, men
vedbliver hermed langt ind i Novbr.-Decbr.; røde
Blomster. <sp>M. semperflorens</sp> Jacq. blomstrer
i Sommermaanederne med rødviolette Blomster;
Formen <sp>alba</sp> er hvid, ligesom der findes flere
Krydsninger med forskelligfarvede Blomster.
<sp>Kultur:</sp> M. formeres ved Frø, som saas i Juni eller
Juli i Skaale; de opkomne Frøplanter plantes
senere om i temmelig smaa Potter, hvorefter de
overvintres koldt. Kan ogsaa formeres ved
Stiklinger, som stikkes paa Varmebed om Foraaret. M.
fordrer sandblandet, kraftig Kompostjord og en
solrig Vokseplads, Trives baade som klatrende og
hængende.
G. N. B.
</chapter>

<chapter name="Maxillaria">
<b>Maxillaria</b> (Orchidaceæ), Epifyter fra det
nordlige Sydamerika. Slægten, som staar Lycaste
meget nær, udmærker sig ved sine tæt
sammentrængte Bulber og kraftige, grønne Blade.
Blomsterne er som Regel enlige paa lange Skafter samt
ofte meget stærkt vellugtende. De smukkeste turde
være: <sp>M. grandiflora</sp> Lindl., Peru, store
Blomster, hvide med gul Læbe; Efteraar. <sp>M.
luteo-alba</sp> Lindl., Columbia, gule og hvide
Blomster, som fremkommer paa forskellige Aarstider.
<sp>M. picta</sp> Lindl., Columbia, smaa, meget stærkt
duftende, gule, rødplettede Blomster; Vinter. <sp>M.
Sanderiana</sp> Rchb. f., Ecuador. Sandsynligvis
den mest betydende af alle Arterne. Blomsterne
store som hos Lycaste Skinneri, hvide med brunt
karmesinfarvede Pletter og Tegninger. <sp>M.
venusta</sp> Rchb. f., Columbia. Nedadhængende, rent
hvide Blomster; Foraar. <sp>Anvendelse:</sp> De
Arter, hvis Blomster har lige, opret Skaft, egner sig
til Snit og blomstrer rigt, desværre dog ikke M.
Sanderiana, som blomstrer ret lunefuldt;
Dyrkningen er dog ikke økonomisk lønnende. <sp>Kultur:</sp>
Som Lycaste. Se videre Orchidékultur.
Ax. Hzn.
</chapter>

<chapter name="Meconopsis">
<b>Meconopsis</b> (Papaveraceæ). <sp>M. cambrica</sp>
Vig., Europa; toaarig Frilandsplante, c. 30 cm
høj, gule Blomster i Juni-Aug. <sp>M. Wallichii</sp>
Hook., Himalaya; fleraarig, 1-1,50 m høj, blegblaa
Blomster i Juni-Juli. Begge er anvendelige til
Rabatter og Stenhøje. Kultur er meget let.
Formeres ved Frø, enten i Potte med efterfølgende
Udplantning eller paa Voksestedet. Foretrækker
let, stenet Jordbund.
L. F.
</chapter>

<chapter name="Medeola">
<b>Medeola</b> (Convallariaceæ), Slyngplante for
Koldhus. <sp>M. asparagoides</sp> L. (Myrsiphyllum a.
Willd.), Kap. M. har en særdeles let og fin Vækst,
Stænglerne er tynde og stærkt slyngende, Bladene
glinsende og friskgrønne. Den benyttes til
Beklædning af Vægge eller Stativer, hvor der da maa
anbringes et Espalier af tynde, opretstaaende
Stokke eller spændes Traade, hvorom Stænglerne
kan slynge sig. Ligeledes kan den anvendes som
Ampelplante, i hvilket Tilfælde Rankerne dels vil
hænge ned, dels slynge sig om de Snore, hvori
Amplen er ophængt, og endelig til al Slags
Dekoration. Som Guirlander til Borddekoration o. m. a.
egner de smukke Ranker sig fortrinligt. Der findes
en særdeles finbladet Varietet, <sp>M. a.
myrtifolia</sp>, samt forskellige gul- og hvidbrogede
Variationer. <sp>Kultur:</sp> M. formeres bedst ved
Frø, som saas i Febr.-Marts. Frøskaalene
anbringes i et halvvarmt Hus eller paa Bænk, og naar
de opkomne Planter er store nok dertil, sættes de
en eller flere sammen i Smaapotter i almindelig
let Varmebedsjord og anbringes paa en kold eller
halvvarm Bænk. Planterne sættes nær Glasset, de
holdes skyggede for Sol, og paa varme Dage maa
de sprøjtes en eller to Gange. Naar Potterne er
fyldte med Rødder, kan Planterne anbringes efter
deres Bestemmelse. Ønsker man at dyrke M. til
Afskæring, plantes de i større Potter i almindelig
god Varmebedsjord, iblandet noget groft Sand. En
almindelig stærk Traad anbringes ved Hjælp af
en Krog i Potten og spændes derfra lodret i
Vejret. I Begyndelsen maa de unge Skud hjælpes
hen til Traaden, men senere slynger de sig selv.
Ønsker man meget fyldige Ranker, kan man
beholde alle de fremkommende Skud, er det derimod
Formaalet at faa fine og lette Ranker, bibeholdes
kun tre af de kraftigste. I Stedet for Kultur i
Potte kan man, hvor Lejlighed dertil haves,
dyrke M. frit udplantede i Hus, hvorved Væksten
bliver fuldt saa smuk og kraftig. Naar
Dræningen er god, taaler Planterne rigelig Vanding i
Vækstperioden. I Solskin maa de skygges, da
Bladene ellers mister deres friskgrønne Udseende, og
ligeledes maa man ved daglig Sprøjtning og
rigelig Luftgivning sørge for at holde Bladlus, Thrips
og »Rødt Spind« borte. Baade Sprøjtning og
Skygge bortfalder, saa snart man naar Septbr.
Naar M. saas i Marts, giver de med Lethed
Ranker paa 2-3 m's Længde om Efteraaret.
G. N. B.

<img>Medeola asparagoides myrtifolia.</img>
</chapter>

<chapter name="Medinilla">
<b>Medinilla</b> (Melastomaceæ), Varmhus. <sp>M.
magnifica</sp>, Lindl., Filippinerne, er den
værdifuldeste til Kultur og fortjener en Plads i ethvert
Varmhus. En nyere Form: <sp>M. m. superba</sp> har
mægtig store Blade, der gør den til en
interessant og værdifuld Bladplante, mens
Blomsterstandene ikke skiller sig væsentligt fra Hovedarten,
hverken i Farve eller Størrelse. Af andre Arter
skal kun nævnes: <sp>M. Curtisii</sp> Veitch.,

<img>Medinilla magnifica.</img>
Sumatra, <sp>M. javanensis</sp> Korth. og <sp>M. speciosa</sp>
Blume, begge fra Java, samt <sp>M. Sieboldiana</sp>
Planch. fra Molukkerne. M. magnifica er
udmærket smuk baade som Bladplante med sine store,
læderagtige Blade og som blomstrende Plante med
sine indtil 30 cm lange, hængende Klaser af
prægtige rosenrøde Blomster, hvis Skønhed forøges
ved de smukke Dækblade af samme Farve.
Blomsterne fremkommer om Foraaret, fornemmelig fra
Grenspidserne, men stundom ogsaa fra
Bladhjørnerne paa de ældre Grenpartier. <sp>Kultur:</sp>
Formeres ved Stiklinger af modent Træ i Lyngjord paa
god Undervarme. Omplantes efter Roddannelsen
og holdes fremdeles paa Undervarme. Ved
gentagne Omplantninger om Sommeren, hvorved
efterhaanden tilsættes lidt gammel Gødning og fibrøs
Græstørvjord — men altid en porøs Jordblanding
— samt ved Bibeholdelse af jævn Fugtighed og
20-24° C., i Forbindelse med hyppig Sprøjtning,
faar man kraftige Planter med smukt Løv. Om
Efteraaret mindskes Vandingen noget for at modne
Træet, hvad der er Betingelsen for den senere
Blomstring. Sparsom Vanding om Vinteren og
lavere Temperatur, 15-18° C. Under selve
Blomstringen forlænges Floren ved endnu lavere
Temperatur, 10-12° C. 2-3-aarige Planter i god
Kultur er meget anselige og blomsterrige. De
tilbageskæres en Del efter Blomstringen, men de
maa ikke forsømmes i Resten af Sommeren. De
afskaarne Grene kan benyttes til Stiklinger.
Angreb af Thrips og hvide Uldlus modvirkes ved
jævnlig Vaskning.
M. H.
</chapter>

<chapter name="Megasea">
<b>Megasea</b> (Saxifragaceæ), Staude, henregnes ofte
under Saxifraga. <sp>M. peltata</sp> Torr. & Gr.,
Kalifornien, er en meget smuk og statelig Plante.
De talrige rosa Blomster fremkommer i
April-Maj paa et c. 60-80 cm højt, baaret, bladløst
Skaft før de store, haanddelte, skarpt-takkede
Blade helt har udfoldet sig. <sp>Kultur:</sp> M.
formeres ved Deling og plantes paa fugtig, muldet
Jord, helst ved Søbred eller paa Mosebed.
A. L.
</chapter>

<chapter name="Melandrium">
<b>Melandrium</b> (Caryophyllaceæ). <sp>M. diurnum</sp>
Fries, Dag-Pragtstjerne, Europa, Danmark.
Fleraarig, urteagtig Plante med mørkrosenrøde
Blomster, 50 cm; Juni-Juli. Den fyldte Form, <sp>fl. pl.</sp>,
dyrkes i Haver. <sp>Kultur:</sp> Formeres ved Deling
eller for Hovedartens Vedkommende tillige ved
Frøudsæd; trives bedst i muldet, fugtig Jord.
A. L.
</chapter>

<chapter name="Melbærris">
<b>Melbærris</b> se <sp>Arctostaphylos</sp>.
</chapter>

<chapter name="Melde">
<b>Melde</b> se <sp>Atriplex</sp> og <sp>Melspinat</sp>.
</chapter>

<chapter name="Meldug">
<b>Meldug</b> kaldes det hvidlige eller graalige,
støvende og afsmittende, skimmellignende Overtræk,
som findes paa Blade og Stængeldele, naar de er
angrebne af Meldugsvampe (Erysiphaceæ); det
hvide eller graa Støv er Sporer, ved hvis Hjælp M.
spredes fra Blad til Blad og fra Plante til Plante;
M. hører til de mest smitsomme Plantesygdomme,
og Smitten spredes gennem Luften, med Redskaber
og Emballage, med Menneskers Klæder og ved
Fuglenes Fjer. M. er mest ondartet i varme
Somre og virker skadeligt ved at faa Bladene til at
visne, standse Skuddenes Længdevækst, hemme
Blomster- og Frugtdannelse. M. gør megen Skade
paa Roser, Humle, Blomme, Æble, Tjørn,
Stikkelsbær (se Art. Stikkelsbærdræber), Ærter, Agurker,
Vinstok, Chrysanthemum o. m. fl.; M. optræder
saavel paa Friland som i Drivhuse. Hver af de
nævnte Planter har sin Art af M., og
Smitteoverførelse fra den ene af dem til de andre finder
ikke Sted. M. bekæmpes bedst ved Anvendelse af
Svovl, enten ved Overpudring med Svovlpulver
eller ved Sprøjtning med Opløsninger af
Svovlkalium (Svovllever), Svovlkalk o. lign.; Pudring og
Sprøjtning maa gentages med c. 1 Uges
Mellemrum for at bekæmpe M. paa de Blade og Skud,
som har udviklet sig siden den foregaaende
Behandling. I Drivhuse forebygges M. ved
Fordampning af Svovl, som strøs paa Varmerørene eller
anbringes i særlige Lamper. M. kan ogsaa
bekæmpes ved Sprøjtning med Formalinvædske (højst
100 gr Formalin til 40 kg Vand). Endvidere bør
de med M. befængte nedfaldne, visne Blade,
Ærtehalm, Humleranker o. lign. om Efteraaret
indsamles og brændes, da M.-svampene overvintrer paa
saadanne Plantedele.
F. K. R.
</chapter>

<chapter name="Melia">
<b>Melia</b> (Meliaceæ), Koldhusplante. <sp>M.
Azedarach</sp> L., Syrien; et lille Træ paa nogle m's
Højde med dobbeltfinnede, affaldende Blade,
klasestillede, smukke, rødviolette Blomster med en stor,
mørk, honningdannende Skive (Nektarium) i
Midten; Juli. <sp>Kultur:</sp> M. formeres ved Frø og
Stiklinger paa lidt Undervarme. Jordblanding:
sandet Græstørvjord og Varmebedsjord.
F. E.

<img>Melia Azedarach.</img>
</chapter>

<chapter name="Melianthus">
<b>Melianthus</b> (Melianthaceæ). <sp>M. major</sp> L.,
Koldhusplante fra Kap med dybt fjersnitdelte,
savtakkede, store, blaagrønne Blade, ved hvis Grund
der sidder 2 store Akselblade. Blomsterne, som
sidvier i endestillede Klaser, er rødlige og ret
uanselige, hvorfor M. væsentlig benyttes som
Bladplante, og navnlig er den af stor Virkning som
fritstaaende, udplantet paa Plæne. <sp>Kultur:</sp> M.
formeres ved Frø, som saas i Febr.-Marts, ogsaa
ved Stiklinger eller simpelthen ved Deling af den
gamle Plante. Den fordrer rigelig Vanding i
Sommertiden og gødningsrig Jord.
Edv. B.
</chapter>

<chapter name="Melica">
<b>Melica</b> (Gramineæ), fleraarigt Sirgræs, indtil c.
1 m højt, anvendeligt i store Haver, i dekorativt
Øjemed og til Buketter. <sp>M. altissima</sp> L.,
Sydeuropa, <sp>M. a. atropurpurea</sp> og <sp>M.</sp>
<sp>ciliata</sp> L., Europa, hører til de bedste. <sp>Kultur:</sp>
Formeres om Foraaret ved Deling eller ved Frø,
der saas i kold Bænk.
L. F.

<img>Melianthus major.</img>
</chapter>

<chapter name="Meligethes æneus">
<b>Meligethes</b> æneus se <sp>Glimmerbøssen</sp>.
</chapter>

<chapter name="Melissa">
<b>Melissa</b> se <sp>Hjertensfryd</sp>.
</chapter>

<chapter name="Melittis">
<b>Melittis</b> (Labiatæ). <sp>M. Melissophyllum</sp>
L., Staude, Vesteuropa, Sydtyskland, Sydeuropa;
opret Vækst, 30-60 cm høj. Hvide og rødlige
Blomster i Juni, siddende 2-3 sammen i Bladhjørnerne.
Ganske smuk Prydplante. <sp>Kultur:</sp> Formeres
ved Frø og Deling og plantes i let, humusrig
Jord paa et noget beskygget Sted.
G. B.
</chapter>

<chapter name="Mellus">
<b>Mellus,</b> mjöllus, »vita flygare« (s.)
(Aleurodes-Arter), smaa sugende Insekter, som fuldvoksne
lignende smaa Sommerfugle af kun et Par
Millimeters Længde. Vingerne er brede og ligesom
Kroppen tæt overpudrede af et snehvidt,
voksagtigt Sekret; dette »Mel« spreder de ogsaa
omkring sig paa den Plads, hvor de sidder. Larverne
er ovale, fladtrykte og næsten gennemsigtige; de
sidder fastsugede paa Bladenes Underside og er
ikke ulig et Slags Skjoldlus. En af de vigtigste
Arter er den kosmopolitiske Aieurodes
vaporariorum, som ikke er sjælden i Varmvæksthuse, hvor
den gør stor Skade paa f. Eks. Pelargonier,
Azalea, Fuksier og en Mængde andre Prydvækster.
Stærk Rygning med Nikotinpræparat eller endnu
bedre Blaasyre, er det mest anbefalelsesværdige
som Udrydningsmiddel. Nikotinholdige
Sprøjtningsvædsker med Tilsætning af Gelatine (c. 25
gr pr. 100 l Vædske) har ogsaa undertiden givet
gode Resultater.
A. T.

<img>Mellus.</img>
</chapter>

<chapter name="Melocactus">
<b>Melocactus</b> (Cactaceæ), Varmhus; store,
langstrakte, kugleformede, mangeribbede, stærkt
tornede Planter med smaa Blomster, der fremkommer
fra en ejendommelig filtet Dannelse paa Plantens
Top. M. vokser kun i det tropiske Amerika. <sp>M.
communis</sp> Link & Otto og flere andre Arter
indføres ofte hertil fra Vestindien. <sp>Kultur</sp>
vanskelig, særlig for store Originalplanters
Vedkommende. De fordrer en regelmæssig Varme, ikke
under 19° C., let Jord, god Dræning og sparsom
Vanding, tør Luft, især om Vinteren, og fuld
Sol.
J. K. J.
</chapter>

<chapter name="Melon">
<b>Melon,</b> <sp>Cucumis Melo</sp> L. (Cucurbitaceæ),
antages at stamme fra Indien. Medens den i
varmt tempererede Lande kan dyrkes paa Friland,
maa den hos os dyrkes under Glas. Der haves et
stort Antal Varieteter, som er meget forskellige i
Henseende til Tidlighed, Frugternes Størrelse,
Hudfarve og Hudtykkelse, Kødfarve, Kødets
Konsistens, Saftrigdom, Sødme og Aroma; ogsaa
Finheden er i høj Grad forskellig, ligesom
Holdbarheden, der staar i Forhold til Hudens Tykkelse.
De grønkødede Varieteter er som Regel mest
efterspurgte af Kendere. Varieteterne er kun lidet
konstante, hvorfor omhyggeligt Udvalg af
Moderplanter er nødvendigt, naar man vil avle Frøet
selv; Krydsbefrugtning maa undgaas. De bedste
Frugter udsøges; de maa være vel modne, før
Kærnerne udtages. Disse renses let ved
Behandling med Vand i et Dørslag, hvor de kødede Dele
og de svange Kærner skilles fra, hvorefter
Tørring og Sortering finder Sted. Kærnerne bevarer
Spireevnen i mindst 5-6 Aar. Der findes en stor
Del stedlige Sorter. Varieteterne deles i to, ikke
skarpt adskilte Grupper: <sp>Cantalouper</sp>, med
kuglerunde eller fladtrykte og mere eller mindre
dybt furede Frugter, særlig aromatiske og vel
egnede til tidlig Drivning, samt <sp>egentlige
Meloner</sp> eller <sp>Netmeloner</sp>, runde eller
langagtige, mere regelmæssige og oftest nettede. Af
<sp>Cantaloupe-Former</sp> kan nævnes:
<sp>Broget Cantaloupe</sp> med Frugter af
Middelstørrelse, tynd, grønliggul Hud med mørkere
Aftegninger og orangefarvet Kød af god Smag. Den
er særlig vel egnet til tidlig Drivning.
<sp>Sølvcantaloupe</sp> med Frugter af lidt over
Middelstørrelse, furede, med gulgraa Hud, har rødgult
Kød, der er fast og af en særdeles behagelig
aromatisk Smag,. Begge disse Varieteter er villige
til at ansætte Frugt. Af andre Sorter med hurtig
Udvikling og mindre Frugter kan særlig til
tidligt Brug fremhæves den fine, grønkødede
<sp>Stanley</sp> og den ligeledes grønkødede <sp>Golden
Champion</sp>. Endvidere kan som Sorter af dansk
Oprindelse nævnes: <sp>Kochs Medaljemelon</sp>,
<sp>Büngers grønne</sp>, <sp>tyndskallede</sp>
<sp>Melon</sp> og <sp>Frydendals Netmelon</sp>, hvilken
sidste opnaar en meget betydelig Størrelse (Se
endvidere »Sorter til Handelsbrug«).

<sp>Kultur af M. i Varmebed</sp>: Hvis man
ikke har et varmt Formeringshus til Raadighed,
kan man tiltrække de unge Planter ved
Vintertid paa følgende Maade. I et almindeligt
Varmebedsvindue anbringes en mindre Ramme med
Vindue, saaledes at der bliver c. 8 cm Afstand
mellem de to Lag Glas og 12-15 cm Afstand mellem
den indre og den ydre Karm. Dette Mellemrum
udfyldes med Mos el. l. løst Materiale, og i selve
Rammen føres der gammel Bark eller Jord. Ved
det dobbelte Glasdække opnaar man, at den for
Planterne fornødne høje Temperatur kan
vedligeholdes, selv i koldt Vejr, samt at man ved
vekselvis at give Luft paa det indre og paa det ydre
Vindue, eller foroven paa det ene og forneden
paa det andet, kan forny Luften og hindre Damp
i Vinduet, uden at Planterne udsættes for kold
Træk. Til Anlæg af et saadant Formeringsbed
anvendes rigelig og god Gødning, ligesom gode
Indfatningsvolde og stærk Dækning om Natten vil
være nødvendig. For øvrigt kan Tiltrækningen
ogsaa ske i Formeringshus eller paa anden varm
og lys Plads. Udsæd til det første Hold Planter
foretages omkring første Febr. Man saar to Gange
med en Uges Mellemrum. Planterne fordrer
nemlig lyst Vejr de første Dage efter Spiringen, da
de ellers bliver svage, og med dobbelt Udsæd har
man størst Udsigt til, at i alt Fald det ene Hold
vil lykkes. Kærnerne lægges i Smaapotter, der
kun fyldes halvt med let Jord, og nedgraves paa
en Undervarme af c. 30° C., medens Luftvarmen
holdes paa 23-25° C. Der gives lidt Natluft, for
at der ikke skal samle sig Damp i Vinduet. Saa
snart Frøbladene er vel udviklede, hyppes
Planten, idet Potten fyldes med Jord, hvori den
temmelig lange Kimstængel, om fornødent, nedbøjes,
saaledes at Jorden naar op til Kimbladene.
Vanding og Overbrusning retter sig efter Forholdene,
men foretages dog sparsomt, idet den fugtige Luft
i Karmen bevirker, at Planterne kun sjældent
behøver at vandes. Fylder Planterne Potten for
stærkt med Rødder, før Udplantningen kan
foretages, ompottes de i større Potter i en lidt sværere
Jord. Ved de senere Drivninger tiltrækkes
Planterne som oftest foroven i de sidst tilplantede
Melonvinduer, hvor Kærnerne enten lægges frit ud i
Vinduerne eller i Potter. Varmebedet til første
Udplantning maa være anlagt af godt og
tilstrækkeligt Materiale, nærmest halmet Hestegødning,
og Jordblandingen kan bestaa af lige Dele
Bladjord og Markjord med Tilsætning af vel
forraadnet, gammel Gødning. Ved senere Drivninger
giver man derimod sværere Jord, f. Eks. lige Dele
Markjord og Varmebedsjord samt nogen gammel
Gødning eller endog hovedsagelig Markjord.
Jorden maa tilføres i bekvem Tilstand og i et Lag
af c. 20 cm. Efter jævnlig Omstikning og
Udluftning af Jorden kan man, naar
Jordtemperaturen er dalet til c. 30° C., foretage
Tilplantningen. Har man sunde og kraftige Planter, sættes
der som oftest kun én Plante i hvert Vindue. Den
plantes midt under en Rude lidt Nord for Midten
af Vinduet. Planten skal holde fuld Klump, og
Arbejdet maa foregaa hurtigt, for at de spæde
Planter ikke skal lide af den kolde Luft. Efter
Plantningen maa Vinduet straks lukkes til.
Udplantningen kan overhovedet kun foretages i
nogenlunde mildt Vejr, og dersom det blæser, holdes
Vinduet op mod Vindsiden lukket for at give Læ.
Har man svage Planter, sætter man helst to Planter
i hvert Vindue. Foroven og forneden i Vinduet
plantes et Par Rækker Salat, dels for at yde et
Biprodukt, men dog ogsaa for at aflede Traadorme
og Knoporme fra M. Man gør vel i at plante
Salaten først, for at Vinduet efter M.'s Plantning
kan forblive tillukket. Efter Plantningen giver
man Salaten en let Vanding, medens M. som
Regel vil have tilstrækkelig Væde i Dampen fra
Gødningen. Under hele Drivningen holdes
Jordvarmen paa en høj Varmegrad, hvortil gode
Varmevolde bidrager; de fornyes med frisk Gødning,
naar det gøres fornødent. Lufttemperaturen bør
under hele Drivningen være 23-25° C. om Dagen
og i Solskin nogle Grader højere. Kun under
Blomstringen lader man Temperaturen synke nogle
Grader. Luftgivningen, der fra Begyndelsen har
været sparsom, men dog saa tilstrækkelig, at
Dampen har kunnet slippe bort, bør, saa snart den
første Blomst har begyndt at aabne sig, forøges
betydeligt, hvoraf Følgen bliver en lavere
Temperatur. Herved opnaas, at Væksten, som tidligere
er bleven forceret, i væsentlig Grad hemmes, og
at Frugtansætningen villigt finder Sted, hvilket
ellers ikke bliver Tilfældet. En Betingelse for
Befrugtningens heldige Forløb er dog ogsaa den ved
Luftgivningen fremkaldte tørrere Luft, men ved
de tidligste Drivninger bør man dog sikre sig
Befrugtningen ved at foretage kunstig Bestøvning,
som let udføres ved at afplukke Hanblomsten,
fjerne dens Krone og berøre Hunblomstens Ar med
de modne Støvknapper. Saa snart Frugterne er
fast ansatte, ɔ: naar de har en Valnøds Størrelse,
forhøjes Varmegraden atter, og Luften holdes
noget mere sluttet, indtil Modningen begynder,
hvorefter Luftgivningen atter forøges for at give
Frugterne større Aroma; er Vejret varmt eller
viser Frugterne Tilbøjelighed til at revne,
benytter man Natluft. Med Hensyn til Fugtigheden, da
foretages der under Kulturens første Uger slet
ingen Grundvanding, men paa solklare Dage giver
man saavel Jord som Planter en Overbrusning
efter Middag mellem Kl. 2 og 4, alt efter Vejrlig
og Aarstid, og samtidig tages Luften fra. Den
herved frembragte fugtige, varme Atmosfære
tiltaler i høj Grad M. og bringer den i sund og
kraftig Vækst; det skader ikke, om Varmegraden
under disse Omstændigheder naar op til 30-35° C.
Under Blomstringen indstilles al Overbrusning,
men saa snart man efter Frugtansætningen igen
begynder med den højere Temperatur, foretages
som Regel den første egentlige Grundvanding.
Denne gentages nu fremtidig ret jævnlig; man
vander med Tud, og bagefter gives den ydre Del
af Vinduet en Overbrusning. Baade ved
Vandingen og Overbrusningen maa man sørge for ikke
at væde selve Stammen og Jorden nærmest
omkring denne, da den, navnlig i Plantens noget
fremrykkede Alder, let angribes af Raaddenskab.
Viser Stammen sig at være angreben, omgives og
tildækkes den straks med stødt Trækul. Under
Frugternes Tilvækst vandes som Regel nogle
Gange med Gødningvand, dog benyttes en temmelig
svag Opløsning. Under Frugtmodningen mindskes
Vandingen og indstilles til sidst ganske. Ved al
Vandtilførsel benyttes tempereret Vand.
Beskæringen begynder med, at man kniber Planten over
4. eller 5. Led. At knibe over 5. Led kan
anbefales, fordi det Skud, der fremkommer fra den
nederste Bladvinkel, ofte er mindre kraftigt end
de andre. Af de fremkomne Ranker beholdes de
4 bedste, der som Regel knibes over 4. Led;
Resten fjernes med en skarp Kniv. Fra de 4
Hovedranker vil der efter Knibningen fremkomme
i alt 16 Ranker, der skal bære Frugterne. Nogle
foretrækker 12 Ranker og kniber da Hovedranken
over 3. i Stedet for over 4. Led. Rankerne
studses 2 Led udenfor den fast ansatte Frugt, men
Ranker, der ikke ansætter Frugt, studses først,
naar de har naaet Rammekanten; overflødige
Ranker fjernes. Man kan ogsaa anvende den
saakaldte Sporebeskæring, hvorved man undlader 2.
Knibning og lader de 4 første Hovedranker løbe
uhindret, indtil hver har naaet sit Hjørne af
Vinduet, hvorpaa de knibes. Frugterne vil nu enten
fremkomme paa selve Hovedranken eller paa
dennes Sideskud; alle Sideskud knibes over 2 Led, og
kommer der Sideskud paa Sideskuddene, knibes de
over 1 Led. Ogsaa her fjernes efter
Frugtansætningen overflødige Grenpartier, men Jorden bør
dog være jævnt dækket med Blade for at hindre
Udtørring. Har man plantet 2 Planter i Vinduet,
knibes første Gang over 2-3 Blade; man beholder
2 Hovedranker paa hver Plante og foretager for
øvrigt Beskæringen ganske som ovenfor anført.
Naar Frugterne er fast ansatte, fjernes først alle
de vanskabte og derefter de overflødige Frugter;
de, der bibeholdes, maa være ligelig fordelte paa
Planterne. Paa de mest storfrugtede Varieteter
beholdes kun 2 Frugter paa hver Plante, men ellers,
i Forhold til Frugternes Størrelse, 4, 6, 8 paa
hver Plante. Naar Frugterne begynder at svulme,
forsynes de med Underlag af Skifer e. l., og de
drejes da samtidig lidt for Lyset. Af andre
Arbejder under Drivningen kan nævnes en
omhyggelig Pudsning af Planterne samt Hævning af
Karmene, naar Blade eller Frugter kommer i for
nær Berøring med Glasset. Skygning anvendes
som Regel kun i de første Dage efter Plantningen,
dog kan man ved Sommerkultur i vedvarende
klart Solvejr undertiden nødsages til at give en
midlertidig Skygning, hvorimod Dækningen maa
være rigelig og omhyggelig under hele
Drivningen; som Regel kan man ikke ophøre dermed før
i Juni. M.'s Modning vil som oftest begynde at
indtræde først i Juni, c. 3 Maaneder efter
Plantningen, og er kendelig paa Frugtens Duft og
Farveskiftning samt ved, at Frugten begynder at
løsnes fra Stilken, hvad der viser sig ved en Revne
omkring denne. Frugten maa høstes med Stilken,
der overskæres ved Ranken, hvorefter Frugten i
nogle Dage opbevares paa et tørt og luftigt Sted,
forinden den er tjenlig til at bruges. Herefter
bliver den dog hurtig melet eller uden Velsmag og
begynder dernæst at raadne, hvorfor det er
meget vigtigt, at den bruges paa det rette Tidspunkt.
Til stadig Levering af M. maa man i nyanlagte
Varmebede plante 2det Hold først i April og 3die
Hold først i Maj. Disse Hold vil udvikle sig
betydeligt hurtigere end det i Marts plantede og
kan undertiden give modne Frugter paa mindre
end 10 Uger. Aprilplantningen vil være tjenlig
for Torvesalget, idet Frugterne herfra vil modne
før Jordbærtiden, under hvilken Periode
Melonprisen altid er vigende, medens Prisen forud er
god. Fra Midten af Maj til midt i Juni planter
man i afbrugte Varmebede, og herfra vil man
have Frugter til hen paa Efteraaret, paa hvilken
Tid M. taber noget i Velsmag. Planternes
Behandling er væsentlig som ved tidlige Kulturer,
kun gives der som Følge af Aarstiden langt
rigeligere Luft, og navnlig anvendes Vanding i
rigeligt Maal, dels til Plantens eget Forbrug, dels til
Forebyggelse af Spind og Lus. Man maa saaledes
her give hyppige Grundvandinger fra
Plantningen og til Blomstringen, og under
Blomstringsperioden gives der Luft tidlig om Morgenen,
ligesom man jævnlig benytter Natluft. Viser
Planten Tværhed til at sætte Frugt, kan man endog
i tørt Vejr fjerne Vinduerne baade Nat og Dag.
Henimod Efteraaret maa man dog atter mindske
med Vandingen, for at hindre Raaddenskab. Af
Fjender angribes Melonen særlig af »Rødt Spind«,
grønne og sorte Bladlus. God Kultur med
tilstrækkelig Fugtighed er det bedste Middel mod begge
Fjender; standser Planten i sin Vækst paa Grund
af for stor Tørhed ved Rod eller Top, vil disse
Fjender ganske sikkert indfinde sig. Uforstandig
Luftgivning kan ogsaa fremkalde dem, og det er
vanskeligt at fjerne dem ved Hjælp af Tobaksstøv
el. l. uden samtidig at ødelægge Planterne.
»Aphitoxin« vil være et godt Middel, særlig mod
Bladlusene, men er dyrt at anvende. <sp>Sygdomme</sp>
se <sp>Rudeplet</sp> og <sp>Slimskimmel</sp>.

<sp>Melondrivning i Hus</sp>. Denne Kultur har
særlig den Fordel fremfor Drivning i Bænk, at
den kan give modent Produkt langt tidligere —
allerede fra Begyndelsen af Maj — altsaa paa
et Tidspunkt, hvor Frugtdriveriet endnu ikke har
ret meget at byde. Foruden Tidligheden har denne
Kultur ogsaa den Fordel, at man langt lettere
undgaar det ødelæggende »røde Spind« end ved
Drivningen i Bænk om Sommeren, og at
Frugterne i Udvikling og Velsmag fuldt ud kan maale
sig med hine. Fine Sorter af Middelstørrelse maa
foretrækkes til denne Kultur, som f. Eks.: <sp>Prince
of Wales</sp>, <sp>Golden Champion</sp>,
<sp>Blenheim Orange</sp> o. a. En Sort, der i de senere
Aar har vist sig ganske særlig egnet til denne
Kultur, er <sp>Stanley</sp>, paa Grund af sin
moderate Vækst og enestaaende Tidlighed, lige de
første Dage af Maj, endog de sidste Dage i April.
Denne Kultur kan lykkes særdeles godt, hvor
man har et passende Lokale med tilstrækkeligt
Lys og Varme til Raadighed. Hertil kan
anbefales et lille Sadeltagshus med Siderne i Øst og
Vest og Gavlene af Glas. Det maa have dobbelt
Glas, og for Lunheds Skyld maa Husets Mure helst
være nedgravede 1 m i Jorden og kun 2/3 af
Murene være over Jordlinien. Husets Højde
indvendig fra Gulv til Top kan passende være 2,50 m
og Bredden c. 3,50 m; det maa være forsynet med
Luftgivningsapparat foroven. Gangen i Midten
begrænses af murede Sider, indenfor hvilke
Gruberne med Jordbedene findes. Jordbedene maa
være 35-40 cm dybe, og Underlaget maa helst
bestaa af 3 cm tykke Skiferplader, som maa have
et solidt og sikkert Leje. Til Undervarme vil 3
Rør i Grubernes Bund være passende, og til
Husets Luftvarme anbringes langs Muren 2 Rør (10
cm) lodrette over hinanden. Hver Ledning maa
være forsynet med Spjæld til at regulere Varmen
efter Behag. For at forhindre direkte
Varmeudstraaling fra Rørene paa Planterne maa der
anbringes en tynd Bræddeskærm paa den
indadvendende Side. Endvidere maa der, hvilket er af
stor Betydning, være Fordampningsskaale af Jærn
eller Zink paa det øverste Rør ved hver Side;
disse vil, naar de stadig holdes fyldte med Vand,
for en stor Del regulere Luftfugtigheden i Forhold
til Varmegraden. Til Espalier anvendes stærk,
galvaniseret Traad, helst snoet, som fastgøres paa
Jærnstænger foroven og forneden under
Vinduerne. Afstanden mellem Traadene gøres 10 cm;
Espalierets Afstand fra Glasset skal være 32 cm.
Kulturen begynder med Kærnernes Lægning midt
i Jan. i Smaapotter, fyldte med let Jord; de
anbringes i Formeringsbedet paa mindst 25° C. Saa
snart Planterne er spirede, maa de flyttes op paa
en Hængehylde, saa nær under Glasset som muligt,
og Luftvarmen maa være 23-25° C. Her forbliver
de c. 3 Uger, til midt i Febr., til hvilken Tid
Melonhuset maa være i Orden, ligesom Jorden i
Bedene maa være bekvem til Plantning, baade
hvad Varme og Fugtighed angaar. Jordblanding:
lige Dele god Markjord, Bladjord og gammel
Gødning med lidt Grus og ikke for findelt. Et
Bundlag gl. Gødning ovenpaa Skiferpladerne vil spare
en Del Jord. Der plantes en Række Planter ved
hver Side af Huset og Planterne faar en
indbyrdes Afstand af c. 1,25 m, og saa dybt, at
Frøbladene kommer i Jordoverfladen. De plantes
indenfor Midten af Bedet, for at Ranken snarest
muligt kan naa Underkanten af Espalieret; indtil
da hæftes den til en lille Stok, anbragt skraat hen
imod Espalieret. Planterne er noget tynde og
svage paa denne Aarstid, men naar de først har
naaet Espalieret og er komne godt i Vækst,
indvinder de hurtig den manglende Kraft.
Luftvarmen maa stadig holdes paa 23-25° C. og
Undervarmen paa 27-30° C., ligesom passende
Luftfugtighed vedligeholdes ved hyppig Overvanding.
Hovedranken studses ikke, før den omtrent har
naaet Espalierets Top, og Siderankerne trækkes
ud til Siderne paa samme Maade som ved
Vinstokke efter Sporesystemet. Siderankerne knibes
som Regel over 3. Led, og de derefter fremkomne
over 2. Led. Den indbyrdes Afstand mellem
Siderankerne kan passende være c. 15 cm; meget
svage og overflødige Ranker bortskæres. Stadig
Tilbinding under Væksten maa ikke forsømmes,
lige saa lidt som betimelig Studsning, for at der
ikke skal gaa overflødig Kraft til Spilde eller
indtræde nogen Forsinkelse i Kulturen. Vanding vil
som Regel ikke behøves de første 3-4 Uger efter
Plantningen, naar Jorden da er, som den bør være,
passende »bekvem« fra Begyndelsen af, men efter
den Tid vil en Grundvanding en Gang om Ugen i
Reglen være nødvendig, selvfølgelig med lunkent
Vand. Planterne sprøjtes daglig, mest i
Solskinsvejr, indtil Blomstringen begynder, paa hvilket
Tidspunkt Sprøjtningen indstilles. Saa snart de
første Frugtblomster er udsprungne, maa de
bestøves, for at de tidligst muligt kan ansætte Frugter,
og dette besørges daglig paa den Tid af Dagen,
hvor Luften er mest tør. Fra Begyndelsen af
April bliver Frugtansætningen almindelig, og man
søger, saa vidt muligt, at fordele de Frugter, der

<img>Melonhus.</img>
beholdes, ligeligt paa Espalieret. Saa snart det
fulde Antal Frugter, man kan paaregne, er
sikret, begynder man atter med Sprøjtning af
Planterne, Temperaturen forhøjes et Par Grader for at
skaffe en rask Udvikling, og der vandes fra nu
af kun med Gødningvand, ligesom Bedene
belægges med et lille Lag frisk, næringsholdig
Kogødning, der atter dækkes med et Lag Jord.
Efterhaanden som Frugterne begynder at tage til i
Vægt, maa de understøttes ved Hjælp af Net
eller smaa Vidjeringe med et knyttet Kryds af
tykt Sejlgarn; disse anbringes under hver Frugt
og bindes med et Par Sejlgarnsbaand til
Espaliertraadene, saaledes at de let kan løses og forlænges,
naar Frugtens Vækst nødvendiggør det. I
Begyndelsen af Maj kan man have de første modne
Frugter af særlig tidlige Sorter, og Høsten kan
vare til Juli Maaned. Frugterne maa afskæres
betids, da de ellers let kan falde af. Huset kan
selvfølgelig benyttes til andre Kulturer Resten af
Aaret.

<sp>Handelskultur af Meloner</sp>. A. <sp>Paa
Varmebed</sp> dyrkes en stor Mængde Meloner
i Handelsøjemed, dels til tidligt Brug, men oftest
som en »Efterkultur« for at benytte Vinduerne,
efter at disse har været anvendt til tidlig
Drivning af Radiser, Salat, Spinat eller lignende, til
Dyrkning af Udplantningsplanter af forskellig
Slags eller til andre Foraarskulturer, der kan
afsluttes i April-Maj Maaned. Af Sorter
anvendes mest <sp>Petersens.Netmelon</sp>, der synes
at være af dansk Oprindelse. Frugterne er
nærmest under Middelstørrelse, af rundagtig, oval
Form, gulgrøn med mørkere Pletter og med et
mere eller mindre stærkt fremtrædende
Netovertræk. Kødet er rødgult og af god Smag. Væksten
er kraftig, og den ansætter mange Frugter,
hvorfor disse ofte maa udtyndes.
<sp>Ananasmelonen</sp>, der giver faa, men store Frugter (c.
10 kg), er mørkgrønlig og stærkt nettet. Kødet
er temmelig løst, men Hudens betydelige Tykkelse
gør den holdbar og vel skikket til Transport.
<sp>Oval gul riflet Melon</sp> (Københavns
Torve-M.) dyrkes i stadig større Mængder til Salg paa
Københavns Torv, hvor den tør siges at være
lettest sælgelig og bedst betalt af alle Sorter, i alt
Fald for de mindre Frugters Vedkommende.
Sorten er mindre tilbøjelig til at faa »Stolesyge«
end de fleste andre Sorter, den er ret villig til
at »sætte« og Frugten er kødfuld og smukt
farvet. Af andre Sorter kunde nævnes <sp>Berliner
Net M.</sp> samt »<sp>Stormly</sp>«, der stammer fra
Gartneriet af samme Navn i Vanløse og er
efterspurgt af de Handlende, da det er en smuk
regelmæssig og ret lille Frugt. Alle disse Sorter har
gult eller rødgult Kød, <sp>de grønkødede
Sorter</sp>, som jo for øvrigt ofte er langt mere
velsmagende og saftige, end de gulkødede, kan man
— mærkeligt nok — ikke let sælge.

Med Hensyn til Planternes Tiltrækning, Bedets
Anlæggelse, Jordens Temperatur o. s. v. er
Forholdet det samme som ved Drivning af Agurker,
dog gives der til M. noget mindre Gødning i
Jorden end til Agurker. Det maa erindres, at
man bør indrette sig saaledes, at man navnlig
har modne M. <sp>før</sp> og <sp>umiddelbart efter</sp>
Jordbærtiden, idet de paa disse Tider er mest
efterspurgte. Som Rettesnor i denne Henseende kan
anføres, at der medgaar c. 8-10 Uger fra M.'s
Udplantning og til det Tidspunkt, paa hvilket dens
Frugter er tjenlige, samt at de tidligst plantede
bruger den længste Tid til deres Udvikling. Der
plantes kun én eller to Planter i hvert Vindue.
De passes med Vanding og Overbrusning indtil
Frugtansættelsen, og saa ofte Vejret tillader det,
gives temmelig rigelig Luft, men den tages tidlig
bort, saa at der bliver fugtig Varme i Vinduerne.
Saa snart Planterne er store nok, foretages
Knibningen paa samme Maade som angivet ved
Kulturen i Varmebed. For at undgaa for megen
Vanding under selve Blomstringen, gives der, kort
før denne skal foregaa, en ordentlig Grundvanding
med Slange. Fuldstændig ophøre med Vanding
under Frugtansættelsen kan man dog ikke, da det
gælder om at holde Planterne sunde og i Vækst
hele Tiden. Saa længe Blomstringen varer, gives
rigelig Luft, og helst saa tidligt om Morgenen,
som Forholdene tillader det. Skulde Planterne ikke
ville »sætte«, maa Rankerne skæres tilbage paa
1-2 Blade og eventuelt kunstig Befrugtning
anvendes. Ved senere Plantning kan man, naar
Planterne viser Utilbøjelighed til at ansætte
Frugt, give flad Luft om Natten eller i nogen
Tid tage Vinduerne helt af baade Nat og Dag,
dog maa de lægges paa, naar der er Udsigt til
fugtigt Vejr. Det sidstnævnte Middel slaar
sjældent fejl, men bevirker, at Frugterne bliver noget
senere tjenlige. Det kan anbefales at anbringe
nogle Bistader i Melonvinduernes Nærhed; har
Bierne først begyndt at besøge Blomsterne, er
Befrugtningen sikret. Naar Frugterne er saa store
som et Andeæg eller derover, gives der atter
Planterne en Grundvanding, og Rankerne studses
1-2 Blade over Frugten, ligesom overflødige
Ranker bortskæres eller indstudses. Der kan
beholdes 4-8 Frugter i hvert Vindue, eftersom det er
en Varietet med større eller mindre Frugter, man
dyrker. Viser Frugterne Tilbøjelighed til at revne,
gives høj Luft hele Dagen og flad Luft om Natten.
Naar Frugterne er udviklede, og Modningen skal
til at begynde, ophøres med Vandingen. Den
sidste Plantning paa frisk Undervarme kan finde
Sted i Midten af Juni. Naar M. plantes paa
afbrugt Varmebed, bør dette ikke gerne ske senere
end de sidste Dage af Maj.

B. <sp>I Væksthuse</sp>. Har man om Sommeren
Drivhuse staaende tomme i kortere Tid, kan man
ofte med Held faa en Afgrøde af Meloner i dem
paa forholdsvis kort Tid. I overskaarne Kasser
(f. Eks. saadanne, der har været anvendte som
Emballage for Drivhusglas) kan man i
Begyndelsen af Maj plante 2 unge Melonplanter — en i
hver Ende af Kassen — og anbringe dem i et
lyst Hus, tæt sammen, saa de kun optager
forholdsvis ringe Plads, indtil Planterne er i god
Vækst. De flyttes da fra hinanden og anbringes i
et Hus, der er blevet ledigt, med det for
Planterne nødvendige Mellemrum, c. 1 1/4-1 1/2 m. Der
sættes en solid Stok til hver Plante. Hovedgrenen
ledes op ad Stokken og knibes over 8-12 Blade
eller ogsaa kan man fæste en Snor (Høstbindegarn)
fra Plantens Basis til Husets Sprosser og lede
Planten op ad denne. De to øverst fremkommende
Skud bibeholdes, og Hunblomsterne paa dem
befrugtes ad kunstig Vej, hvorefter man blot har
at fjerne overflødige Skud, opbinde Frugterne i
Snore fra Undersiden af Sprosserne og give
Planterne Gødningvand, medens Frugterne svulmer. To
Frugter er passende for hver Plante, der ikke har
ret stort Omraade for Roddannelsen og derfor ikke
bør bære mere. Lidt Fyring i Huset om Natten
fremmer yderligere Væksten og hjælper til at
holde Melonen i rask Fart hele Tiden, saa at man
snart kan faa Huset ledigt igen.

En Kulturmetode for Meloner i Hus til lidt
senere Brug er følgende: Man anlægger lave
Gødningsbænke i Huset, dækker disse med Jord
som i et Varmebedsvindue, og i April-Maj planter
man Melonplanter i Rækker med omtrent 1-1 1/2
m's Afstand. Planterne knibes over nogle faa
Blade ligesom i Bænkekarme, og man kan nu
enten lade dem løbe ud paa Jorden ligesom der, og
fuldstændig behandle dem som i
Varmebedsvindue, eller man kan sætte nogle lave »Borde« af
Brædder imellem Planterækkerne og lede de Grene,
der sætter Frugt, op paa disse Borde, for bedre
at kunne faa Blomsterne til at sætte Frugt og for
at undgaa Bænkebidere, Orm og Raaddenskab paa
Frugterne. Selvfølgelig kan man ogsaa ved
fritudplantede Planter benytte den ovenfor nævnte
Opbindingsmetode ad Snore eller svære Stokke.
Ved Melonkulturer kan det anbefales hvert Aar at
anvende ny Jord, præpareret til samme Brug.
og <sp>altid</sp>, især i kolde Somre, at passe nøje
paa Angreb af sorte Lus, der straks ved første
Tilsynekomst maa behandles med Tobak eller andre
til Raadighed staaende Midler.
S. B.

I Almindelighed vil man i Norge ikke kunne
foretage Udsæd til første Drivning før i sidste
Halvdel af Februar. I den første Del af denne
Maaned er Dagene nemlig endnu saa korte, at
Planterne ikke vil kunne faa tilstrækkeligt
Lys.
N—k.

<sp>Frøavl af Melon</sp>. Blomsterne er
énkønnede og énbo. Krydsning sker meget let mellem
Sorterne ved Insekters Hjælp, men kan ikke ske
med Vandmelon, Agurk og Græskar. Frøet avles
ganske som naar man avler Frugter til
Spisebrug. Kunstig Bestøvning paa solklare Dage maa
dog særlig tilraades her, hvorefter Hunblomsterne
omvikles let med Gace eller Bomuld for at
hindre Krydsbestøvning fra andre Sorter. Naar
Frugterne er modne, foretages et skarpt Udvalg efter
Tidlighed, Form, Farve o. s. v., da mange
Sorter ved gammel Indkrydsning er tilbøjelige til
Udartning. Af de stærkt modne Frugter udskrabes
Kærnerne, som sættes til Gæring nogle Dage og
skylles saa rene i Vand, hvorved de tillige
sorteres, saa kun de tunge, som hurtig synker til
Bunds, holdes tilbage; de tørres godt, helst
udbredt i Træk og Sol. Spireevnen holder godt i
5-6 Aar. Spiretiden er 5-8 Døgn, eftersom
Varmen og Kærnernes Alder er. 100 gr indeholder
2700-3000 Kærner.
H. G—m.

<sp>Melons Anvendelse:</sp> Bruges i
naturlig Tilstand, som Regel serveret hele med Sukker.,
Er udmærket skaaret i Smaastykker og
neddrysset med 25 pCt. Melis. Blandet med andre
neddryssede Frugter, som overskaarne Vindruer,
Blommer, Hindbær, godt modne Pærer og Æbler og
serveret paa Is afgiver Melon en særdeles fin og
forfriskende Kompot. Kandiserede anvendes de
som Sukat.
Kan henkoges.
M. L.
</chapter>

<chapter name="Melon-Stolesyge">
<b>Melon-Stolesyge</b> se <sp>Slimskimmel</sp>.
</chapter>

<chapter name="Melothria">
<b>Melothria</b> (Cucurbitaceæ) Syn. <sp>Mukia</sp>. <sp>M.
punctata</sp> Cogn. (Pilogyne suavis Schrad.,
Zehneria s. Endl.), Sydafrika. M. p. er en
raskvoksende, indtil 2 m høj, klatrende Plante, hvis
graciøse Ranker med de friskgrønne Blade gør
Planten velegnet til Dækning af Espalier, Altan
og lignende Brug. Blomsterne er smaa, hvidlige,
men ubetydelige. <sp>Kultur:</sp> Formeres i Aug.
ved Stiklinger, som plantes i ikke for store
Potter med let sandblandet Jord og overvintres i det
tempererede Hus; udplantes sidst i Maj. Ynder
næringsholdig Jord og lunt beliggende Voksested.
Kan ogsaa formeres tidlig om Foraaret ved
Stiklinger, der faas af overvintrede og tidlig
andrevne Planter, men først omtalte Maade turde
være at foretrække. Vil man bevare de knoldede
Rodstokke, plantes de i Potter om Efteraaret og
overvintres ved 6-10° Varme.
L. F.
</chapter>

<chapter name="Melspinat">
<b>Melspinat,</b> Molla (s.) <sp>Atriplex hortensis</sp>
L. (Chenopodiaceæ), enaarig Køkkenurt fra Asien,
der ogsaa dyrkes som Spinat-Surrogat under
Navn af Havemelde. En rødbladet Form
bruges undertiden som Prydplante (se Atriplex).
<sp>Kultur:</sp> Formeres ved Frø, der saas i 5
Rækker paa 1 m brede Bede fra tidligt Foraar med
et Par Ugers Mellemrum. Planterne udtyndes til
10-15 cm.
J. J. H.
</chapter>

<chapter name="Mendels Lov">
<b>Mendels Lov</b> se <sp>Arvelighed</sp>.
</chapter>

<chapter name="Menispermum">
<b>Menispermum,</b> Maanefrø (Menispermaceæ)
haardføre, slyngende Buske. <sp>M. canadense</sp> L.,
Nordamerika, er en høj og hurtigvoksende,
slyngende Busk med smukke, store, brede, svagt
spidslappede, mørkegrønne, glatte Blade. Blomsterne,
der fremkommer i Juli, er uanselige, smaa,
grønliggule, men, ved at sidde i Mængde i smaa
Klaser langs med de sirlige, lange Ranker, alligevel
smukke, Frugtstandene ligner smukke, smaa
Vindrueklaser med smaa, blaasorte, duggede Bær. <sp>M.
dahuricum</sp> D. C., Sibirien, ligner foregaaende.
A. B.

<sp>Anvendelse</sp> og <sp>Kultur:</sp> M. canadense
anvendes som Slyngplante i Almindelighed, men
det ejendommelige ved den kommer bedst frem,
hvor den selv kan holde sig fast og klynge sig
frit. Den formeres ved Rodskud og er uden
Vanskelighed med Hensyn til Jordbund.
J. B.
</chapter>

<chapter name="Mentha">
<b>Mentha</b> (Labiatæ), Mynte, fleraarige urteagtige
Planter med krydret-vellugtende Blade og
Blomster. <sp>M. piperita</sp> L., Pebermynte, Europa,
Asien, 30 cm, har æglancetformede Blade; <sp>fol.
var.</sp> har brogede Blade. <sp>M. Requienii</sp> Benth.,
Korsika, er en ganske lav paa Jorden udbredt
Plante med lysgrønt Løv og ubetydelige lilla
Blomster. <sp>M. rotundifolia</sp> Huds., Europa, 30 cm,
har ovale, rynkede Blade; en Varietet har
hvidbrogede Blade. M. Requieni dyrkes paa Stenhøj;
de hvidbrogede Former af de større Arter plantes
i blandede Stauderabatter eller som Indfatning, de
udarter let i for fed Jord. <sp>Kultur:</sp> M.
formeres ved Deling.
A. L.
</chapter>
<chapter name="Mentzelia">
<b>Mentzelia</b> se <sp>Eucnide</sp>.
</chapter>

<chapter name="Menyanthes">
<b>Menyanthes</b> (Gentianaceæ). <sp>M. trifoliata</sp>
L., Bukkeblad, Uldblomst, Europa, Danmark;
20-30 cm. En fleraarig Sumpplante med trekoblede
Blade og Blomster i Klase; Kronerne er indvendig
hvide, udvendig rosenrøde med fint frynsede Flige;
Maj. <sp>Kultur:</sp> Formeres ved Deling og plantes
ved Søbred eller paa Mosebed.
A. L.
</chapter>

<chapter name="Menziesia">
<b>Menziesia,</b> Bjerglyng (Ericaceæ), Koldhusplante.
<sp>M. ferruginea</sp> Sm., Nordamerika; en nydelig,
lille, c. 25 cm høj, løvfældende Busk med
modsatte, ægformede Blade, stærkt rustfarvet-haarede
paa Oversiden; brune Blomster i endestillede
Klaser; Maj. <sp>M. f. globularis</sp> med mere rødlige
Blomster. <sp>Kultur:</sp> M. formeres kun langsomt
ved Stiklinger, bedre ved en forsigtig Deling eller
Aflægning; fordrer en sandet Lyngjord. I England
kan den taale Frilandskultur, her hjemme bør den
i alt Fald indplantes om Efteraaret.
F. E.
</chapter>

<chapter name="Merendera">
<b>Merendera</b> (Liliaceæ), Frilandsknoldvækster. <sp>M.
Bulbocodium</sp> Ram., Spanien, 8-10 cm, har
1-2 purpurrøde Blomster, der fremkommer om
Efteraaret noget før Bladene. Plantes paa Stenhøj
eller ligesom Crocus spredt i Græsplæner.
<sp>Kultur</sp> se Colchicum.
G. B.
</chapter>

<chapter name="Mergel">
<b>Mergel</b> se <sp>Kalkens Betydning i
Jordbunden</sp>.
</chapter>

<chapter name="Merian">
<b>Merian,</b> <sp>Origanum Majorana</sp> L.
(Labiatæ), toaarig Køkkenurt af Krydderurternes
Gruppe, hjemmehørende i Middelhavslandene.
Bruges i Medicinen paa Grund af Plantens Indhold
af æterisk Olie, i Husholdningen undertiden som
»Pølseurt«. Forbruget aftagende, selv i
Landhusholdninger. <sp>Kultur:</sp> Frøet saas i Marts paa
halvvarm Bænk, og Planterne udplantes sidst i
Maj paa næringsrig, ikke for tør Jord i 4 Rækker
paa 1 m brede Bede med 30-35 cm Afstand. De
udvoksede Planter afskæres i Septbr. ved Roden
og ophænges til Tørring i Skur el. l. Saaning
paa Friland kan under gunstige Forhold give godt
Resultat. Frøet bevarer Spireevnen i 4-5 Aar.
5 g indeholder c. 17,000 Korn. Se
<sp>Krydderurter</sp>.
J. J. H.
</chapter>

<chapter name="Mertensia">
<b>Mertensia</b> (Boraginaceæ), Stauder. <sp>M.
echioides</sp> Benth., Himalaya, 10-15 cm. Bladene
elliptisk-lancetformede, graaliggrønne af tiltrykte
Haar; Blomsterne ultramarinblaa eller violetblaa i
12-15 blomstrende Svikler. Juni. <sp>M.
paniculata</sp> Don., Nord-Amerika, 40 cm. Grundblade
bredt ægformede, Stængelblade smallere, mat
blaaliggrønne. Blomsterne først røde, senere lysblaa
i Stande fra Stængelens Spids saavelsom fra
Sidegrene. Juni. <sp>M. virginica</sp>, D. C., 30-40 cm.
Bladene glatte, mat blaaliggrønne, Blomsterne
lysblaa, et Par cm lange, samlede i en noget
nikkende Stand. <sp>Kultur:</sp> Formeres ved
Frøudsæd eller Deling og plantes i Stauderabat, i Busket
eller paa Stenhøj; echioides helst kun paa
Stenhøj.
A. L.
</chapter>

<chapter name="Mesembrianthemum">
<b>Mesembrianthemum</b> (Aizoaceæ) for Koldhus,
Hjemsted Kap. Det er en overordentlig talrig (c.
300 Arter) Slægt, snart mere træagtig-buskagtig,
snart mere urteagtig-stængelløs; de har alle
saftige, kødede og forholdsvis smaa Blade, derimod
har mange Arter store, smukke Blomster, der først
aabner sig i fuld Sol, deraf Navnet
»Middagsblomst«. <sp>M. acinaciforme</sp> L., buskagtig, 75
cm høj, med modsatte, siddende, sværdformede,
graagrønne Blade og en enkelt, endestillet, stor
purpurrød Blomst; Juli-Novbr. <sp>M. blandum</sp>
Haw., buskagtig, 60 cm høj, med smalle, 5 cm
lange, tilspidsede Blade og en smuk hvid eller
rosa Blomst; Juni. <sp>M. coccineum</sp> Haw. (M.
bicolor); høj, opret Stamme, med lange,
tilspidsede Blade og talrige enkeltsiddende,
skarlagenrøde Blomster; Maj-Septbr.; en fortræffelig
Stueplante. <sp>M. deltoides</sp> Mill., buskagtig, med
hvidlige Grene og smaa, trekantede, lidt
indadbøjede Blade, stærkt takkede paa alle Kanterne;
vellugtende, blegrøde, smaa Blomster, 3 og 3
sammen, rigtblomstrende i Efteraaret. <sp>M.
linguæforme</sp> Haw., stængelløs med kødfulde, grønne,
tungeformede Blade, skraat afskaarne paa den ene
Side; enkeltsiddende gul Blomst; Juli-Novbr. <sp>M.
tigrinum</sp> Haw.; en meget smuk Art med
rosetstillede Blade af graagrøn Farve med hvide
Pletter, hjerteformede, besatte med lange Tænder i
Randen og med en skarp Køl paa Undersiden;
enkeltsiddende gul Blomst hen paa Efteraaret.
<sp>Kultur:</sp> M. formeres let ved korte Skud, som
brækkes eller skæres af og lægges i Solen paa fugtigt
Sand, hvor de vil danne Rod i Løbet af nogle faa
Uger. Fordrer en Jordblanding af lige Dele
Kalkgrus og Markjord med noget Sand og forraadnet
Gødning; omplantes hvert Foraar, hvor saa hele
den tætte Rodfilt borttages; behandles i øvrigt som
Cactus.
F. E.

<sp>Mesembrianthemum for Friland</sp>.
<sp>M. cordifolium</sp> L. <sp>var. variegatum</sp>,
Kap, skattet Tæppebedsplante med nedliggende,
kødede, hjerteformede, gulbrogede Blade og
rødviolette Blomster. <sp>Kultur:</sp> Formeres dels ved Frø,
der saas i Skaale uden Jorddækning, paa
Varmebed om Foraaret; dels ved Stikning i Aug. i
Potter (3 i hver) eller i Kasser, overvintres tørt, i
Marts vil disse Plantninger give Stiklinger i
tilstrækkeligt Antal, der stikkes og i Løbet af 8-10
Dage slaar Rødder. De unge Planter stilles paa
Varmebed for fuld Sol. Er ikke konstant ved
Frøudsæd, hvorfor Stiklingformering altid bør
anvendes. <sp>M. crystallinum</sp> L., Isplante, Kap;

<img>Mesembrianthemum tigrinum.</img>
enaarig, krybende Plante med indtil 30-50 cm
lange Stængler; dyrkes hovedsagelig for de kødede
Stænglers og Blades Skyld, der er besatte med
store, isdraabelignende Udvækster, som afgiver en
vandagtig Vædske, naar de trykkes mellem
Fingrene; anvendelig til Pottekultur og Stenhøje.
Blomsterne er uanselige, smaa og rødlige. <sp>M.
pomeridianum</sp> L., Kap; enaarig Sommervækst,
anvendelig til Rabatter og Stenhøje, 10-15 cm høj;
de store, gule Blomster, som fremkommer i
Juli-Aug., aabner sig først hen paa Eftermiddagen. <sp>M.
tricolor</sp> Willd., Kap.; enaarig Sommervækst,
anvendelig til smaa Grupper, Rabatter,
Indfatninger og Stenhøje, c. 10 cm høj. Den smukke,
glinsende Blomst er karminrød med hvidt og purpur,
men aabner sig kun nogle Timer i
Middagsstunden og i Solskin; blomstrer i Juni-Aug. <sp>M. t.
var. album</sp>, hvid. <sp>Kultur:</sp> Saas i April
i Potte; det fine Frø udsaas tyndt og dækkes kun
ganske ubetydeligt med Jord; uden at omprikles
udplantes Planterne sidst i Maj med 20-25 cm
Afstand; kan ogsaa saas i Maj paa Voksestedet.
Ynder let, sandet Jord og fuld Sol. Frøets
Spirekraft 2-3 Aar; Spiring i Løbet af 2-3
Uger.
L. F.
</chapter>

<chapter name="Mespilus">
<b>Mespilus</b> (Pomaceæ), Mispel, haardfør Busk. <sp>M.
germanica</sp> L., Almindelig Mispel, Mellem-
og Sydeuropa, er en høj Busk eller et lille Træ
af bred Vækst med lancetformede Blade og i Juni
smukke, store, enkeltvis siddende, hvide Blomster.
De ret ejendommelige, topformede, smaa Pærer
lignende Frugter er til Nød spiselige, naar de har
faaet lidt Frost. <sp>M. Smithii</sp> D. C. se Cratægus
grandiflora.
A. B.

<sp>Anvendelse</sp> og <sp>Kultur:</sp> M. kan
passende anvendes i Udkanten af et større Busket,
hvor dens ejendommelige Frugt i Forbigaaende
kan iagttages. Den formeres ved Frø, som ligger
1-2 Aar i Jorden, før det spirer, men da den
varierer ved Frøudsæd, sker Formeringen i
Almindelighed ved Okulation paa Cratægus Oxyacantha.
Den kan endvidere, men vanskeligere, formeres
ved Podning og Kopulation, og den kan tillige
vokse paa Cydonia vulgaris og Pyrus communis.
J. B.

<sp>Mispels Anvendelse:</sp> Bruges som
Bordfrugt efter at have faaet lidt Frost eller ligget
afplukket et Par Uger til den er begyndt at blive
blød. Er delikat syltet og giver en fin Gelé.
M. L.
</chapter>

<chapter name="Mespilus japonica">
<b>Mespilus japonica</b> se <sp>Eriobotrya</sp>.
</chapter>

<chapter name="Meteorologiske Apparater.">
<b>Meteorologiske Apparater.</b>
<sp>Fordampningsmaaler</sp> (Evaporimeter). Af disse Apparater
findes flere Slags, og de anvendes for at faa Maal for
Vindens, Temperaturens og Luftfugtighedens
Indflydelse paa Fordampningen fra Jord og Planter.
Instrumentet kan ikke give et absolut Maal for
Fordampningen fra Jord og Planter, men nok et
forholdsvis Maal for Fordampningen paa forskellige
Steder. Den afbildede Fordampningsmaaler (Fig. 1)
er konstrueret af Professor Mitscherlich.
Fordampningen sker fra en porøs Lercylinder, som ses
øverst. Lercylinderen, Stigerøret og Maaleglasset,
hvori det med Lercylinderen forbundne Stigerør
nedsænkes, fyldes med destilleret Vand. I Forhold
til Fordampningen fra Lercylinderen synker
Vandet i Maaleglasset, paa hvis med Tal forsynede
Inddeling Fordampningen aflæses.

<sp>Fugtighedsmaaler</sp> (Psykrometer) se
Klimatiske Forhold af Betydning for Havebruget.

<sp>Lufttryksmaaler</sp> se Barometer.

<sp>Regnmaaler</sp> (Pluviometer). Man
bestemmer Regnmængden ved at maale, hvor stor en
Vandhøjde Regnen vilde have givet, hvis den
uden at fordampe eller synke ned i Jorden var
bleven staaende oven paa denne. R. bestaar af en
Zink-Cylinder, som forneden ender i en Tragt.
Cylinderens øverste Aabning er 200 cm<sup>2</sup>. I
Tragten opsamles Regnvandet, som gennem et Hul i
Bunden løber ned i en Zinkkande. Denne
tømmes daglig, idet Regnvandet hældes i et
Maaleglas, der er inddelt saaledes, at det angiver
Regnmængden i mm. R. anbringes paa et 1,5 m højt
Stativ og opstilles paa et fladt Terræn i lige saa
stor Afstand fra Bygninger, Træer o. l., som disse
er høje.

<sp>Solskinsmaaler</sp>. Dette Apparat bestaar
af et Stativ, som bærer en Glaskugle. Bag ved
Glaskuglen anbringes i Stativet en Strimmel
lysfølsomt Papir. Naar Solen skinner, virker
Glaskuglen som Brændglas og samler Straalerne, saa
de kan frembringe en brændt Streg paa Papiret.
Efter en paa Papiret anbragt Inddeling udregnes
Antallet af Solskinstimer.

<sp>Varmemaaler</sp> (Termometer), er et
Instrument til at maale Varmegraden. Paa de her til
Lands benyttede T. sættes 0° ud for det Sted, hvor
Vædskesøjlen i Glasrøret staar, naar T. anbringes i
smeltende Is, og ud for det Sted, hvor Søjlen i
Glasrøret befinder sig, naar T. nedsættes i Dampe af
kogende Vand, sættes paa Celsius T. 100°, paa
Reaumur T. 80°; det mellemliggende Stykke inddeles i
lige store Dele, Grader, som ogsaa afsættes op over
Kogepunktet og ned under Tøpunktet. Foruden de
almindelige T. har man Minimums-T. og
Maksimums-T., paa hvilke man kan aflæse den
henholdsvis laveste og højeste Varmegrad, som er
indtraadt, efter at T. er indstillet. Da 100°
Celsius er lig 80° Reaumur, bliver følgelig 1° C. =
4/5 ° R., og en Omregning af Termometer grader i
Celsius til Reaumur sker ved at multiplicere disse
med 4/5. I Amerika og England bruges endnu

<img>Fig. 1.</img>

<img>Fig. 2.</img>
almindeligt Fahrenheits T., dette er inddelt i 212°
Frysepunktet ligger ved 32°, og 100° Celsius
svarer følgelig til 180° Fahrenheit. Ved Omregning af
Fahrenheit til Celsius bruger man derfor følgende
Fremgangsmaade: F. Eks. 77° Fahrenheit = 5/9
(77 ÷ 32) = 25° Celsius.

<sp>Vindstyrkemaalere</sp> (Anemometre)
benyttes til at maale Vindstyrken, og der findes flere
Slags. Den afbildede (Fig. 2) er Schalenkreutz
Anemometer. De vandrette Vingers Omdrejninger,
som i Antal staar i Forhold til Vindstyrken, sætter
et Tælleværk, indrettet efter samme Princip som
det, der findes i et Gasur, i Bevægelse. Ved at
dividere lagttagelsestidsrummets Antal Sekunder
eller Minutter ind i Forskellen mellem Aflæsningen
ved lagttagelsestidsrummets Begyndelse og
Slutning og gange med en for hver enkelt Vindmaaler
og Vindhastighed bestemt Faktor, faas angivet
Tidsrummets gennemsnitlige Vindstyrke i m pr.
Sekund eller Minut.
N. E.
</chapter>

<chapter name="Metrosideros">
<b>Metrosideros</b> se <sp>Callistemon</sp>.
</chapter>

<chapter name="Meum">
<b>Meum</b> (Umbelliferæ), Staude. <sp>M.
athainanticum</sp> Jacq., Europa; 30 cm, Blomsterne hvide;
Bladene dobbelt fjersnitdelte med yderst fine,
traadformede Afsnit. Det smukke, mørkegrønne, findelte
Løv gør den anvendelig til Stauderabatter og
Stenhøje. <sp>Kultur:</sp> M. formeres ved Deling og Frø,
som saas straks efter Modningen. Trives i enhver
god, ikke for tør Havejord og plantes paa
Stenhøj eller i Stauderabat.
A. L.

<img>Meum athamanticum.</img>
</chapter>

<chapter name="Meyenia erecta">
<b>Meyenia</b> <sp>erecta</sp> se <sp>Thunbergia e.</sp>
</chapter>

<chapter name="Michauxia">
<b>Michauxia</b> (Campanulaceæ). <sp>M.
campanuloides</sp> L'Herit., Orienten, Syrien; toaarig
Prydplante, anvendelig til Pottekultur og i større Haver
til Rabatter; den smukke, 1-2 m høje
Blomsterstængel bærer hvide, lillapunkterede Blomster;
blomstrer i Juli-Aug. <sp>Kultur:</sp> Saas i kold Bænk
eller Pette i April-Juni; Frøplanterne prikles og
plantes senere enkeltvis i Potte, overvintres
frostfrit og temmelig tørt og udplantes i Maj det
paafølgende Aar. Frøets Spirekraft 2-3 Aar; Spiring
i Løbet af 2 Uger.
L. F.
</chapter>

<chapter name="Miconia">
<b>Miconia</b> se <sp>Cyanophyllum</sp>.
</chapter>

<chapter name="Microlepia">
<b>Microlepia</b> (Polypodiaceæ), halv varmt Hus; smuk
og hurtigvoksende Bregne med krybende Rodstok
i Lighed med Davallia, hvortil den ofte henføres;
den egner sig til Kultur i Kurve. Flere Arter har
dobbelt- eller tredobbelt-finnede Blade, f. Eks.: <sp>M.
platyphylla</sp> Don., Java, <sp>M. scabra</sp> Don.
og <sp>M. strigosa</sp> Sw., Japan, samt navnlig <sp>M.
hirta</sp> Kaulf. var. <sp>cristata</sp>, Japan, der er den
smukkeste og mest almindelige i Kultur. <sp>M.
speluncæ</sp> er en ny smuk Art med fyldige, bløde
Blade og ret høj Vækst, god Dekorationsbregne. Se
for øvrigt Bregnekultur.
M. H.
</chapter>

<chapter name="Middagsblomst">
<b>Middagsblomst</b> se <sp>Mesembrianthemum</sp>.
</chapter>

<chapter name="Mider">
<b>Mider,</b> kvalster (s.) (Acari) er mikroskopisk
smaa Spindeldyr. Deres Krop er i Reglen kort og
tillige rundet oval. De har som fuldvoksne fire Par
Ben, undtagen hos de saakaldte Galmider, der i
Forenden af en lang og smal Krop kun har to Par
Ben. Flertallet af Mider er mikroskopisk smaa og
forekommer ofte i uhyre Mængder i f. Eks.
indspundne Plantedele. Nogle er svære Skadedyr paa
levende Planter, se Galmider og Spindemider.
A. T.
</chapter>

<chapter name="Mideskurv">
<b>Mideskurv</b> se <sp>Galmider</sp>.
</chapter>

<chapter name="Mikania">
<b>Mikania</b> (Compositæ). <sp>M. scandens</sp> Willd.,
»Jærnbane-Vedbend«. Slyngende Koldhusplante fra
Nordamerika med hjerteformede, glinsende
lysegrønne, groft indskaarne Blade; Blomsterne
uanselige og uden Værd. M. vokser overordentlig rask
og villigt, opnaar en Længde af indtil 10 m og er
derfor en yndet og taknemmelig Stue- og
Altanplante. <sp>Kultur:</sp> M. formeres ved Stiklinger,
hvortil benyttes de unge Skud. Den fordrer kraftig
Jord og hyppig Ompotning, da en Standsning i
Væksten let bevirker Angreb af grønne Bladlus.
Kan ikke udplantes før enhver Fare for Frostskade
er forbi.
G. N. B.
</chapter>

<chapter name="Milla uniflora">
<b>Milla</b> <sp>uniflora</sp> se <sp>Triteleja u.</sp>
</chapter>

<chapter name="Miltbregne">
<b>Miltbregne</b> se <sp>Scolopendrium</sp>.
</chapter>

<chapter name="Miltonia">
<b>Miltonia</b> (Orchidaceæ). Omkring tyve Epifyter
fra det tropiske Amerika. Af Arter hørende til
denne Slægt forekommer nedennævnte M.
vexillaria ofte i Massekultur til Afskæring, hvorimod
de øvrige Arter alene hører hjemme i Samlinger.
Udmærket smukke er imidlertid: <sp>M. Clowesii</sp>
Lindl., Brasilien. Blomsterne paa lange Stængler,
gule, brune med hvidt og violet paa Læben. <sp>M.
Regnellii</sp> Rchb. f. hvide Blomster med violet
paa Læben; Efteraar. <sp>M. Roezlii</sp> Nichols.,
Columbia, hvide Blomster med røde Pletter og gult
paa Læben; Efteraar. <sp>M. spectabilis</sp> Lindl.,
var. <sp>Moreliana</sp>, Brasilien, store, dybt violette,
smukke Blomster, enlige eller parvis paa lange
Skafter. <sp>M. vexillaria</sp> Benth., Columbia, lyst
blaagraat Løvværk med broncerød Glans nedad
Stilken og meget store, fladtrykte, helt
lilla-rosafarvede Blomster i faablomstrede Klaser. En
særdeles smuk og taknemmelig blomstrende Orchidé,
af hvilken der findes mange Varieteter. Som
nævnt dyrkes den i Tusindvis til Afskæring. Dens
Blomster er meget holdbare, og paa Grund af
deres fine luftige Farve meget anvendelige til al
Slags Binderi. <sp>Kultur:</sp> Alle M., med
Undtagelse af M. vexillaria, dyrkes bedst i Kurve, som bør
hænge i Orchidéhusets mørkeste Del; de taaler ikke
stærkt Lys. For øvrigt dyrkes de som Oncidium.
M. vexillaria derimod plantes i Potter, som stilles
paa lys Plads nær Glasset. De dyrkes omtrent som
Odontoglossum crispum, men taaler ingen
Sprøjtning, samt holdes paa mindst 15° C.
Vintertemperatur. Ligesom de sidstnævnte bør ogsaa M.
vexillaria dyrkes i temmelig stor Skala, d. v. s. helst
fyldende et helt lille Væksthus, thi Erfaringen har
vist, at et ringe Antal Planter, indstukne blandt
andre Orchidéer, ikke trives saa godt som et større
Antal i et Hus, hvor de kan passes rationelt og
faa Lys og Luft efter deres Fordringer.
Ax. Hzn.
</chapter>

<chapter name="Mimosa">
<b>Mimosa</b> (Mimosaceæ), Varmhus. Af de hertil
hørende Arter, der har hjemme i de varmere Egne
af Amerika, Asien og Afrika, er det særlig <sp>M.
pudica</sp> L., »den følsomme Mimosa«, Brasilien,
der er Genstand for Kultur; det er en lille
Halvbusk, der mest dyrkes som enaarig, men for
øvrigt let overvintres paa en lidt tør Plads i
Varmhuset. Den har oprette Stængler med Torne og
fingrede, dobbeltflnnede Blade; smaa, hvidlig-rosa
Blomsterhoveder. Dens Ejendommelighed er dens
store »Følsomhed«, der ytrer sig paa den Maade,
at ved den mindste Berøring eller Bevægelse
udefra folder Smaabladene sig parvis sammen, og
Bladstilkene sænker sig, i hvilken Tilstand
Planten ogsaa befinder sig om Natten. Faa Øjeblikkes
Ro bringer den atter til at rette sig. <sp>Kultur:</sp>
Tiltrækkes af Frø om Foraaret i Varmebede; den
trives godt i sandblandet, nærende Jord i luftigt
Varmhus eller i Stue.
M. H.
</chapter>

<img>Mirabilis.</img>

<chapter name="Mimulus">
<b>Mimulus</b> (Scrophulariaceæ). Alle nedennævnte
M. er fleraarige og kan i milde Vintre med —
undertiden ogsaa uden — Dækning overvintre paa
Friland, men dyrkes dog hensigtsmæssigst som
enaarige Sommervækster. De er nøjsomme, meget
taknemmelige Planter, der udmærker sig ved
smukke Blomster og en lang Blomstringstid, som
Regel fra Juni-Septbr.; de kan finde fortræffelig
Anvendelse i enhver Have til Grupper, Rabatter,
de lavtvoksende Arter tillige til Indfatning, og de
egner sig godt til Pottekultur, til hvilket Brug
ganske særlig M. cupreus og M. tigrinus kan
anbefales. <sp>M. cardinalis</sp> Dougl., Nordamerika;
30-60 cm høj, mørkerøde Blomster. <sp>M. c.
grandiflorus</sp> har større og smukkere Blomster;
desuden haves Varieteter med orange og rosenrøde
Blomster. <sp>M. cupreus</sp> Regel., Chili; 20-30 cm
høj, kobberrødlige Blomster. <sp>M. c. Fürst
Bismarck</sp>, purpur-karmin, smuk. <sp>M. c. nanus</sp>,
meget lav. <sp>M. moschatus</sp> Dougl.,
Nordamerika; bleggule Blomster; dyrkes især paa Grund
af dens stærke, moskusagtige Duft. Trives bedst
paa temmelig beskyggede Steder. <sp>M. m.
compactus</sp> danner ganske lave, runde, tætsluttede
Planter. <sp>M. quinquevulnerus</sp> hort.; 25-30
cm, gule Blomster med store brune eller
purpurrøde Pletter og Punkter; smuk. <sp>M. q. maximus</sp>
har større Blomster. <sp>M. Roezlii</sp> hort.; 10-15
cm høj, guldgule Blomster med røde
Punkter i Svælget; meget smuk. <sp>M.
Tilingii</sp> Regel., Kalifornien; 40-60 cm
høj, gule Blomster. <sp>M. tigrinus</sp>
hort. (M. hybridus), alle de til denne Art
hørende Former, særlig <sp>M. t.
grandiflorus</sp>, udmærker sig ved store
Blomster med prægtige Tegninger og er
utvivlsomt de smukkeste af alle M. <sp>M.
t. duplex</sp> har dobbelte Kroner, den ene
inden i den anden. <sp>Kultur:</sp>
Formeres ved Frø, Stiklinger og Deling. Frøet
saas i Marts i Potte, som henstilles i Hus
eller i kold eller halv varm Bænk; det
meget fine Frø dækkes ikke med Jord,
men der lægges en Glasskive over
Potten, indtil Frøet har spiret. Saa snart
Frøplanterne er blevne saa store, at man
kan haandtere dem, prikles de i kold
Bænk eller Potte med 3-5 cm Afstand
og udplantes paa Friland i sidste
Halvdel af Maj, de lave Sorter med 10-15
cm, de højere med 20-30 cm Afstand.
Efter et Par Ugers Forløb begynder de
allerede at blomstre. Formering ved
Stiklinger eller Deling om Foraaret er
meget let og anvendes især, naar man
vil bevare bestemte, smukke Former.
M. trives næsten overalt, udvikler sig dog
bedst i fugtig Jord og paa noget skygget
Voksested. Vokser særdeles godt og blomstrer
meget rigt, naar de plantes i Nærheden af Vand.
Til Pottekultur anvendes Jord af en kraftig,
porøs Beskaffenhed, og der vandes meget
rigeligt; der kan plantes flere Planter i én Potte.
Frøets Spirekraft 3-4 Aar; Spiring i Løbet af
2 Uger.
L. F.
</chapter>

<chapter name="Mina">
<b>Mina</b> (Convolvulaceæ). <sp>M. lobata</sp> Cerv.
(Quamoclit Mina Don), Meksiko; enaarig,
udmærket smuk Slyngplante for Friland.
Anvendelig til Espalier og Gitre, men smukkest, naar
den trækkes opad tre, foroven sammenbundne
Stænger. De prægtige Blomster er højrøde,
senere orange med hvidt; meget rigtblomstrende.
<sp>Kultur:</sp> Saas i Marts-April i halvvarm Bænk
eller Potte; Frøplanterne plantes enkeltvis i Potte,
holdes vedblivende halvvarmt og udplantes først
i Juni efter langsom, tilstrækkelig Afhærdning.
Fordrer almindelig god Muldjord og solrigt,
beskyttet Voksested. Frøets Spirekraft 1-2 Aar;
Spiring i Løbet af 2-3 Uger.
L. F.
</chapter>

<chapter name="Minérlarver">
<b>Minérlarver</b> kaldes saadanne Insektlarver, som
lever mellem Bladenes to Hudlag og der laver
bugtede Gange eller blæreformige Rum.
Minérlarver træffes talrigt blandt Biller, Sommerfugle
og Fluer. Mange er Skadedyr. Se Art. om
Bedefluen, Chrysanthemumfluen, Clercks Minérmøl og
Syrenmøl. Foruden disse træffes almindelig
Sommerfuglen <sp>Cemiostoma laburnella</sp>, hvis
Larver lever i Bladene af Guldregn; Fluerne
<sp>Acidia heraclei</sp>, hvis Larver danner store
hvide, senere gule Miner i Bladene af saavel
dyrkede som vildtvoksende Pastinak og Selleri samt
andre Skærmplanter og <sp>Phytomyza
aquifolii</sp>, hvis Larver træffes i Bladene af
Kristtorn (Ilex).
A. T.
</chapter>

<chapter name="Mirabelle">
<b>Mirabelle</b> se <sp>Grundstammer til
Frugttræer</sp>, <sp>Myrobalanblomme</sp> og
<sp>Læplantning</sp>.
</chapter>

<chapter name="Mirabilis">
<b>Mirabilis</b> (Nyctaginaceæ). M. er fortræffelige
enaarige Sommervækster, men kan ogsaa dyrkes
som fleraarige, naar Knoldene overvintres tørt og
frostfrit i Lighed med Dahlia. De er anvendelige
til Grupper, Rabatter, i Udkanten af Busketter
og til Afskæring. <sp>M. Jalapa</sp> L., Peru, 60-100
cm høj; Blomsterne, som kun er aabne fra
Solnedgang til Morgen, haves i røde, gule og hvide
Farver, enten ensfarvede eller stribede; blomstrer
i Juli-Oktbr. <sp>M. J. foliis variegatis</sp> har
brogede Blade. <sp>M. J. Tom Thumb
variegata</sp> bliver c. 25-30 cm høj, har brogede Blade
og egner sig godt til Grupper og Indfatning.
<sp>M. longiflora</sp> L., Meksiko, 60-100 cm høj;
lange, hvide, vellugtende Blomster i Juli-Septbr.
<sp>M. l. violacea</sp>, lysviolet. <sp>M. multiflora</sp>
Gray., Kalifornien; mørklilla Blomster i
Juli-Septbr. <sp>Kultur:</sp> Frøet saas i halvvarm Bænk
eller Potte i April-Maj; Frøplanterne udplantes
sidst i Maj med 40-50 cm Afstand. Kan ogsaa
saas i Maj paa Voksestedet. Hvis Knoldene
overvintres og udplantes i Maj, opnaas større og
kraftigere Planter samt en lidt tidligere
Blomstring ved den enaarige Kultur. M. er
haardføre, nøjsomme Planter. Frøets Spirekraft 3 Aar;
Spiring i Løbet af 2 Uger.
L. F.
</chapter>

<chapter name="Miscanthus sinensis">
<b>Miscanthus</b> <sp>sinensis</sp> se <sp>Eulalia</sp>. <sp>M.
sacchariflorus</sp> se <sp>Imperata</sp>.
</chapter>

<chapter name="Misdannelser">
<b>Misdannelser.</b> M. kan henføres til tre Slags,
nemlig saadanne, der skyldes Insekter, Mider og
Rundorme, dem, der skyldes Snyltesvampe (se
Galledannelser), og endelig dem, der hidrører fra
Tilstedeværelsen af abnorme Anlæg; disse sidste
gør sig kun gældende under gunstige
Ernæringsforhold. M. af den sidste Aarsag er arvelige; ved
Udvalg og Frøformering kan dannes Varieteter,
af hvilke alle eller mange Individer er
behæftede med M. (f. Eks. Celosia cristata). Det er
kun disse sidste, som her skal behandles, og
Læren om disse kaldes <sp>Teratologi</sp>. De fleste
af disse M. er uden praktisk Betydning, men
mange af dem er af stor Vigtighed, snart
nyttige, snart skadelige. Til M. maa man, i alt Fald
teoretisk, henregne alle væsentlige Afvigelser fra
Plantens i Naturen forekommende Form, og
Flertallet af Havens Kulturformer hører strengt
taget herhen, saasom de talrige, indbyrdes saa
afvigende Kaalsorter, der alle nedstammer fra en
og samme Art, der nærmest ligner Agerkaal,
og hvor det snart er Roden (f. Eks. Hvidroer),
snart Bladene (Kruskaal, Hvidkaal), snart
Blomsterstanden (Blomkaal), der misdannes. Tykke,
kødfulde Roeformer, Hængetræer, Pyramidetræer,
Kugletræer, fyldte Blomster o. s. v. er alle at
henføre hertil. M. i denne Betydning er derfor
baade til Nytte og til Pryd. <sp>Fyldte eller
dobbelte Blomster</sp>, som hører til de
hyppigste Omdannelser af den naturlige Form,
har en meget forskellig Oprindelse hos forskellige
Planter. De kan skyldes 1) en Omdannelse af
Støvdragere og Støvveje til farvede Kronblade
(f. Eks. Roser og Ranunkler); 2) en Omdannelse
af Bægeret til Krone (Primula, Campanula); 3) en
Kløvning af de enkelte Kronblade; 4) en
Udvikling af flere Blade end normalt i Kredsen af
Kronblade (Levkøjer, Nelliker); 5) at der
opstaar flere Kredse af Kronblade end normalt
(Kræmmerhuse hos Akeleje, Datura); 6) en
Omdannelse af de rørformede Kroner til
tungeformede hos »dobbelte« Georginer, Asters,
Chrysanthemum; 7) en Omdannelse af de smaa
Blomster i Midten af Blomsterstanden hos Snebolle og
Hydrangea til store, golde Blomster. Alle disse
»fyldte« Blomster har dog en vis
Regelmæssighed, der netop betinger deres Skønhed. — Ved
<sp>Peloriadannelser</sp> forstaar man saadanne
Omdannelser af en uregelmæssig (symmetrisk)
Blomst, at den bliver regelmæssig, hvilket enten
kan ske ved, at det uregelmæssige Organ
gentages, f. Eks. ved, at Sporen, der normalt kun
findes hos et enkelt Kronblad, udvikles hos dem
alle, hvad der kan finde Sted hos Linaria og
Viola, eller ved, at den uregelmæssige Del ikke
udvikles, hvad der kan finde Sted med Sporen
hos Ridderspore, Viola og Orchidéer. —
<sp>Kæmpevækst</sp> (Hypertrofi), der bestaar i en
abnorm stærk Celleformering, spiller en betydelig
Rolle ved mange M., saaledes ved alle tykke,
kødfulde Roeformer, ved krusede, krøllede, bulede
Blade, ved Blomkaal, Broccoli o. s. v. — Ved
<sp>Dværgvækst</sp> (Atrofi) forstaar man en stærk
Formindskelse af Plantens Organer; saadanne
Lilleputplanter har ogsaa faaet Betydning i
Havebruget, f. Eks. japanske Dværgtræer. — Som
Eksempler paa skadelige M. kan nævnes
<sp>Baanddannelse</sp> (Fasciation), idet
Stængeldelene antager en stærkt sammentrykt Form,
hvilket i Almindelighed mispryder og skader
Planten; denne Dannelse er hyppig baade hos
urteagtige (Asparges, Beder) og træagtige Planter
(Myrte, Ask, Naaletræer); i enkelte Tilfælde er
Baanddannelse dog kommen til Anvendelse i
Havekunsten, f. Eks. hos Celosia cristata. —
<sp>Gennemvoksning</sp> (Prolifikation) bestaar i,
at Blomstens Akse fortsætter sig, saa at der
dannes en ny Blomst eller en Bladroset oven over
den første Blomst, hvad der f. Eks. er en ikke
sjælden Fejl hos Roser, Nelliker, Kogler hos
Naaletræer, eller den bestaar i, at hele
Blomsterstandens Akse fortsætter sin Vækst, saa at der
over denne dannes et Løvskud eller en Bladroset,
f. Eks. hos Primula og Pelargonium. —
<sp>Polykladi</sp> bestaar i en abnorm og rigelig
Udvikling af Biknopper og Aksedele, hvorved der
opstaar Grenpurrer, en uheldig Sammenhobning af
Blomster eller Frugter; naar disse Knopper
standser deres Udvikling og sidder meget tæt samlede,
kan det give Anledning til Dannelsen af store
Svulster paa Træstammen og skyldes ofte en ved
ydre Slag foraarsaget indre Kvæstning, uden at
Barken er beskadiget. — Ved <sp>Fyllodi</sp>
forstaas, at der udvikles grønne Blade i Blomsten
i Stedet for de normale Organer, lige fra Bæger
til Støvveje. — Ved <sp>Stokløbere</sp> forstaas den
Anomali, at toaarige Planter allerede første
Sommer skyder Stængel med Blomst og Frugt; dette
Forhold træffes hyppigt hos Beder, Roer,
Gulerødder og Kaal.
F. K. R.

<img>Mitraria coccinea.</img>
</chapter>

<chapter name="Mispel">
<b>Mispel</b> se <sp>Mespilus</sp>.
</chapter>

<chapter name="Mistbænk">
<b>Mistbænk</b> se <sp>Varmebed</sp>.
</chapter>

<chapter name="Mistelten">
<b>Mistelten</b> se <sp>Viscumalbum</sp>.
</chapter>

<chapter name="Mitraria">
<b>Mitraria</b> (Gesneraceæ), Koldhus- og Stueplante.
<sp>M. coccinea</sp> Cav., Chili, med stærkt forgrenet
Vækst, af indtil 1 m Højde, stedsegrønne, tandede
Blade og smukke, røde Blomster fra Juni til Aug.
<sp>Kultur:</sp> Formeres ved Stiklinger eller ved
Deling om Foraaret. De unge Planter studses ofte,
hvorved de bliver smukt buskede og blomstrer
rigt. Kræver Lyng- og Bladjord samt godt Dræn.
Overvintres i Koldhus ved 5-8° C.
M. H.
</chapter>

<chapter name="Mjødurt">
<b>Mjødurt</b> se <sp>Spiræa</sp>.
</chapter>

<chapter name="Mjöllöss">
<b>Mjöllöss</b> (s.) se <sp>Mellus</sp>.
</chapter>

<chapter name="Modning og Hvile">
<b>Modning</b> og <sp>Hvile</sp>. Ordet M. bruges med
Hensyn til Planter om forskellige Processer, der
fører til en endelig — eller blot foreløbig —
<sp>Afslutning</sp> af en Organisations-, en
Stofomdannelses-Virksomhed eller begge Dele. Man
taler om »modent« Støv, om den til Befrugtning
»modne« Ægcelle, om at en Plante er »moden«
til Blomstring o. s. v., hvorved Ordet »moden«
nærmest betyder »færdig til« eller »i Stand til«
en eller anden Proces. Herhen hører ogsaa
Udtrykket »moden til Drivning«. M. i snævrere
Forstand betegner de Processer, der afslutter 1)
Frøs og andre Forraadsorganers, 2) Frøgemmers
samt 3) Veddets Udvikling.

<sp>Frøs M.</sp> Herved forstaas alle de Processer,
der sker i Æggene efter Befrugtningen, indtil det
færdige Frø løsnes fra Moderplanten; altsaa
Organisationsprocessen, Æggets Udvikling til Frø, og
Stofomdannelsesprocesserne ɔ: det kemiske
Arbejde ved Behandlingen af de Stoffer, der tilføres
fra Moderplanten. Disse samtidige Processer staar
aabenbart i nøje Vekselvirkning, men hvorledes,
vides ikke. I Kimsækken (se Artiklen
Befrugtning) foregaar der foruden Kimens Udvikling en
livlig Dannelse af Celler, der snart udgør et
sammenhængende Væv og efterhaanden fylder sig med
Forrad af Stoffer, som senere skal tjene til
Kimens Ernæring. Saaledes opstaar den saakaldte
Frøhvide, som man f. Eks. fra Kornsorterne
kender under Navn af Melkærnen. Hos Bælgplanter,
Korsblomstrede o. m. a. fortæres Frøhviden af
Kimen allerede under dennes Udvikling, og det
modne Frø indeholder da foruden Skal kun
Kimen. I de umodne Frø udvikler Kimen sig
sædvanlig kun langsomt, og det sker paa den Maade,
at Kimen efterhaanden faar en bestemt, sluttet
Form. Man ved endnu ikke, hvad der regulerer
Kimens Vækst, saaledes at den ikke i det umodne
Frø giver sig til at spire trods det rigelige
Forraad af opløste Stoffer, der findes. Dette
Spørgsmaal hænger sammen med Spørgsmaalet om
Hvileperioder, som nedenfor behandles. De unge Frø
maa ernæres rigeligt fra Moderplanten. Foruden
Askebestanddele, særlig fosforsure Salte, er det
især Sukker-Arter samt opløste kvælstofholdige
Stoffer (Asparagin o. a. Amidstoffer), som
tilføres de unge Frø, hvor alle disse Stoffer omdannes
til højere sammensatte, hyppigst uopløselige,
»tættere« Stoffer, saasom Stivelse og Fedt, Gluten og
andre Æggehvidestoffer; i friskplukkede grønne
Ærter er der f. Eks. meget Sukker, som er
tilført gennem Bælgen, men undersøges bælgede
Ærter efter et Par Dages Forløb, er en stor Del
af Sukkeret forsvunden, og det samme gælder
de andre opløselige Stoffer. Til Gengæld er der
dannet Stivelse og Æggehvide m. m., og alle
disse Omdannelser foregaar hurtigere i Lys end
i Mørke og desto hurtigere, jo varmere
Vejret er. En ikke ringe Del af Sukkeret bruges
dog til at vedligeholde Aandedrættet, som hos
Organer i M. er meget stærkt. Under naturlige
Forhold vil dette Tab dog til Dels erstattes, idet
de unge Frugter er forsynede med et eller flere
Lag grønne Celler, som — i Lys — opfanger
og assimilerer den fra Frøene udskilte Kulsyre.
Deraf forstaas Betydningen af unge Frugters
grønne Farve — fra Luften kan nemlig Frugterne,
allerede paa Grund af deres tætte Hud, ikke
optage Kulsyre. Stofomdannelserne ved Frøenes M.
er altsaa karakteriserede ved en Dannelse og
Aflejring af tungtopløselige, højt sammensatte
Stoffer, egnede til at henligge som Forraad i
længere Tid. Men dette gælder kun Hovedresultatet
af Stofomdannelserne; i Virkeligheden er disses
Spil ret indviklet. M. af Kartofler, Løg og
andre Forraadsorganer er en Virksomhed af samme
Art som Frøenes M., kun gøres Stofferne i
Reglen ikke saa uopløselige her som i Frøenes, der
tilmed udtørrer i M.'s sidste Stadier.

<sp>Saftige Frugters M.</sp> Efter
Befrugtningen foregaar der, sideordnet med Frøets
Udvikling, oftest meget iøjnefaldende Processer i
Frugtknudens øvrige Del, hvorved Frøgemmet paa
forskellig Vis udvikles, og undertiden foregaar denne
Udvikling, uden at der dannes Frø ɔ: kærneløse
Frugter, f. Eks visse Druer, Bananer o. a. Her
tænkes dog kun paa vore normale kødfulde
Frugter. Medens Frøene i disse modnes som ovenfor
nævnt, vil i den første Tid selve Frugtkødet
ogsaa vokse og ligesom Frøene til Dels fyldes med
Stivelse o. l. Stoffer. Lidt efter lidt ophører dog
denne Virksomhed, og før eller senere — alt efter
Frugtsortens »Tidlighed« — begynder en ganske
modsat Proces at tage Overhaand, idet Stivelse og
andre Stoffer opløses og omdannes til Sukker o. l.,
ligesom Dannelsen af aromatiske Stoffer, Smags-
og Lugt-Stofferne i Frugten, tager Fart. Ogsaa
paa disse Processer har Lys og Varme stor
Indflydelse; jo varmere Vejr, desto større Sødme, og
jo længere Belysningen samtidig er, desto
livligere Farve og desto stærkere Aroma for en og
samme Art.

<sp>Veddets M.</sp> Herved forstaas nærmest
Afslutningen af de ved Kambiets Virksomhed
dannede Veddeles (Aarringens) Udvikling ɔ:
Forvedning af Cellerne og Parenkymets Fyldning med
Forraadsstof. I kolde, fugtige Somre fuldendes hos
mange, navnlig sydligere Arter Modningen af
Veddet ikke, og da især ikke i Skuddenes yngre
Dele, som derved lettere dør bort paa Grund af
Vinterkulden.

<sp>Eftermodning</sp> betegner enten blot de
allersidste Stadier af M.-Processerne, eller man
mener dermed M. af Frø, Frugter og andre Dele,
som er løsnede fra Moderplanten. For sildig
Frugts Vedkommende kan de sidste Stadier af M.
kun meget langsomt gaa for sig paa Træet paa
Grund af den kolde Aarstids Indtræden, der jo
ogsaa medfører Fare for Frugten. Her faar
Eftermodningen under Lagringen en særlig
Betydning. »Eftermodning« bruges ogsaa ofte om de
Processer, der maa foregaa i Frø, Knolde, Løg og
træagtige Planter, før de træder ud af den Hvile,
der saa ofte udmærker de nys modne Organer.
Derved er der i Sproget sat en Forbindelse
mellem M. og Hvileperioder.

<sp>Hvileperioder</sp> er de midlertidige
Standsninger i Vækstprocesserne, som hos mangfoldige
Planteorganer normalt indtræder paa visse
Udviklingstrin. Hvileperioder maa ikke forveksles
med tvungne Dvale-Tilstande, d. e. den totale
eller saa godt som totale Stilstand i næsten alle
Livsprocesser, som Kulde, Udtørring o. a.
ugunstige Kaar fremkalder hos saadanne Organer, der
ikke dør derved. Hvileperioden adskiller sig fra
en slig Dvale derved, at der i hvilende Organer
foregaar et tydeligt, ofte, f. Eks. hos Rødløg,
endog meget livligt Stofskifte, som bl. a. ytrer sig
ved Aandedrættet og det derved betingede Svind.
Og Hvile er ikke som Dvalen fremkaldt af ydre
Kaar, men betinget af periodisk optrædende
<sp>indre Tilstande</sp>. Dette viser sig maaske
tydeligst i saadanne tropiske Egne, hvor der ikke er
nogen udpræget Periodiskhed i Klimaet, men ikke
desto mindre tydeligt markerede Hvileperioder for
det enkelte Plante-Individ; og herved er det at
bemærke, at selv samme Træs forskellige Skud
kan have deres Hvileperioder til forskellig Tid.
Hos os fremtræder Hvileperioden renest hos
Træernes Vinterknopper. Disse anlægges tidligt og
opnaar i Løbet af Sommeren deres fulde Størrelse,
hvorpaa Væksten standser. Løvfaldet om
Efteraaret har intet direkte med Knoppernes Hvile at
gøre — stedsegrønne Planters Knopper har jo
ogsaa Hvile. Knoppernes Hvile staar heller ikke i
nogen direkte Forbindelse med Veddets
Modenhed, saaledes at mere modent Ved altid skulde
betinge en lettere Drivning (se Æterisering). Hvor
man som hos os har en udpræget Sommer og
Vinter, eller hvor man har Tørtider, vil Hvilen
indtræde, før den ugunstige Aarstid er begyndt, og
»Tilpasningen« til Aarstiderne er da ikke den, at
der overhovedet indtræder Hvile, men at Hvilens
Indtrædelse sker til de paagældende Tidspunkter.
Dermed hænger det sammen, at man i vort Klima
kun ser en ringe Knopvariation med Hensyn til
Tidspunktet for Hvilen, medens en slig
Variation, som nys nævnt, er yderst almindelig, hvor
Aarstiderne ikke er synderlig forskellige. Helt
uden Variation er vi dog ikke, hvilket man kan
se af de hvert Aar til urette Tid blomstrende
Skud af forskellige Træer. Til Forstaaelse af
Forholdene i Naturen maa det erindres, at der under
Hvilen vil fremkaldes tvungen Dvale, naar f. Eks.
Frosten er haard, eller paa Grund af Vandmangel
(Frø, se nedenfor). Da er al Livsvirksomhed saa
at sige ophørt. Hos en Del Pile, hos Forsythia o.
m. fl. er Hvilen hos Blomsterknopperne forbi paa
det Tidspunkt, da Kulden bliver stærk nok til
at holde Væksten nede. Her afløses altsaa Hvilen
af Kuldedvale. Hos Knold- og Løgvækster er
oftest baade Rødder, Blade og Stængler visnede
bort, naar Hvilen er dybest. Som Eksempler paa
Frø med en længere Hvile kan nævnes: Rosa,
Eranthis, Bøgeolden o. m. fl., navnlig mange
Ukrudtsplanter. Derimod kan Ærter og f. Eks.
Rug spire straks eller dog meget snart efter
Modningen (Rug spirer ofte i Akset), medens f. Eks.
Byg ofte kan henligge Uger eller Maaneder,
inden Hvilen er forbi. I øvrigt er Frøenes Hvile et
indviklet Spørgsmaal, om hvilket der findes en
Del Modsigelser i Litteraturen. Visse Frø spirer
hurtigt, naar de først har været godt udtørrede,
f. Eks. Byg; hos andre, f. Eks. Askefrø, bringer
Tørringen Frøet ligesom dybere i Hvile. Det
angives almindeligt, at netop Askefrø spirer
tidligere (samme Efteraar), naar Frøet bringes
»grønt« i Jorden, end naar det først modnes helt.
Lignende Forhold genfindes hos andre Frø; Gul
Sennep spirer saaledes f. Eks. ret livligt, naar
endnu umodne, grønne Frø lægges i fugtigt
Papir; de noget mere modne, gule, men endnu
vandrige Frø spirer meget langsommere, men det
helt modne Frø spirer hurtigst. Her, som i
andre Tilfælde, gør en ejendommelig Svingning sig
gældende, og det indses, at det ikke simpelt hen
er den større eller mindre Modenhedsgrad, der
bestemmer Resultatet. Angaaende Frø maa det
fremhæves, at saakaldte »haarde« Korn ɔ:
saadanne Bælgplante-Frø, f. Eks. Guldregn, der længe
vægrer sig ved at optage Vand, ofte forveksles
med Frø i Hvile. Og hos Frø er der ofte en stor
Variation, saaledes at nogle Individer hos en og
samme Plantes Frø er i haardnakket Hvile,
medens andre let spirer, f. Eks. Marehalm, Mistelten
og visse Byg-Varieteter. Dette svarer til den for
Træernes Knopper nævnte Variation. — Hvilen er
ingenlunde altid hos os knyttet til den køligere
Aarstid; »Sommerhvile« hos Eranthis-Knolde,
Anemone o. m. a. viser dette, ligesom de talrige
Eksempler paa Hvilesporer hos Svampe.

Det fremgaar af Ovenstaaende, at Hvilen kan
indtræde paa højst forskellige Udviklingstrin;
medens f. Eks. Kartoflens »Øjne« og Eranthis-Frøenes
Kim er i Hvile paa et meget ungt Udviklingstrin,
er i Vinterknopperne hos f. Eks. Hestekastanje og
i mange Løgs Blomsterknopper, f. Eks. Hyacinth,
næsten alle Enkeltheder anlagte og færdige til
hurtig Udfoldning. Dels af teoretisk Interesse,
dels af praktiske Grunde er der gjort talrige
Forsøg paa at forkorte Hvilen ved Kunst.
Forbigaaende Afkøling har ofte her stor Indflydelse, f.
Eks. paa flere Svampesporer, Knolde o. a.,
ligesom det er en gammel Erfaring, at en
Frostperiode letter træagtige Planters Drivning.
Udtørring kan virke paa lignende Maade, og ligeledes
kan nogle Timers <sp>Ophedning</sp> forstyrre
Hvilen. Herom og om <sp>Æterisering</sp> se d. A.,
hvor Udtrykket »moden til Drivning« nærmere
bliver omtalt. De forskellige Eksperimenter har
bidraget til Belysning af Hvilens Natur. Ingen
af de om Hvilen fremsatte Teorier kan siges at
være rigtig. Hvilen er aabenbart et meget
indviklet Forhold, dybt begrundet i hele
Organisationens Væsen. Den synes at fremkomme ved et
vekslende Sammenspil af hverandre modvirkende
Virksomheder eller Kræfter i Planten og er
Udtryk for ejendommelige Reguleringer i Plantens
hele Livsvirksomhed. (Ovenst. Art. af Prof. W.
Johannsen er uændret taget fra 2. Udg. Red.).
</chapter>

<chapter name="Molla">
<b>Molla</b> (s.) se <sp>Atriplex</sp> og <sp>Melspinat</sp>.
</chapter>

<chapter name="Monarda">
<b>Monarda</b> (Labiatæ), Staude. <sp>M. didyma</sp> L.,
Nordamerika; 70-90 cm, har mørk-karminrøde
Blomster i tætte Stande. Blandt de dyrkede
Former med kraftigere farvede Blomster kan nævnes:
<sp>Cambridge Scarlet</sp>; Sommer. <sp>M.
fistulosa</sp> L., Nordamerika: 60-100 cm. Blomsterne
er lillarøde, men der gives ogsaa Former med
stærkere farvede og med hvide Blomster;
Sommer. <sp>Kultur:</sp> M. formeres ved Frø eller
Deling, navnlig anvendes den sidste
Formeringsmaade. Den trives i enhver kraftig, ikke for
tør Havejord.
A. L.
</chapter>

<chapter name="Monilia">
<b>Monilia,</b> se <sp>Kærnefrugtskimmel</sp> og
<sp>Stenfrugtskimmel</sp> samt <sp>Sygdomme
paa Konserves</sp>.
</chapter>

<chapter name="Monolopia">
<b>Monolopia</b> (Compositæ). <sp>M. californica</sp>
Fisch. (Lasthenia glabrata Lindl.), Kalifornien,
enaarig Sommervækst, anvendelig til Indfatning
og Rabatter, c. 30 cm høj, gule Blomster i
Juli-Septbr. <sp>Kultur:</sp> Saas paa Voksestedet i
April-Maj; udtyndes til 15-20 cm Afstand.
L. F.
</chapter>

<chapter name="Monstera">
<b>Monstera</b> (Araceæ). <sp>M. deliciosa</sp> Liebm.
(Philodendron pertusum Kunth.), Meksiko,
Varmhus-Bladplante; de med Luftrødder udstyrede
Stængler er klatrende. Bladene store, blankgrønne,
stærkt indskaarne, fligede og uregelmæssigt
hullede; dens Blomst med gul opret Kolbe og stort,
hvidt Hylsterblad i Konkylieform er
bemærkelsesværdig. <sp>M. pertusa</sp> Schott., Brasilien, med
smaa, spidsovale Blade med et eller flere
uregelmæssige Huller; ypperlig opad Søjler. <sp>Kultur:</sp>
Formeres let ved Stikning af Stængelstykker,
forsynede med Luftrødder. Den trives bedst
udplantet i næringsrig Jord ved en fugtig Tufstens
Bagvæg, hvortil den kan hæfte sig med sine
Luftrødder, men den fordrer stor Plads, og hvor en
saadan ikke haves til Raadighed, maa den helst
dyrkes i Potter. Den er nøjsom og kan ogsaa
trives godt som Stueplante.
J. F.

<img>Monstera deliciosa.</img>
</chapter>

<chapter name="Montbretia">
<b>Montbretia</b> se <sp>Crocosmia</sp>.
</chapter>

<chapter name="Morbær">
<b>Morbær.</b> <sp>Morus nigra</sp> L., Sort Morbær
(Moraceæ). Frugttræ fra Persien, 7-13 m højt,
bred Krone. <sp>Kultur:</sp> M. formeres ved
Aflægning og kunstig Rodskudsdannelse, ved
Vinterforædling (ligesom Roser) paa M. alba, noget
vanskeligere ved Stiklinger med Hæl, der sættes dybt,
eller ved Knopstiklinger paa Undervarme ligesom
Vin. Efter praktisk Erfaring skal den bedste
Formeringsmaade for sorte Morbær her til Lands være
at aflægge Grenene i Potter. I dette Øjemed borer
man et Hul i Pottens Side, giver Grenen et
Tungesnit, fører den igennem Hullet og bøjer den ved
Snittet lodret opad, hvorefter Potten fyldes med
let Muldjord, nedgraves eller omgives paa anden
Maade med Jord op over Randen og holdes jævnt
fugtig. Hvis Grenene ikke kan naa til Jorden,
kan Aflægningen foretages paa en dertil indrettet
Brædeflade, hvor Potterne kan nedgraves i Jord,
Bark, Mos e. l., naar de blot holdes fugtige. Naar
der til Aflægning benyttes kraftige 1- eller 2-aarige
Grene, vil disse som Regel første Aar blive saa
rigeligt forsynede med Rødder — løbende rundt i
Potten — at Aflæggerne det følgende Foraar kan
fraskæres og omplantes til fortsat Vækst i Potte
eller udplantes paa Friland, uden at Rødderne
forstyrres. M. har lange, nøgne Rødder, som ikke
godt taaler Beskæring eller Beskadigelse ved
Omplantning, og de bør derfor helst anbringes paa
Blivestedet i yngre Alder. Ved Opelskning af
Morbær i Stammeform nedskæres Planterne 10-15
cm over Jorden, efter at de er komne godt i
Vækst; det bedste af de fremkommende Skud
beholdes, bindes op og dækkes første og muligvis
næste Vinter for at sikres mod Frostens
Indvirkning og for saaledes hurtigere at kunne afgive
modent Træ i Stammens Højde. Frøplanter er sent
frugtbærende. Væksten er i den unge Alder
langsom, senere noget hurtigere. Ganske unge Træer
er ømtaalelige mod Frost, og selv gamle Træer
fryser mere eller mindre stærkt tilbage i strenge
Vintre. Træet giver imidlertid villigt Skud fra
gamle Grene. M. ynder en kraftig, noget
lerfugtig Jord og bør have en noget lun og solaaben
Plads. Hvor man ikke har anden gunstig Plads
og vil ofre en Øst- eller Vestvæg, kan Træet
dyrkes som Espalier, men det kan ikke holdes i
regelmæssig Form, og det taaler i det hele taget ikke
stærk Beskæring. M. er meget og regelmæssigt
frugtbar; de sent fremkommende Blomster er ikke
udsatte for at lide af Kulde. Blomsten er
særkønnet (Enbo) og sidder i Aks, der kommer frem
i Skuddene fra enaarige Frugtgrene, som udvikler
sig i Længde og Forgrening. Grenene bliver med
Tiden tilbøjelige til at brække fra i Vinklerne;
man maa derfor anvende Stivere og Gjorde. I
den lange Modningsperiode falder Frugterne lidt
efter lidt ned, hvorfor man under Træet enten bør
have Græsflade eller i Modningstiden henlægge
Maatter eller lignende. De nyere Varieteter af
M. rubra bærer Frugt i en meget ung Alder.
Morbær som Prydtræ se <sp>Morus</sp>.
J. J.

Paa beskyttede Voksesteder med varm
Undergrund holder M. sig godt i de sydlige og vestlige
Kystegne af Norge.
N—k.

<sp>Morbærs Anvendelse:</sp> Friskplukkede
fine som Dessertbær, spises med eller uden Fløde.
Anvendes som anden Frugt til Kompot, Saft og
de forskellige Frugtretter. Opbevares henkogt og
syltet.
M. L.
</chapter>

<chapter name="Morgenfrue">
<b>Morgenfrue</b> se <sp>Calendula officinalis</sp>.
</chapter>

<chapter name="Morina">
<b>Morina</b> (Dipsacaceæ), Stauder. <sp>M.
Coulteriana</sp> Royle, Himalaya, 1 m høj; Bladene
linielancetformede, tornet-tandede, Blomsterne
bleggule; Sommer. <sp>M. longifolia</sp> Wall.,
Himalaya; 80-100 cm høj, er en dekorativ Plante
med fjerfligede, tornet-tandede Blade og rosahvide
Blomster samlede i Kranse opad den høje
Stængel; Sommer, Efteraar. M. er anvendelige som
Rabat- og Solitærplanter eller til Plantning paa
Stenhøj. <sp>Kultur:</sp> Formeres ved Frøudsæd;
Planterne holdes et Aarstid i Potte, inden de
udplantes; de kan ogsaa formeres ved Deling.
Fordrer en solrig Vokseplads, let, porøs Jord og maa
beskyttes mod overdreven Vinterfugtighed.
A. L.

<img>Morina longifolia.</img>
</chapter>

<chapter name="Morot">
<b>Morot</b> (s.) se Gulerod.
</chapter>

<chapter name="Morotbladloppan">
<b>Morotbladloppan</b> (s.) se under <sp>Bladlopper</sp>.
</chapter>

<chapter name="Morotflugan">
<b>Morotflugan</b> (s.) se <sp>Gulerodsfluen</sp>.
</chapter>

<chapter name="Morus">
<b>Morus</b> (Moraceæ), Morbær; haardføre Træer
eller Buske. <sp>M. alba</sp> L., Hvidt Morbær, Kina,
Asien, er et mellemhøjt eller lavt Træ eller en
meget høj Busk, hvoraf der dyrkes talrige
Former, som afviger en Del fra hverandre i
Voksemaade (opret Træform, hængende Træform,
Pyramideform, bred Buskform), i Bladenes Form,
Størrelse og Indskæring samt i Frugtens Form
og Farve (hvid, rødlig, sortrød, sort). <sp>M. nigra</sp>
L., Sort Morbær se Morbær. <sp>M. rubra</sp> L.,
Nordamerika, er et sjældent plantet Træ, der i
alt væsentligt ligner M. alba.
A. B.

<sp>Anvendelse:</sp> M. alba og M. rubra har kun
ringe Betydning som Prydplanter i vort Klima,
og skønt M. alba forefindes som større Busk, og
undtagelsesvis som stammet Træ, interesserer den
nærmest ved den Omstændighed, at den i Lande,
hvor man driver Silkeavl, er undergiven en Slags
rationel Kultur og tjener som Foderplante for
Silkeormen. M. rubra er saa godt som ukendt
hos os, men synes, efter Kulturforsøg med indtil
mandshøje Planter, at være den Art, som trives
bedst. Begge hører nærmest hjemme i Samlinger.
<sp>Kultur:</sp> M. alba og rubra formeres lettest
ved indført Frø, men kan ogsaa formeres ved
Aflægning af unge Skud og Rodstiklinger som
nævnt under Acanthopanax. De unge Planter
overvintres første Aar frostfrit og gives
derefter en solvarm Plads med en let, dyb og
nærende Jord. De bør anbringes paa Blivestedet i
yngre Alder.
J. B.

Paa beskyttede Voksesteder med varm
Undergrund holder M. sig godt i de sydlige og
vestlige Kystegne af Norge.
N—K.
</chapter>

<chapter name="Mos">
<b>Mos</b> se <sp>Tørring</sp> og <sp>Farvning af
Blomster</sp> samt <sp>Pakning</sp>.
</chapter>

<chapter name="Mosaiksyge">
<b>Mosaiksyge</b> er en smitsom Sygdom, der
forekommer hos Runkelroer, Rødbeder, Tobak,
Kartoffel, Tomat, Pelargonie o. fl. a. Planter. M.
viser sig ved, at Bladene bliver forsynede med
talrige smaa, hvidlige eller bleggrønne Pletter,
der oftest har et kantet Omrids og afveksler
regelmæssigt med de normale, grønne
Bladpartier. M. spiller hos os særlig en Rolle for
Frøavlen af Runkelroer, idet Frøudbyttet
formindskes stærkt som Følge af Angrebet. M.'s
Smitstof overføres gennem Saar, ved Berøring og ved
Hjælp af Insekter, især Bladlus. Hos Runkelroer
bekæmpes M. ved om Efteraaret kun at udvælge
saadanne Roer til Frøavl, som er fri for M., ved
at undlade Bortfjernelsen af Toppen før
Overvintringen, ved at holde saa stor Afstand som
muligt mellem 1. og 2. Aars Mark, og ved at
bekæmpe Bladlusene med alle til Raadighed
staaende Midler. Læggekartofler og
Pelargoniestiklinger bør kun tages fra Moderplanter, som hele
Livet igennem har været fri for M.
F. K. R.
</chapter>

<chapter name="Mosebede">
<b>Mosebede.</b> Vil man dyrke Planter, hvis
naturlige Voksested er Mosebund, f. Eks.
Rhododendron, Azalea pontica, mollis o. l. paa Steder,
hvor saadanne Jordbundsforhold ikke forefindes,
maa man ved Tilførsel af passende Jordarter
tilberede særlige Bede til de paagældende Planter.
Er Jordbundsforholdene af en fuldstændig modsat
Karakter, f. Eks. en højtliggende, stærk Lerjord,
kan man imidlertid ikke nøjes med at udgrave
Bedet i en bestemt Dybde og fylde Hullet med
Mosejord; en saadan Fremgangsmaade vil kun
give et daarligt Resultat. Om Vinteren vil
nemlig Overfladevandet naturligt søge hen til Bedet
som til en Brønd og gøre Jorden sur, og i
Sommertiden vil den tilførte Mosejord alt for let
udtørres. Man maa derfor dybgrave et større Stykke
uden om Bedet, hvilket vil bevirke, at den
ødelæggende Vinterfugtighed ikke samler sig i selve
Bedet. Dernæst udgraves Bedet og fyldes med en
Blanding af Mosejord og den stedlige lerholdige
Muld med Tilsætning af Bladjord, hvilket vil
hemme Udtørringen om Sommeren. Endvidere bør
man afdræne Bedet med Faskiner eller Drænrør,
saaledes at Vinterfugtigheden ikke kan gøre
Skade. Som Regel vil det være tilstrækkeligt at
udgrave Bedet 50-60 cm dybt. Til
Jordforbedringen kan man anvende vel udluftet, god
Mosejord, Sphagnum og almindelig Tørvestrøelse,
saavel før som efter at den er benyttet som Strøelse;
i sidste Tilfælde er den altid meget næringsholdig
og kan derfor ogsaa anvendes som Gødning til
M., hvortil man ellers i Reglen helst anvender
Kogødning. Under alle Forhold bør man til M.'s
Beliggenhed udvælge et Sted, hvor Betingelserne
er saa gunstige som muligt, d. v. s. fugtigt uden
ødelæggende Grundvand eller Vinterfugtighed,
hellere Halvskygge end for stærk Sol, og ikke
for nær ved store Træer, da disse ellers hurtigt
vil gennemvæve den tilberedte Jord med et tæt
Rodnet.
E. G..
</chapter>

<chapter name="Mosebølle">
<b>Mosebølle</b> se <sp>Vaccinium</sp>.
</chapter>

<chapter name="Motor">
<b>Motor</b> se <sp>Vandingsanlæg</sp> og <sp>Tractor</sp>.
</chapter>

<chapter name="Mucor">
<b>Mucor</b> se <sp>Sygdomme paa Konserves</sp>.
</chapter>

<chapter name="Mukia">
<b>Mukia</b> se <sp>Melothria</sp>.
</chapter>

<chapter name="Muld">
<b>Muld</b> se <sp>Formuldning</sp>.
</chapter>

<chapter name="Muldvarp">
<b>Muldvarp,</b> mullvad (s.) (Talpa europæa L.). En
kluntet bygget Krop, klædt i fløjlssort,
overordentlig fin Pels, et trynelignende forlænget
Hoved, Mangel af synlige Øjne, korte spadelignende
Forben o. s. v. er Kendetegn, som skiller denne
fra alle andre i Jorden gravende Dyr; den bør
altsaa ikke forveksles med Jordrotter eller
Markmus. Muldvarpen er Insektæder og fortærer
desuden Regnorme. Ved sin Gravning i Jorden
bliver den imidlertid til et Skadedyr, stundom af ret
besværlig Art. Den fanges ved Hjælp af Fælder;
men man kan ogsaa dræbe den ved f. Eks. at
udlægge forgiftede Regnorme. Fotogenblandet Vand,
Lysolopløsning, Tjærevand o. a., som nedhældes i
Gangene, menes ogsaa at kunne fordrive den,
men kan jo ogsaa have en vis skadelig
Indflydelse paa Planterødderne.
A. T.
</chapter>

<chapter name="Muldvarpesaks">
<b>Muldvarpesaks.</b> Heraf haves flere
Konstruktioner, blandt hvilke den her afbildede kan
anbefales som sikker, naar den blot opstilles rigtig.
Efter at man har jævnet det
nylig opkastede Muldvarpeskud,
graver man ned i Jorden med
Haanden, men gør Hullet saa
lille som muligt, og føler sig
for, til man finder den af
Muldvarpen lavede Gang. Man
fjerner da den løse Jord, trykker
Jorden fast i Bunden af
Gangen og ved Siderne, stiller
Saksen, efter at den er spændt,
paa tværs i Gangen og
saaledes, at den let kan smække
i, naar Muldvarpen rører ved
Pladen. Derpaa lægger man
noget frisk Græs e. l. over
Hullet omkring Saksen og der
ovenpaa Jord for at lukke
Lyset ude; man lægger Græsset
underst, for at Jorden ikke
skal falde ned og tilstoppe
Gangen. Saksene efterses jævnligt og opstilles
paa ny, hvis der er fanget en Muldvarp, eller
hvis denne ved at passere Saksen har faaet
denne til at slaa sammen uden at blive fanget.
Muldvarpen er særlig i Arbejde omtrent Kl. 4
Formd., Kl. 12 og 4 Eftmd. M. maa jævnlig
smøres, da Fjederen ellers ikke virker
tilstrækkelig hurtigt.
D. T. P.

<img>Muldvarpesaks.</img>
</chapter>

<chapter name="Mulgedium">
<b>Mulgedium</b> (Compositæ), Staude. <sp>M.
macrophyllum</sp> D. C., Kaukasus, Lilleasien,
Nordamerika; en 1,50-2 m høj Plante med store,
hjerteformede Rodblade. De lyslilla, c. 5 cm brede
Kurve sidder i halvskærmformede Stande i
Spidsen af Stængelen; Juli-Aug. <sp>M. sibiricum</sp>
Less., Nordasien, c. 1,50-2 m, har smalle Blade
og blaa Blomster; Juli-Aug. Kan benyttes i større
Haver paa beskyggede Steder, men breder sig
meget ved den krybende Rodstok. <sp>Kultur:</sp>
Formeres ved Frø og Deling og vokser bedst i løs
Jordbund.
G. B.
</chapter>

<chapter name="Mullvad">
<b>Mullvad</b> (s.) se <sp>Muldvarp</sp>.
</chapter>

<chapter name="Mullvadsyrsan">
<b>Mullvadsyrsan</b> (s.) se <sp>Jordkrebs</sp>.
</chapter>

<chapter name="Munkelus">
<b>Munkelus</b> (n.) se <sp>Bænkebidere</sp>.
</chapter>

<chapter name="Mur">
<b>Mur</b> se <sp>Espalier</sp>.
</chapter>

<chapter name="Murgröna">
<b>Murgröna</b> (s.) se <sp>Hedera</sp>.
</chapter>

<chapter name="Mus">
<b>Mus</b> se <sp>Rotter</sp>.
</chapter>

<chapter name="Musa">
<b>Musa,</b> Pisang (Musaceæ). <sp>M. Ensete</sp> I. F.
Gmel., Afrika, fleraarig Koldhusplante, er den
smukkeste af alle hidtil kendte Musa-Arter,
ligesom det er den eneste, der har det Fortrin at
kunne trives endogsaa overmaade frodigt paa et
beskyttet Sted paa Friland. Dens Blade kan
opnaa en overordentlig Størrelse, særlig naar den
dyrkes i Koldhus; paa Friland bliver Væksten
mere sluttet. Den midterste Bladribbe er
særdeles kraftig udviklet og har, i Modsætning til
Bladenes dybgrønne Farve, en undertiden stærkt
skinnende rød Farve. Bladenes Længde bliver
paa et treaarigt Eksemplar, udplantet i
Koldhus, 5 m og Bredden 90 cm, udplantet paa
Friland 3 m og Bredde 75 cm. Stammen er meget
karakteristisk og kan paa et treaarigt Eksemplar
blive c. 1 m høj. <sp>Kultur:</sp> M. E. formeres
ved Frø, der saas saa tidlig som muligt — helst
i Jan. — i Stiklingpotter med godt Dræn og i
en stærkt sandblandet Jord. Der lægges et Frø
i hver Potte, hvorefter Potterne henstilles paa
stærk Undervarme. Spiringen, der er meget
usikker, vil foregaa i Løbet af 2-3 Uger.
Omplantning foretages meget hyppigt i en let, men
nærende Jord, og Planterne bør henstaa paa
Undervarme indtil Midten eller Slutningen af Maj,
hvorefter de indflyttes i et Koldhus til
Afhærdning. De kan udplantes paa Friland 8-10 Dage
ind i Juni. M. E. egner sig særlig til Plantning
som fritstaaende i Græsset. De trives bedst med
lidt Undervarme, hvorfor Hullerne i Græsset maa
udgraves c. 1 m dybe og 1 m brede. De kan
plantes i stærkt gødet Jord; men forraadnet
Drivbækgødning er dog at foretrække. Efter
Plantningen saas Græsfrø ind til Stammen, og
Vanding maa foretages hver Dag. Væksten vil nu
foregaa meget hurtigt, og der vil saaledes i Juli,
Aug. og Septbr. fremkomme et nyt Blad hver
Uge. Ved Optagningen, som maa finde Sted før
Indtrædende stærk Nattefrost, kan man, uden
Fare for Planterne, bortskære en Mængde
Rødder, og Planterne indplantes da i forholdsvis smaa
Potter eller Ballier, hvortil der benyttes
Varmebedsjord. Frøplanterne bør hensættes paa
Undervarme, indtil de har dannet ny Rødder, hvorimod
de ældre Planter meget godt kan hensættes i
Koldhus umiddelbart efter Indplantningen. I
Løbet af Vinteren gives sparsomt Vand, da særlig
Frøplanterne er tilbøjelige til at raadne; disse
er i det hele taget langt vanskeligere at
overvintre end de ældre Planter, fordi de ikke har saa
mange Trævlerødder som disse. En anden
Fremgangsmaade, der har det Fortrin fremfor den
førstnævnte, at man ikke mister saa mange Planter
ved Overvintringen, er følgende: Udsæden
foretages i Febr.-Marts, hvorefter Planterne
behandles som tidligere nævnt; dog bliver de ikke saa
hyppigt omplantede. Efter Afhærdning i Juni
bliver de udflyttede paa Friland, og Potterne
nedgraves da paa Omsats el. l. Steder. Planterne
vil paa denne Maade blive meget faste og
tætsluttede og vil let kunne overvintres i et koldt
eller tempereret Hus.
V. E.

<sp>Musa</sp>. Af andre Arter end M. Ensete dyrkes
for deres Frugters Skyld — Bananer — flere
Steder i Troperne. <sp>M. Cavendishii</sp> Lamb
(M. chinensis Sweet), Kina, <sp>M. paradisiaca</sp>
L. og <sp>M. sapientum</sp> L., der ligner hinanden
meget — navnlig den førstnævnte, der tidligere
spillede en vis Rolle som Kulturplante, men nu
har tabt sin Betydning som saadan her hjemme,
efter at indførte Bananer er bleven en almindelig
Handelsvare. — Som smukke Arter til
Væksthuskultur i luftige Varmhuse kan nævnes: <sp>M.
coccinea</sp> Andr., Kina, kun indtil 2 m høj,
Bladene c. 75 cm lange og 25 cm brede, oprette
Blomsterkolber med smukt røde Brakteer; <sp>M.
rosacea</sp> Jacq., St. Mauritius, der bliver
temmelig høj, men er slank og let af Bygning, samt
<sp>M. zebrina</sp> van Houtte, Java, indtil 2 m høj,
der er en smuk og ret ejendommelig Bladplante,
hvis Blade er rødlige paa Undersiden og brunligt
stribede og plettede paa Oversiden. <sp>Kultur:</sp>
Disse Arter formeres ved Rodskud; alle Musa
fordrer temmelig stort Potterum og
gødningskraftig Jord, ligesom de i Sommertiden vandes
jævnligt med Gødnigvand; om Vinteren holdes de
derimod ret tørt.
M. H.

<img>Musa Ensete.</img>
</chapter>

<chapter name="Muscari">
<b>Muscari</b> (Liliaceæ), Perlelhyacinth, Druehyacinth.
Løgvækster med linieformede, trinde Blade og
Blomster i Klaser. <sp>M. botryoides</sp> Mill.,
Europa, 10-15 cm, har tætte Klaser med
himmelblaa, næsten kugleformede Blomster; <sp>var.
album</sp>, »Sukkertop«, har hvide Blomster; Maj.
<sp>M. comosum</sp> Mill., Europa, 20-30 cm, har en
lang aaben Klase, hvis øverste Blomster er golde,
langstilkede; <sp>var. monstrosum</sp> er en
ejendommelig Misdannelse uden normale Blomster, men
med violetfarvede, stærkt forgrenede Klasestilke;
<sp>var. plumosum</sp> skal have endnu mere
fjerbuskagtig forgrenet Klase end monstrosum. <sp>M.
Heldreichii</sp> Boiss., Grækenland, 10-20 cm,
ligner botryoides, men har større Blomster;
April-Maj. <sp>M. moschatum</sp> Willd., Muskathyacinth,
Lilleasien, 20 cm, Blomsterne ret store,
grønliggule, vellugtende; Maj. <sp>M. racemosum</sp> Mill.,
Middelhavslandene, 15-25 cm, Blomsterne
klokkeformede, mørkeblaa i en tæt Klase; Maj.
Muscari-Arterne kan anvendes til Indfatning og til
Plantning paa Rabat eller Stenhøje. <sp>Kultur:</sp>
Formeres ved Fradeling af Sideløg, men bør kun
forstyrres sjældent. De tager til Takke med enhver
ikke for fugtig Jordbund.
A. L.
</chapter>

<chapter name="Musetorn">
<b>Musetorn</b> se <sp>Ruscus</sp>.
</chapter>

<chapter name="Muskathyacinth">
<b>Muskathyacinth</b> se <sp>Muscari moschatum</sp>.
</chapter>
<chapter name="Muskedonner">
<b>Muskedonner</b> se <sp>Typha</sp>.
</chapter>

<chapter name="Musschia">
<b>Musschia</b> (Campanulaceæ), Koldhusplante. En
lille Slægt, der staar Platycodon nær, med 2 Arter
fra Madeira. <sp>M. aurea</sp> Dum.; en 30-40 cm høj
Plante med elliptiske, glinsende Blade og talrige,
gule Blomster; Aug. <sp>M. Wollastonii</sp> Lowe,
2 m høj, med prægtige, orangegule og røde
Blomster. <sp>Kultur:</sp> se Campanula for Koldhus; efter
nogle Aars Forløb tiltrækkes ny Planter ved Frø
ligesom Campanula pyramidalis.
F. E.

<img>Musschia Wollastonii.</img>
</chapter>

<chapter name="Mutation">
<b>Mutation</b> se under <sp>Arvelighed</sp> I, Side 54.
</chapter>

<chapter name="Muttbær">
<b>Muttbær</b> (s.) se <sp>Morbær</sp>.
</chapter>

<chapter name="Mycoderma">
<b>Mycoderma</b> se <sp>Sygdomme paa
Konserves</sp>.
</chapter>

<chapter name="Mycosphærella">
<b>Mycosphærella</b> fragariæ se
<sp>Jordbær-Bladpletsyge</sp>.
</chapter>

<chapter name="Myg">
<b>Myg,</b> mygg (s.) (Nemocera), tovingede Insekter
med mangeledede Følehorn. Nogle af dem lever
paa dyrkede Planter og foranlediger Misdannelser
eller andre Sygdomssymptomer. Se <sp>Galmyg</sp>.
A. T.
</chapter>

<chapter name="Mykorrhiza">
<b>Mykorrhiza,</b> Svamperødder, se under
<sp>Knoldbakterier</sp>.
</chapter>

<chapter name="Mynte">
<b>Mynte</b> se <sp>Mentha</sp>.
</chapter>

<chapter name="Myosotis">
<b>Myosotis</b> (Boraginaceæ), Forglemmigej. <sp>M.
alpestris</sp> Schmidt, Europa, hører til vore
allerbedste, haardføre, toaarige Frilandsplanter med
smukke, blaa Blomster, der fremkommer i stor
Mængde i Maj-Juni. Da den kan anvendes paa
saare forskellig Maade, er det intet Under, at den
er alles Yndling og uundværlig i enhver Have.
Især af de nyere, forbedrede Varieteter, der i
Skønhed overgaar Stamformen, kan man saaledes
fremstille udmærket smukke Foraarsgrupper og
Slyngninger i Græsplæner, ligesom ogsaa tætplantede
Rabatter, nær eller fjernt fra Huset, er af stor og
behagelig Virkning; endvidere er den anvendelig
til Stenhøje og Indfatninger samt til Potte, hvortil
nogen Forkultur ikke er absolut nødvendig, da
blomstrende Planter kan indplantes uden at tage
nævneværdig Skade. De afskaarne Blomster er
udmærkede til alt finere Binderi. De er lette at drive
i Blomst noget tidligere end ovenfor nævnt, naar
man i Marts anbringer Karme med Vinduer om
og over et Bed Planter. <sp>M. a. alba</sp>, hvid; <sp>M. a.
Indigo</sp> og <sp>M. a. Indigo compacta</sp> har
smukke, dybblaa Blomster, sidstnævnte en sluttet
Vækst; <sp>M. a. rosea</sp>, rosa; <sp>M. a. nana
compacta</sp> har lav, udbredt Vækst og Blomster i
blaa, hvide og rosa Farver. <sp>M. a. n. c. foliis
aureis</sp> har gule Blade og blaa Blomster. <sp>M.
a. n. c. gracilis</sp>, blaa; meget fin og sirlig. M.
a. n. c. med Varieteter egner sig fortrinsvis til
Potte, Grupper og Indfatning. <sp>M. a.
elegantissima</sp>, 20-30 cm høj, pyramideformet Vækst;
Blomster i blaa, hvide og rosa Farver;
Anvendelse som foregaaende. <sp>M. a. robusta
grandiflora</sp> (Elisa Fonrobert) har store Blomsterskærme
og store Blomster — hvoraf de midterste er fyldte
— i blaa, hvide og rosa Farver med fremtrædende
gult Øje; egner sig til Grupper, Indfatning, Potte
og Afskæring. <sp>M. a. Victoria</sp>, c. 15 cm høj;
rund, tætsluttet Vækst, men endnu smukkere
Blomster end foregaaende; meget blomsterrig;
egner sig fortrinlig til Potte, Grupper og Indfatning.
<sp>M. a. stricta</sp>, opret, søjleformet Vækst,
Blomster i blaa, hvide og rosa Farver. <sp>Kultur</sp>
meget let. Frøet saas i Juli-Aug. i kold Bænk eller
paa Friland og ikke for tæt; Frøplanterne prikles
med 3-5 cm Afstand og udplantes i Oktbr. med
20-25 cm Afstand; de lave Former lidt tættere.
Man kan ogsaa vente med Henplantningen paa
Blivestedet til Foraaret, men Blomstringen vil da
begynde lidt senere. Udsæd paa Voksestedet er
ogsaa anvendelig, men giver ikke saa kraftige
Planter. De er haardføre og tager kun Skade i meget
strenge og snefattige Vintre; undertiden kan en
Skimmelsvamp være ødelæggende for M., især naar
stærk Varme pludselig afløser fugtigt, køligere Vejr.
Saa snart denne Sygdom opdages, bør man
overdrysse Planterne med Svovlblomme. M. alpestris
med Varieteter trives i enhver næringsholdig, ikke
for svær Jord; de ynder nogen Skygge og rigelig
Vanding fra Blomstringens Begyndelse. Frøets
Spirekraft 2 Aar; Spiring i Løbet af 2-3 Uger. <sp>M. a.
hybrida Liebesstern</sp> og <sp>M. hyb. Ruth
Fischer</sp> er begge Krydsninger mellem M.
alpestris og M. palustris. Væksten er meget lav og
sluttet, og Bladene, der er korte, mørkgrønne,
udbreder sig som en Roset paa Jorden; førstnævnte
har smukke blaa, sidstnævnte meget store,
himmelblaa Blomster. Er desværre noget ømtaalelige
og maa derfor dækkes om Vinteren, helst med
Granris, eller overvintres i kold Bænk. — <sp>M.
azorica</sp> Wats., Azorerne, to- eller fleraarig
Koldhusplante med meget smukke mørkviolette
Blomster med gult Øje. Formeres ved Stiklinger
om Foraaret af overvintrede Planter og ved Frø,
der saas i Juli til først i Aug. Frøplanterne
prikles, plantes senere enkeltvis i Potte og
overvintres paa et lyst og temmelig tørt Sted i Koldhus.
Omendskønt den bedst egner sig til Pottekultur,
kan den dog udplantes i Maj paa et beskygget
Sted paa Friland i ikke for svær Jord og vil da
blomstre hele Sommeren; rigelig Vanding i
Vækstperioden er nødvendig. Kan ogsaa behandles som
enaarig; Frøet maa i saa Fald saas i Febr.-Marts
i Potte, som stilles varmt; Frøplanterne prikles,
plantes senere i Potte og udplantes sidst i Maj
efter at være tilstrækkelig af hærdede. <sp>M. a.</sp>
<sp>alba</sp>, hvid. — <sp>M. dissitiflora</sp> Baker., Schweitz,
har kraftig, udbredt Vækst og er i alle sine Dele
større end M. alpestris. De store, smukke Blomster
er, naar de udfolder sig, først rosafarvede, men
antager hurtig en dybblaa Farve. Egner sig
fortrinsvis til Potte og ganske udmærket til
Afskæring. M. d. er paa Friland noget ømtaalig mod
Foraarsfrosten og maa derfor beskyttes mod denne.
<sp>M. d. alba</sp>, hvid; <sp>M. d. Perfection</sp>,
storblomstret, blaa med stort gult Øje. — <sp>M.
oblongata</sp> Link <sp>var. perfecta</sp>, to- eller
fleraarig Koldhusplante; store, smukke, langstilkede
Blomster, der er udmærkede til Afskæring i
Vintermaanederne; egner sig ikke til Friland.
Formeres ved Stiklinger om Foraaret eller
Forsommeren. <sp>M. palustris</sp> Lam.,
Sump-Forglemmigej, Europa. <sp>M. p. semperflorens</sp>, 20-25
em høj; har krybende Stængler og himmelblaa
Blomster, der fremkommer i rigelig Mængde fra
Foraar til Efteraar. Trives bedst paa fugtige
Steder og i Nærheden af Vand, men vokser dog
ogsaa godt til i almindelig kraftig Jord og blomstrer
rigt og længe, naar kun rigelig Vanding ikke
forsømmes; Bladene bliver dog ikke saa mørkegrønne
som paa fugtige Voksesteder. Egner sig godt til
Grupper, Indfatning, Afskæring og Potte og
lader sig let drive i Blomst i Vintertiden, hvortil
man i Septbr. planter stærke Planter i Potte;
Drivningen paabegyndes ved svag Varme, som
efterhaanden forøges. Formeres ved Deling og ved Frø
paa den for M. alpestris omtalte Maade. <sp>M. p. s.
alba</sp>, hvid. <sp>M. p. s. rosea</sp>, rosa. <sp>M. p. s.
grandiflora</sp> (Nixenauge), har store,
himmelblaa Blomster og robust Vækst; smuk. <sp>M. p.
Sensation</sp> har blaa Blomster og en hvid Stribe i
Bladet. <sp>M. p. Tom Thumb</sp>, ganske lav; blaa
Blomster. <sp>M. Rehsteineri</sp> Wartm.,
Nordeuropa og Amerika, kun nogle faa cm høj;
himmelblaa Blomster. Denne prægtige lille M. er bedst
anvendelig til Potte og Stenhøj. Formeres om
Foraaret ved Stiklinger og i Septbr. ved Deling. <sp>M.
rupicola</sp> Sin., Europa. Denne overordentlig
smukke M. danner 5-10 cm høje, smaa, runde
Planter; smukke mørkeblaa Blomster. Anvendelig
til smaa Grupper, Indfatning, Potte og Stenhøje.
Formeres lettest ved Frø, som omtalt for M.
alpestris. Dækkes i strenge Vintre med Granris.
Plantes med c. 10 cm Afstand; ynder et noget
skygget Voksested.
L. F.

<sp>Myosotis</sp>. <sp>Drivning</sp>. Hertil anvendes
saa at sige udelukkende <sp>M. oblongata
perfecta</sp> og den nyere Forbedring af samme kaldet
<sp>Albion</sp>, som har en mere dyb Farve end
Stamformen. Formeringen kan foretages enten ved
Stiklinger af afdrevne Planter eller ved Udsæd.
Stiklingeformeringen er vel nok at foretrække,
naar man vil bevare en fuldt ud konstant Type
baade med Hensyn til Vækst og Farve, men
Frøudsæd kan ogsaa godt anvendes, naar man avler
sit Frø af typiske Moderplanter. Frøet udsaas
sidst i Maj, Frøplanterne prikles og udplantes paa
Friland, naar de er tjenlige dertil, med c. 30 cm
Afstand og indplantes i Potte i Slutningen af
August. Da denne Myosotis ikke taaler Nattefrost,
maa man i Tide beskytte den herimod ved
Paalægning af Vinduer. Drivningen, som maa
foregaa i et lyst Hus ved 10-12° C., kan man
paabegynde i November, og man kan, naar man har
flere Hold, have M. i Blomst hele Vinteren. De
andre Sorter som <sp>M. dissitiflora</sp> taaler ikke
nogen egentlig Drivning, dog kan man ved
Indpotning om Foraaret nok fremskynde Blomstringen en
Maanedstid.
L. A.

<sp>Myosotis til Frøavl</sp> udsaas i Slutningen
af Juli og udplantes i Begyndelsen af Oktbr. i
Rækker med c. 30 cm Afstand og c. 20 cm
mellem Planterne. Vokser bedst paa kraftig, velgødet
Jord. De uægte Planter frasorteres under
Blomstringen, og af de mest typiske Planter udvælges
et passende Antal til Stamfrøavl. Frøet modner i
Juni, Planterne blomstrer som Regel endnu, naar
det er passende Tid til Afskæringen, hvilket er,
naar 1/4 til 1/3 af det nederste Frø er sort. For
ikke at spilde det bedste Frø, maa man have sin
Opmærksomhed henvendt paa det mest belejlige
Tidspunkt for Afskæringen. Høstningen foretages
ved at omfatte Planterne med venstre Haand, og
uden at ryste Toppen eller vende denne nedad,
afskæres de og lægges paa et medbragt Sejl.
Planterne tørres enten paa Sejl i Solen eller paa
Lægtestillads paa luftigt Loft eller Lade. Tærskes paa
Maskine eller med Plejl, men maa være knastørt
for at kunne tærskes rent. Renses paa Drøftetrug
og Sold. Frøet eftertørres i Solen eller paa luftigt
tørt Sted. Myosotis krydser ikke indbyrdes.
H. G.
</chapter>

<chapter name="Myrer">
<b>Myrer</b> (Formicidæ) er aarevingede Insekter, som
lever i store Samfund, bestaaende af Hanner,
Hunner og Arbejdere. Nogle bygger store Tuer af
løst Materiel, Gran- eller Fyrrenaale, Kviste; men
andre anlægger Bostader i hule Træer, under Stene
eller i Jorden. Alene gennem deres
Bygningsvirksomhed kan Myrerne være Menneskene til
Fortræd, men desuden kan de gøre Skade i Haven
ved om Foraaret at sønderbide Knopper og
Blomster paa Frugttræer og Bærbuske. Myresamfundene
kan i Reglen let uskadeliggøres ved f. Eks. at
overgyde dem med koghedt Vand. Er Samfundene
vanskelige at komme til, kan man forsøge at byde
Myrerne svagt arsenikforgiftet Melasse eller
Sirup, som de med Begærlighed slikker i sig, og
med hvilket de ved Hjemkomsten mader deres
Yngel.
A. T.
</chapter>

<chapter name="Myrica">
<b>Myrica</b> (Myricaceæ), Pors, haardføre Buske med
ægformede eller lancetformede, aromatiske Blade
og uanselige Blomster. <sp>M. asplenifolia</sp> se
Comptonia a. — <sp>M. cerifera</sp> L., Voks-Pors.,
Nordamerika, mellemhøj Busk. <sp>M. Gale</sp> L.,
Mose-Pors, Europa, Danmark. En i Moser voksende,
uanselig, lav eller mellemhøj Busk.
A. B.

<sp>Anvendelse:</sp> M. er ikke stærkt
iøjnefaldende, men ret interessante Buske, som passende
kan anvendes imellem Ericaceer o. l. paa saakaldte
Lyng- eller Mosebede, endvidere i Forgrund af
Busketter og især M. cerifera tillige som
Underplantning under høje Træer. <sp>Kultur:</sp> M. formeres
ved Frø, som rettest saas i Kasser, og de unge
Planter overvintres frostfrit eller i Rammer
under Dække en Vinter eller to. De kan ogsaa
formeres ved Aflægning, særlig naar de staar i
vedholdende jævnt fugtig Jord og lidt Halvskygge.
Lettest formeres de ved Rodskud, hvoraf især M.
cerifera ved fleraarig, uforstyrret Vækst i
letmuldet, grovsandet Jord udvikler mange og paa den
Maade endogsaa formerer sig selv.
J. B.
</chapter>

<chapter name="Myricaria">
<b>Myricaria</b> (Tamaricaceæ), haardfør Busk. <sp>M.
germanica</sp> Desv., Europa, er en lav eller
mellemhøj, uanselig Busk med ganske smaa,
skælagtige Blade og ubetydelige Blomster i lange,
oprette Aks.
A. B.

<sp>Anvendelse:</sp> M. er en tyndtbygget Busk,
hvis væsentligste Pryd er dens blaagrønne Farve,
som virker bedst, naar den, samtidig med at tjene
som Variation imellem frisk-grønne Tamarix, selv
fremhæves af disse: <sp>Kultur:</sp> M. formeres ved
Stiklinger af modent Træ i letmuldet, ikke for tør
Jord paa Friland. M. har en faagrenet Rod og
taaler derfor ikke godt Omplantning udover en
Alder af 3-4 Aar. Ved fra Begyndelsen at passe
den med Indskæring af Grenene kan man give
Planten lidt fyldigere Form og derigennem lidt
bedre Udseende.
J. B.
</chapter>

<chapter name="Myriophyllum">
<b>Myriophyllum</b> (Haloragidaceæ), Tusindblad,
Vandplanter til Frilands-, Koldhus-, Varmhus- og
Stue-Akvarier. Blomsterne er ganske smaa og
ubetydelige; Bladene er kransstillede, kamformigt delte
med ofte haarfine Afsnit. <sp>M. alterniflorum</sp>
D. C., Europa, Danmark, Friland; <sp>M.
hippuroides</sp> Nutt., Nordvestamerika, Koldhus; <sp>M.
prismatum</sp> hort., Varmhus og Koldhus; <sp>M.
proserpinacoides</sp> Gill., Sydamerika, med smukt
lysgrønt Løv, Koldhus, om Sommeren ogsaa Friland,
og <sp>M. sparsiflorum</sp> Wright, Cuba, Varmhus,
er nogle af de Arter, som hyppigst anvendes.
<sp>Kultur:</sp> M. formeres let ved Deling og ved
Stikning, og de trives i enhver god, kraftig Jord.
Potterne stilles paa saa dybt Vand, at Planten er
helt under Vand. M. proserpinacoides udvikler dog
Løvet smukkest over Vandet.
A. L.
</chapter>

<chapter name="Myrobalanblomme">
<b>Myrobalanblomme,</b> <sp>Prunus cerasifera</sp> (se
der) eller <sp>P. Myrobalana</sp>, gaar oftest her i
Danmark under det fejle Navn »Mirabelle«, der er
det rigtige Navn paa en Blommegruppe, hvoraf der
dyrkes i ret store Mængder, især til Tørring og
Henkogning, i Mellem-Europa og navnlig i
Nord-Frankrig nogle Sorter som <sp>Stor fra Nancy</sp>,
<sp>Raugheri's gule</sp>, <sp>Dobbelt
Herrenhauser-Mirabelle</sp> o. fl.; disse er prøvede
her i Danmark; men selv under gode Forhold kan
de ikke nær maale sig med vore almindeligt
dyrkede Sorter; Træerne er svagt voksende og lidet
haardføre, saa de er i det Hele uden Værd for os.
Derimod er Myrobalanblomme eller som den paa
Dansk meget passende kaldes
<sp>Kirsebærblomme</sp>, værdifuld baade som Lætræ under ikke alt
for barske Forhold og som frugtbærende, idet den
ofte bærer en meget rig Høst (100-150 kg pr.
Træ er ikke ualmindeligt) af særlig til Tørring,
Kompot og Mos fortrinlige Frugter, der i Udseende
kan ligne Spisekirsebær noget, medens Smagen som
raa oftest er lidt flov, blommeagtig; der er
forskellige Former (runde, hjerteformede, ovale) og
Størrelser samt Farver, lige fra lyst hvidgule, til
mørkegule med rød Solside, grønlige, lyserøde, mørkerøde,
blaalige og næsten sorte; de gule har oftest ret
tørt Kød, medens de rødlige er mere saftfulde og
velsmagende. Formeres de ved Saaning, varierer
de en Del, navnlig efter Krydsning, medens de
efter »Renavl« holder sig ret ensartede og ægte,
hvilket ubetinget burde overholdes ved Saaning
til Grundstammer. Til Læplantning er det mindre
vigtigt. M. er haardfør, ret vindfør,
hurtigvoksende som ung og nøjsom; den danner et tæt busket,
lille Træ, der bliver 4-5 m højt. Egner sig godt
til at staa som enkelt Lærække om mindre
Haver eller som inderste Række i bredere Læbælter;
plantes dertil i 1,50 m Afstand og hveranden
ryddes senere. I de senere Aar formeres flere
værdifulde Sorter ved Okulation; dette gaar let;
Træerne vokser hurtigt og kan ofte begynde at bære
som 3-4-aarige. Særlig de tidligmodne Sorter
giver en søgt Torvefrugt. Plantes forædlede Træer
med 3-4 m Afstand og med midlertidig
Mellemplantning af 2-3 Frømyrobalaner, faar man
hurtigt Læ. M. kræver sund, kalkrig Jord, ellers
dør de ofte i en ung Alder. Beskæring
indskrænkes til Udtynding af særlig tætte eller krydsende
Grene. Da den blomstrer meget tidligt, ødelægges
Blomsterne i enkelte Aar af Nattefrost, hvorfor
Høsten ofte slaar fejl i Frostegne. Den egner sig
ogsaa udmærket til høje, hurtigvoksende Hække;
plantes dertil med 35-50 cm Afstand; taaler godt
Nedskæring og Klipning, saa den kan blive meget
tæt, men bærer da kun lidt eller intet, hvorfor
man undertiden lader enkelte kraftige Skud, med
ens Mellemrum, vokse frit op og danne Kroner
over Hækken. Stenfrugtskimmel kan angribe den,
og den hjemsøges ofte stærkt af Ringspindere.
H. G—m.
</chapter>

<chapter name="Myrrhis">
<b>Myrrhis</b> se <sp>Spansk Kørvel</sp>.
</chapter>

<chapter name="Myrsiphyllum">
<b>Myrsiphyllum</b> se <sp>Medeola</sp>.
</chapter>

<chapter name="Myrte">
<b>Myrte</b> se <sp>Myrtus</sp>.
</chapter>

<chapter name="Myrtus">
<b>Myrtus</b> (Myrtaceæ). <sp>M. communis</sp> L.,
Middelhavslandene, Koldhusplante. Der findes
forskellige Former, som væsentligst afviger fra
hverandre ved Bladenes Form og Størrelse. Foruden selve
Arten er de almindeligst dyrkede Former <sp>M. c.
italica</sp> med opret, kraftig Vækst og tilspidsede
Blade og <sp>M. c. minima</sp> (M. c. microphylla) med
svagere Vækst og smaa Blade. M. dyrkes navnlig
til Afskæring af Aarsskuddene, der anvendes til
Brudekranse o. l., men tildannes ofte med
Stamme og Krone til Anvendelse som Potteplante. <sp>M.
Ugnii</sp> Mol. (Eugenia Ugnii Hook.), Chili. Saavel
Bladene som de rosenrøde Blomster er vellugtende.
Om Efteraaret er Busken især meget smuk med
sine røde, aromatisk søde Bær, der er meget
yndede i Plantens Hjemstavn. <sp>Kultur:</sp>
Formering sker ved Stiklinger i Aug. paa halvvarmt
Varmebed og med Overvintring i Koldhus eller i
Jan.-Febr. i Formeringsbedet eller paa Varmebed.
De unge Planter plantes om Foraaret i Potter eller
frit ud paa et af brugt Varmebed, hvor de
efterhaanden vænnes til Luften, indtil Vinduet helt
kan aftages. For at faa buskede Planter knibes
Spidsen af de unge Planter, hvilket ved
Tiltrækning af stammede Eksemplarer dog udsættes, indtil
den ønskede Stammehøjde er naaet. Naar man vil
tiltrække stammede Planter, maa man give nogen
Undervarme for at fremskynde Væksten i Højden,
og Sideskuddene fjernes, indtil Stammehøjden er
naaet. Indplantning finder Sted i Aug., og
Planterne holdes derefter under Glas paa et afbrugt
Varmebed, dels for at fremme Rod væksten, dels
fordi Bladene ellers let i kølige Nætter antager
en brunlig Farve, der gør Løvet mindre
anvendeligt. Overvintring sker i Koldhus med lav
Temperatur og rigelig Luft i mildt Vejr. Planter, der
bar været anvendte til Afskæring, udplantes
ligesom de unge Planter om Foraaret paa et afbrugt
Varmebed og indplantes i Slutningen af Aug. Naar
Aarsskuddene ikke afskæres, og de er
tilstrækkeligt kraftige, dannes der i Bladhjørnerne
Blomsterknopper, som udfolder sig næste Sommer.
Jordblanding: Varmebedsjord,. Græstørvjord og Sand.
P. F.
</chapter>

<chapter name="Myzus">
<b>Myzus</b> se <sp>Kirsebær</sp>- og <sp>Ribsbladlus</sp>.
</chapter>

<chapter name="Mælkesyrebakterie">
<b>Mælkesyrebakterie</b> se <sp>Sygdomme paa
Konserves</sp>.
</chapter>

<chapter name="Mätare">
<b>Mätare</b> (s.) se <sp>Maalere</sp>.
</chapter>

<chapter name="Møl">
<b>Møl,</b> malar (s.) (Tineidæ), yderst smaa
Sommerfugle med lancetformede, af lange Haarfrynser
kantede Vinger. Flere af disse Arter er som
Larver svære Skadedyr, se f. Eks. Blommemøl,
bredvinget Æblemøl, Kaalmøl, Æblemøl, Ribsmøl m. fl.
A. T.
</chapter>

<chapter name="Mølplanten">
<b>Mølplanten</b> se <sp>Plectranthus</sp>.
</chapter>

<chapter name="Mønje">
<b>Mønje</b> se <sp>Skovtræers og Lætræers
Formering og Tiltrækning</sp>.
</chapter>

<chapter name="Möss">
<b>Möss</b> (s.) se under <sp>Rotter</sp>.
</chapter>

<h1>N.</h1>

<chapter name="Naalelus">
<b>Naalelus,</b> barrlöss (s.) (Chermesidæ) er en Slags
Lus, beslægtet med Bladlusene, men let kendelige
fra disse derved, at Æglægning altid finder Sted.
Dyrene er desuden betydelig mindre og har ikke
saa stor Bevægelighed som Bladlusene. Naalelusene
forekommer udelukkende paa Naaletræer og
fortrinsvis paa Gran. Paa Rødgran foraarsager visse
Arter Galledannelser, som noget minder om Kogler
eller smaa Ananasfrugter. Det sker paa den
Maade, at en angreben Naal svulmer op ved Grunden,
og mange saadanne Naale slutter sig let sammen.
Indeni »Koglen« findes smaa Rum, i hvilke en
Generation Naalelus udvikles. Naar Dyrene er
fuldvoksne, tørrer »Koglen«, hvorved smaa
tværstillede Rum aabner sig paa Siderne af den og
slipper Dyrene ud; disse kan undertiden forblive paa
Granen og der blive Ophav til en ny Generation,
eller ogsaa udvandrer de. En Art flytter til
Lærketræer, en anden til Ædelgran. Paa disse
afstedkommes aldrig koglelignende Galledannelser.
Dyrene sidder under en mer eller mindre rig
uldagtig Voksmasse paa Stammer, Grene og Naale;
paa disse gør de om Foraaret megen Skade, da de
i store Skarer angriber de nyudsprungne Naale.
De ovennævnte »Kogler« dræber Skuddene, hvis
de helt omslutter disse, eller misdanner, krummer
dem, hvis de er ensidige. En Rigdom paa »Kogler«
kan altsaa i høj Grad misklæde eller skade en
ung Gran. De paa Ædelgranerne optrædende Lus
har dog endnu større økonomisk Betydning.
Koglerne afklippes, saa vidt det kan ske, inden de
aabnes; de angrebne Ædelgran sprøjtes gentagne
Gange med stærkt nikotinholdige Sprøjtemidler,
forsaavidt man ikke foretrækker ved Brænding at
uskadeliggøre angrebne Træer for at hindre
Skadedyrenes Udbredelse i f. Eks. Planteskolerne.
A. T.
</chapter>

<chapter name="Naaletræer">
<b>Naaletræer</b> se <sp>Løvtræer</sp> samt under de
enkelte Slægter, Forædling, Stikning og
Træplanters Tiltrækning.
</chapter>

<chapter name="Nægelia">
<b>Nægelia</b> (Gesneraceæ), Varmhus. Denne Slægt,
der er udskilt fra Gesnera, har til Forskel fra
denne ikke egentlige Knolde, men skællede
Rhizomer, nærmest i Lighed med Rhizomerne hos
Achimenes og Tydæa. De oprindelige Arter har
alle hjemme i Meksiko og Mellemamerika. Det er
Planter af fra 40 cm indtil c. 1 m Højde, der har
opret Stængel med modsatte, mest hjerteformede
og haarede, ofte smukt tegnede Blade. Blomsterne,
der er skævt klokkeformede og i smukke Farver,
er samlede i en bladløs, endestillet Klase. <sp>N.
cinnabarina</sp> Lind. har tæt, fløjlsagtig, rød
Haarbeklædning paa Stængel og Blade, karminrøde
Aarer og cinnoberrøde Blomster med mørkere
Punktering i Svælget. <sp>N. fulgida</sp> Ortg., grønne
Blade og skarlagenrøde Blomster. <sp>N.
multiflora</sp> Hook. (N. amabilis Decne.), mørkegrønne
Blade, hvide Blomster med gult Svælg. <sp>N.
zebrina</sp> Rgl., smukke fløjlsagtige Blade med
mørkpurpur Aarer, Blomsterne skarlagenrøde paa
Oversiden, gule paa Undersiden og indvendig, samt
mørkt punkteret Svælg. Der findes en Mængde
smukke Kulturformer, der mest er fremstaaede
ved Krydsning mellem disse to sidste Arter, de
saakaldte Nægeliahybrider. Desuden Bastarden
mellem N. og Achimenes, <sp>N. picturata</sp> hort.
<sp>Kultur:</sp> Hvad Formering, Overvintring og den
øvrige Kultur angaar, kan i alt væsentligt
henvises til Achimenes. Rhizomerne omlægges som
Regel i Marts-April til Blomstring i
Eftersommeren, men man behøver, naar det er store,
blomsterdygtige Rhizomer, kun at lægge én i en Potte,
af de mindre 3.
M. H.
</chapter>

<chapter name="Naftalin">
<b>Naftalin</b> beskytter til en vis Grad mod Angreb
af Skadeinsekter. Saaledes er det f. Eks. et godt
Beskyttelsesmiddel for Pelsvarer, Overtøj og desl.
mod Møl. I det fri har N. ikke fundet saa stor
Anvendelse, men det anses som et forholdsvis godt
Middel mod Gulerodsfluer, Løgfluer m. m., naar
den strøs over Bedene, 1 kg anses tilstrækkeligt
for 50 m<sup>2</sup>. Bestrøningen maa imidlertid gentages
flere Gange i den Tid. Fluerne lægger Æg.
A. T.
</chapter>

<chapter name="Narcissus">
<b>Narcissus</b> (Amaryllidaceæ), Narcis, er
Løg-Vækster med linieformede eller trinde, traadformede
Blade og bladløse, enblomstrede, sjældnere
flerblomstrede Blomsterskafter. Blomsten har 6 ens gule
eller hvide Blosterblade og et sambladet Bibloster
(Bikrone). Navnlig ved kunstig Hybridisering er
der opstaaet en Mængde Sorter, som i mange
Henseender overgaar Hovedarterne i Skønhed og har
bidraget til at gøre Slægten til en ganske
fortrinlig Gruppe af Haveplanter. Medens Englænderne
dyrker talrige af disse Sorter, er det her i Landet
anvendte Sortsudvalg ret ringe, men omfatter til
Gengæld nogle af de taknemmeligste. De her
nævnte Arter blomstrer i April-Maj; hvor ingen
Højde er angivet, er denne c. 40-50 cm. Af
Arter kan nævnes: <sp>N. biflorus</sp> Curt., Europa;
Skaftet toblomstret, Blosterbladene omvendt
ægformede, flødehvide, Bikrone meget kort, lysgul, svagt
frynset; vellugtende. <sp>N. Bulbocodium</sp> L.,
Sydeuropa, 15-20 cm; Bladene trinde, Blomsterne rent
gule, Blosterbladene lancetformede, Bikrone meget
stor, aaben bæger-tragtformet; <sp>var.
monophyllus</sp> har næsten rent hvide Blomster. <sp>N.
cyclamineus</sp>, Baker, Sydeuropa; 15-20 cm;
Blomsterne nikkende, med tilbagebøjede, lysgule,
lancetformede Blosterblade og rørformet, orangegul
Bikrone. <sp>N. incomparabilis</sp> Mill., Europa;
Blosterbladene er elliptiske, bleggule, dobbelt saa
lange som den æggule Bikrone. Til denne Art
hører en Mængde Sorter, bl. a. <sp>Sir Watkin</sp> og
de fyldte <sp>Orange Phoenix</sp> og <sp>Primrose
Phoenix</sp>. <sp>N. Jonquilla</sp> L.,
Middelhavslandene; Bladene er lange, halvtrinde, Blomsterne
1-3 sammen paa hvert Skaft, rent gule,
vellugtende, Blosterbladene omvendt ægformede, Bikronen
kort. <sp>N. poculiformis</sp> Salisb., Pyrenæerne;
Blomsterne vellugtende, hvide, Blosterbladene
dobbelt saa lange som den bægerformede Bikrone. <sp>N.
poeticus</sp> L., Europa, Danmark, Pinselilie;
Blomsterne enkeltvis, sjældnere to, paa Skaftet,
vellugtende, Blosterbladene snehvide, omvendt
ægformede, Bikronen fladt udbredt, gullig med rød
kruset-frynset Rand. Formen <sp>poetarum</sp> har
orangefarvet Bikrone; <sp>ornatus</sp>, som er den
bedste til Drivning, har en fyldigere Blomst end
Hovedarten og Bikronen er i Randen kraftigere
rødfarvet; <sp>fl. pl.</sp> har tætfyldte, snehvide Blomster.
<sp>N. Pseudonarcissus</sp> L., Europa, Danmark,
Paaskelilie, har bleggule, fremadrettede
Blosterblade, der er af Længde med den mørkere gule,
krusede, tragtformede Bikrone. Af denne Art
findes flere Underarter: <sp>N. bicolor</sp> L. har
hvidgule Blosterblade. <sp>N. major</sp> Curt. har stærkt
gule Blosterblade og Bikrone, denne er betydelig
større end hos Hovedarten og stærkere foldet
kruset. <sp>N. minor</sp> L. er mindre i alle Dele end
Pseudonarcissus og blomstrer tidligere; 20-25 cm.
<sp>N. moschatus</sp> L., Spanien; har gullighvide
Blosterblade og Bikrone. Af Sorter, som hører
under Pseudonarcissus med Underarter, kan nævnes:
<sp>Telemonius</sp> og <sp>Golden Spur</sp>, som er de
bedste til tidlig Drivning, <sp>Emperor</sp>,
<sp>Empress</sp>, <sp>Horsfieldii</sp>, <sp>princeps</sp> og
<sp>Peter Barr</sp>, samt af fyldte: <sp>Van Sion</sp>. — <sp>N.
Tazetta</sp> L., Sydeuropa, har 4-8 blomstrede
Skafter, Blosterbladene er omvendt ægformede,
Bikronen er kort, helrandet. Det er en meget
variabel Art, idet der findes Former med hvide
Blosterblade og gul Bikrone, helt hvide Blomster (N.
papyraceus) og helt gule Blomster; denne Art er
ikke helt haardfør her i Landet, men anvendes til
Drivning. <sp>N. triandrus</sp> L., Spanien og
Portugal, 20-30 cm. Blomsterne hvide, hængende 1-6
sammen paa hvert Skaft, Blosterbladene
tilbagebøjede, lancetformede, Bikronen stor,
bæger-tragtformet. Af Narcis-Hybriderne er de vigtigste <sp>N.
Barrii</sp> og <sp>N. Burbidgei</sp>, begge Krydsninger
mellem incomparabilis og poeticus; den første
nærmest incomparabilis, den sidste nærmest poeticus;
<sp>L. Leedsii</sp> er Krydsning mellem incomparabilis
og poculiformis.
A. L.

<sp>Narcis-Kultur:</sp> Narcisser trives bedst
paa ikke for tør Sandjord, der ikke maa være
gødet direkte med frisk Staldgødning. De plantes
fra Midten af August til Midten af September paa
c. 1 m brede Bede med fra c. 15-18 cm Afstand
paa hver Led efter Løgenes Størrelse og c. 10 cm
dybt. Ved Lægningens Begyndelse udgraver man
nemmest det første Bed i den omtalte Dybde,
derefter jævner man Jorden, markerer Rækkerne paa
tværs af Bedet og lægger Løgene. Afgravningen
fra det andet Bed paaføres nu første Bed, og paa
denne Maade fortsættes til Stykket er færdigt, for
til Slut at paaføre sidste Bed den fra første Bed
tiloversblevne Jord. Bedene jævnes nu efter med
en Rive eller Harve, og kan yderligere gives en
Efterrivning inden Efteraaret, for at ødelægge det
Ukrudt, som er fremkommet. Bedene dækkes inden
Vinteren med et godt Lag gammel Gødning, som
kan blive liggende Sommeren over, eller med Rør,
som maa bortfjernes igen i Begyndelsen af April.
Udplantet paa denne Maade kan man med Fordel
lade Løgene forblive 2 Aar paa Voksestedet.
Blomstringen foregaar i April-Maj i Forhold til
Foraarets Tidlighed, og det er nødvendigt at afskære
Blomsterne helst uden Stilk, for at de ikke skal
sætte Frø, hvilket vil hemme Løgenes Udvikling.
Afskæringen er dog ikke nødvendig for Poeticus
ornatus og incomparabilis Sorterne. Formeringen
foregaar ved at udplante de største og kraftigste
Løg til Moderløg, ved Optagning fraskæres dette
alle Sideløgene med en skarp Kniv og udplantes

<img>Narcissus Pseudonarcissus major.</img>
igen som Moderløg, alle Sideløg udplantes
ligeledes, for efter 1 à 2 Aars Forløb at anvendes
som Handelsløg.

Drivning af Narcisser har overordentlig
stor Udbredelse i Gartnerierne, og Blomsterne er
om Vinteren meget søgt, særlig til Binderi.
Drivningen foretages med godt Resultat paa
følgende Maade: Løgene lægges saa tidlig som
mulig i September i flade Kasser i en
Jordblanding, der passende kan bestaa af lige Dele
Markjord og gammel Gødning tilsat skarpt Grus saa
Blandingen bliver bekvem. Kassen fyldes med
Jord i en Højde, saa Løgets Spids ved
Lægningen omtrent danner lige Linie med Kassens Rand,
og herpaa lægges Løgene nu ganske tæt. Efter
Lægningen gennemvandes Kassen grundig og
paafyldes Jord, saa Løgene er godt dækkede.
Kasserne henstilles nu paa Friland, nedgravet c. 12
cm i Jorden, og tildækkes med den afgravede
Jord, for at forblive henstaaende her til de
efterhaanden skal drives. Drivningen kan
paabegyndes allerede i December, dog kun for enkelte
Sorters Vedkommende, og ved derefter at
fortsætte med Indsætning af ny Hold med 1 à 2
Ugers Mellemrum, kan man altid have friske
Blomster. Ved Drivningens Begyndelse sættes
Løgene mørkt, enten under Bord eller tildækket
med Sækkelærred eller andet Materiale og i en
Temperatur af 14-16° C., her forbliver de til de
er saa langt fremme, at Knopperne er 12-15 cm
over Løget, hvorefter de sættes lyst i 16-18° C.,
indtil de er i Blomst, hensat koldt kan de
herefter holde sig friske et Par Uger. I Marts-April
kan Drivningen foretages i betydelig lavere
Temperatur, 10-12°, og uden at Løgene behøver at
være holdt mørkt, man vil derved opnaa, at
baade Blomst og Blade holder sig stivere og
smukkere. Drevet for Salg i Potter er
Drivningsmetoden omtrent den samme, kun at man lægger
Løgene direkte deri med 3 eller flere Løg sammen
i Forhold til Pottens Størrelse, og naar Knopperne
er tilstrækkeligt langt fremme, sættes
Temperaturen ned til 10-12° C., for derved at faa korte
faste Planter. Til Juledrivning kan anvendes
Narcis <sp>Golden Spur</sp> samt Tazet <sp>Totus
albus</sp>. Til Drivning i Januar kan yderligere
anvendes dobbelt Narcis <sp>V. Zion</sp> og i Februar
enkelt Narcis <sp>Barrii conspicuus</sp>, <sp>bicolor
Horsfieldii</sp>, <sp>Emperor</sp>, <sp>Glory of
Leiden</sp>, <sp>incomparabilis Sir Watkin</sp>,
<sp>princeps</sp> og <sp>poeticus ornatus</sp> samt
Tazet <sp>Gloriøsa</sp> og <sp>Grand Soleil d'or</sp>. I
Marts lader dernæst enkelt Narcis <sp>bicolor
Empress</sp>, <sp>Madame de Graaff</sp> og de
dobbelte Narcisser <sp>incomparabilis</sp>, <sp>Orange
Phoenix</sp>, <sp>Sulphurkroon</sp> samt Tazet
<sp>Grand Monarque</sp>, <sp>Jaune supreme</sp> og
<sp>Queen Victoria</sp> sig drive.

Paa <sp>Friland</sp> finder Narcisser Anvendelse
overalt, enten som Kant i Bede, Busketter,
Grupper eller hvor man har en lille Plads. Plantet
10-12 cm dybt og med 10-15 cm Afstand, kan
de, dækket med lidt Gødning om Vinteren,
forblive staaende paa samme Voksested i 2-3 Aar og
derefter ved Optagning og Deling i Juli-August
atter udplantes paa samme Maade.

I de senere Aar er der fremkommet en ny
Narcis, den saakaldte <sp>Poetaz-Narcis</sp> ved
Hybridisering af Poeticus ornatus og Narcissus
polyantha. Det er en Race med flere Blomster
paa en Stængel og en udmærket Forbedring af
de gamle Tazetter, der udmærker sig ved større
vellugtende Blomster og haves i flere Farver, som
dog ikke afviger meget fra hinanden. Denne
Narcis kan drives allerede i Marts og er stærkt
søgt til Binderi, ligeledes overvintrer den paa
Friland dækket med et tyndt Lag gammel
Gødning eller Rør. De smukkeste Sorter er
<sp>Elvira</sp>, hvid med gul Krone, <sp>Erene</sp>, gul med
orange Krone. <sp>Ideal</sp>, hvid med orange Krone,
og <sp>Klondyke</sp>, gul.
Chr. D.
</chapter>

<chapter name="Nardosmia">
<b>Nardosmia</b> (Compositæ). <sp>N. fragrans</sp> Rcbh.,
(Petasites fragrans Presl.), Sydeuropa og
Nordafrika, Staude. Kurvene sidder i 30-40 cm høje,
grenede Klaser. Blomsterne er vellugtende og
hvide med purpurrøde Støvknapper. Blomstrer i
Jan.-Febr., men kun i mildt Vejr. <sp>Kultur:</sp>
Dyrkes i kraftig Jord paa et fugtigt, varmt og
beskyttet Sted og formeres ved de talrige
underjordiske Udløbere. N. bliver hos os aldrig smuk
paa Friland, men egner sig bedst til Indplantning
i Potte om Efteraaret; staaende i et Hus paa
8-10° C. vil de da blomstre ved Juletid. De kan
ogsaa drives paa Voksestedet, naar et Bed med
kraftige Planter om Efteraaret forsynes med Karm
og Vinduer samt Omsats og Dækning i
Frostvejr.
G. B.
</chapter>

<chapter name="Nasturtie">
<b>Nasturtie</b> se <sp>Tropæolum</sp>.
</chapter>

<chapter name="Nasturtium">
<b>Nasturtium</b> se <sp>Brøndkarse</sp>.
</chapter>

<chapter name="Natlys">
<b>Natlys</b> se <sp>Oenothera</sp>.
</chapter>

<chapter name="Natronhydrat">
<b>Natronhydrat</b> anvendes som en 2 pCt.
Opløsning til Vintersprøjtning af Frugttræer og
Frugtbuske. N. fremstilles enten ved at opløse 1
Vægtdel tørt N. (Sæbesten) i 50 Vægtdele Vand, eller
ved at fortynde den i Handelen gaaende
Natronlud (Sæbesyderlud) med Vand i Forholdet 1 : 12.
N. opløser Oljemaling og Gummidele af
Sprøjterne.
F. K. R.
</chapter>

<chapter name="Natsommerfugle">
<b>Natsommerfugle</b> se <sp>Ugler</sp>.
</chapter>

<chapter name="Nattefrost">
<b>Nattefrost</b> se <sp>Frostskade</sp>, <sp>Klimatiske
Forhold</sp> og <sp>Rygning</sp>.
</chapter>

<chapter name="Natskygge">
<b>Natskygge</b> se <sp>Solanum</sp>.
</chapter>

<chapter name="Nattens Dronning">
<b>Nattens Dronning</b> se <sp>Cereus
grandiflorus</sp>.
</chapter>

<chapter name="Nattflyn">
<b>Nattflyn</b> (s.) se <sp>Ugler</sp>.
</chapter>

<chapter name="Natviol">
<b>Natviol</b> se <sp>Hesperis</sp>.
</chapter>

<chapter name="Naur">
<b>Naur</b> se <sp>Acer campestre</sp>.
</chapter>

<chapter name="Neckros">
<b>Neckros</b> (s.) se <sp>Nymphæa</sp>.
</chapter>

<chapter name="Nectria">
<b>Nectria</b> se <sp>Cinnobersvamp</sp> og <sp>Kræft
hos Frugttræer</sp>.
</chapter>

<chapter name="Nedarvning">
<b>Nedarvning</b> se <sp>Arvelighed</sp>.
</chapter>

<chapter name="Nedhakning">
<b>Nedhakning</b> se <sp>Saaning</sp>.
</chapter>

<chapter name="Nedkrogning">
<b>Nedkrogning</b> bruges almindeligt til Verbena,
Heliotroper, forskellige Tæppebedsplanter o. fl.,
enten for at Planterne bedre skal dække Jorden,
eller for at fremkalde en rigeligere Blomstring.
Med Smaakroge af Træ fæstes Stænglerne langs
Jorden. Ogsaa til forskellige buskagtige Planter,
f. Eks. Maanedsroser, kan N. anvendes; N. finder
da Sted inden Løvspring, hvorved man opnaar,
at ogsaa de nedre Knopper bryder og giver
Blomst. Se i øvrigt Aflægning.
L. H.
</chapter>
<chapter name="Nedkuling">
<b>Nedkuling,</b> Stratificering (s.), af Frø eller
Syltning af Frø. Flere Slags Frø kan ikke bringes til
at spire det første Foraar efter Modningen, idet
der hengaar to eller flere Aar, før Spiringen
indtræder. I Planteskolen, hvor det ikke kan betale
sig at saa denne Slags Frø straks, da Jorden derved
vilde henligge ubenyttet i lang Tid, anvendes
derfor N. Denne bestaar i, at man blander Frøet med
Sand eller let Jord og lægger denne Blanding i
Kasser e. l., der nedgraves i Jorden. I
Planteskoler, hvor det ofte er større Frømængder, det
drejer sig om, graves en ikke for dyb Kule i
Jorden, dernæst blandes Frøet med Jord eller gl.
Gødning og tildækkes med 4-6 cm Jord. Det maa
paases, at Frøet i en saadan Kule hverken
bliver for fugtigt eller for tørt. I første Tilfælde
raadner det, i sidste opnaas Hensigten ikke; den
Proces, der fremskynder Spiringen, og som for
flere Bærfrugters Vedkommende bestaar i en
Slags Gæring af Kødet, der omgiver selve Frøet,
hvorved Frøskallen blødgøres, kan nemlig kun
foregaa, naar passende Fugtighed er til Stede.
En anden Fremgangsmaade, som ofte benyttes i
Planteskolerne og som er nok saa formaalstjenlig,
bestaar i at lade Frøet ligge oven paa Jorden i
Dynger, frit udsat for Luftens Paavirkning. Frøet
omstikkes nogle Gange i Sommerens Løb og
holdes i tørre Perioder tilpas fugtigt. Paa denne
Maade opnaas et fuldt saa godt Resultat som ved
Nedkuling. De Frøsorter, der maa nedkules, er de
forskellige Arter af Cratægus, Rosa canina og
rubiginosa, Sorbus, Tilia, Carpinus, Amelanchier
samt Fraxinus excelsior, Acer campestre o. fl.
Af Naaletræsfrø spirer Pinus Cembra i Reglen
først 2. Aar og bør ligeledes nedkules. Denne
Nedkuling af Frøet foretages om Efteraaret straks
efter Indhøstningen af Frøet, og dette henligger
derefter til næste Efteraar eller Foraar, da det
sammen med andre Frøsorter udsaas i
Planteskolen. Nogle Frøslags, som Fraxinus og Sorbus,
kan dog spire første Aar, naar de udsaas om
Efteraaret straks efter Modningen. Jvfr. Artiklen
Træplanters Tiltrækning i Planteskolen
D. T. P.

<sp>Nedkuling af Køkkenurter</sp> se
<sp>Køkkenurters Overvintring</sp>.
</chapter>

<chapter name="Negundo">
<b>Negundo</b> se <sp>Acer Negundo</sp>.
</chapter>

<chapter name="Neillia">
<b>Neillia</b> (Rosaceæ). <sp>N. thyrsiflora</sp> Don.,
Himalaya, er en paa gunstig Vokseplads haardfør
Busk med korte, endestillede Klaser af smaa hvide
Blomster.
A. B.

<sp>Anvendelse</sp> og <sp>Kultur:</sp> N. kan
benyttes som Forgrundsplante i Busketter paa lun,
beskyttet Plads. Den maa dækkes om Vinteren,
fryser desuagtet ofte ned, men skyder paa ny
fra Grunden og kan paa god Plads opnaa
Blomstring paa Sommerskuddene. Den formeres ved
indført Frø og ved urteagtige Stiklinger under
Glas.
J. B.
</chapter>

<chapter name="Nejlika">
<b>Nejlika</b> (s.) se <sp>Dianthus</sp>.
</chapter>

<chapter name="Nektariner">
<b>Nektariner</b> se <sp>Fersken</sp>.
</chapter>

<chapter name="Nellike">
<b>Nellike</b> se <sp>Dianthus</sp>.
</chapter>

<chapter name="Nellikefluen">
<b>Nellikefluen,</b> nejlikflugan (s.) (Hylemyia
cardui Meig.) er et i Væksthus af og til
forekommende Skadedyr paa Nelliker. Larverne lever i
den nederste Del af Stilken. Angrebne Planter
eller Skud bør straks uskadeliggøres.
A. T.
</chapter>

<chapter name="Nellikerod">
<b>Nellikerod</b> se <sp>Geum</sp>.
</chapter>

<chapter name="Nellike-Ringplet">
<b>Nellike-Ringplet</b> (Heterosporium echmulatum)
viser sig paa Bladene af Havenelliker som ovale,
blaagraa, tørre Pletter med en ringformet
Tegning; de bliver efterhaanden sorte og meget
talrige, især i fugtige Efteraar. N. bekæmpes ved
Sprøjtning med Bordeauxvædske, gentaget hver 2.
Uge efter at de første Spor af Sygdommen har
vist sig; Jorden maa kalkes og ikke gødes for
stærkt med Kvælstofgødning.
F. K. R.
</chapter>

<chapter name="Nellikerust">
<b>Nellikerust</b> (Uromyces caryophyllinus) optræder
kun i Drivhuse og viser sig som mørkebrune,
afsmittende Smaapletter, der findes i stort Antal
paa Blade og Stængler; N. kan svække de
angrebne Planter en Del. Til Plantning bør kun
anvendes Stiklinger fra sunde Planter; der bør
sørges for rigelig Luft, og det maa paases, at
Bladene ikke vædes ved Vandingen. Endvidere
anbefales det at sprøjte en Gang om Ugen med
Blaastensopløsning (1-500) eller
Svovlkaliumopløsning (5-1000).
F. K. R.
</chapter>

<chapter name="Nelumbium">
<b>Nelumbium</b> (Nymphæaceæ) (Syn. Nelumbo),
Lotus. Vandplanter med i Dyndet krybende Rodstok
og store, smukke Blomster, der paa kraftige Stilke
hæves højt op over Vandet. De først paa Vaaren
udviklede Blade fra gamle Rodstokke saavel som
de første Blade paa Frøplanter er svage med
svømmende Bladplade; senere udviklede Blade har
kraftigere Stilke, som hæver Bladpladen højt over
Vandet, Stilken kan maale 1,50 m over
Vandfladen, medens Pladen, der er cirkelrund og
skjoldformet fæstet paa Stilken, kan være 50-60 cm i
Diameter. <sp>N. luteum</sp> Willd., Nordamerika og
Vestindien, har gule Blomster; Sommer. <sp>N.
speciosum</sp> Willd., Nordafrika og tropisk Asien,
har blegrosa Blomster; <sp>var. album</sp> har hvide,
<sp>var. pekinense rubrum</sp> har lyskarmin
Blomster; Sommer. <sp>Kultur:</sp> N. formeres ved
Deling af Rodstokken, men kan ogsaa formeres
ved Frøudsæd. Frøet maa for at bevare
Spireevnen opbevares i Vand; det saas tidligt paa
Foraaret i Jord i Skaale, som nedsænkes i en
Beholder med Vand, der maa være 28-30° C.
Senere faar hver Plante sin Potte, som stilles paa
lavt Vand; efterhaanden som Planten vokser, faar
den større Potter og dybere Vand. Bedst dyrkes
N. midt i et Akvariebassin, frit udplantet i en
større Jordbunke, bestaaende af en Blanding af
Markjord, gammel Gødning, Bladjord og Grus,
holdt sammen med Bræder. Jorden maa
gennemvarmes og fæstne sig, inden Plantningen foregaar.
Efter at Plantningen har fundet Sted, maa Vandet
staa lige over Jordmassen; efterhaanden som
Planten vokser, hæves Vandspejlet noget.
Omplantning maa paa samme Vis finde Sted en Gang
imellem, men er dog ikke nødvendig hvert Aar;
Fornyelse af det øvre Jordlag bør dog foretages
aarligt. I Almindelighed holdes N. for varmt:
25° C. Vandtemperatur og 22-28° C.
Lufttemperatur; under disse Forhold faar den en smuk
Bladudvikling, men blomstrer ikke saa villigt som
ved en noget lavere Temperatur; nogle faa
Grader over vor Sommertemperatur er tilstrækkelig
til N.s Udvikling. Om Efteraaret mindskes
Temperaturen, og Vandspejlet sænkes saaledes, at lidt
af Jordmassen rager op over Vandet.
Vintertemperatur: 10-18° C.
A. L.
</chapter>

<chapter name="Nematoder">
<b>Nematoder</b> se <sp>Rundorme</sp>.
</chapter>
<chapter name="Nemesia">
<b>Nemesia</b> (Scrophulariaceæ). Nedennævnte N. er
smukke, rigtblomstrende, enaarige Sommervækster
fra Sydafrika, anvendelige til Grupper,
Rabatter, Indfatning og Stenhøje. De blomstrer i
Juli-Aug. <sp>N. floribunda</sp> Lehm., 25-35 cm høj;
hvide Blomster. <sp>N. strumosa</sp> Benth. <sp>var.
Suttonii</sp>, 20-30 cm høj; smukke Blomster i
forskellige Nuancer fra creme-hvid, bleggul til
mørkorange; har større Blomster end de andre
Arter og er den smukkeste. <sp>N. s. nana
compacta grandiflora</sp>, lav, kompakt Vækst.
<sp>N. versicolor</sp> E. Mey. <sp>var. compacta</sp>,
15-20 cm høj, hvide, blaa og tofarvede Blomster.
<sp>Kultur:</sp> Saas i April i kold Bænk eller Potte,
udplantes sidst i Maj med c. 20 cm Afstand.
L. F.
</chapter>

<chapter name="Nemophila">
<b>Nemophila</b> (Hydrophyllaceæ). N. er særdeles
villige og taknemmelige enaarige Sommervækster.
Efternævnte Arter, som alle stammer fra
Kalifornien, og hvoraf N. insignis er den smukkeste, er
anvendelige til Blomsterbede, Rabatter, Indfatning
og kan ogsaa benyttes til Pottekultur i Stue. De
bliver 15-20 cm høje og er meget
rigtblomstrende; Blomstringstiden, som varer nogle Uger,
begynder 8-10 Uger efter Udsæden. <sp>N. atomaria</sp>
Fisch. & Mey., hvid med fine, sorte Punkter. <sp>N.
a. atroviolacea</sp>, violetblaa med fine
Punkter. <sp>N. crambeoides</sp> hort. (N. Menziesii
Hook.), blegblaa. <sp>N. c. albo-nigra</sp>, hvid med
sortbrun Midte. <sp>N. discoidalis</sp> Lem.,
sortbrun med hvid Rand. <sp>N. d. elegans</sp>, rødbrun
med hvid Rand. <sp>N. d. marmorata</sp>, de
sortbrune Blomster er hvidmarmorerede og har hvid
Rand. <sp>N. d. vittata</sp>, sortbrun med bred, hvid
Rand. <sp>N. insignis</sp> Dougl., himmelblaa med
hvid Midte. <sp>N. i. alba</sp>, hvid. <sp>N. i.
marginata</sp>, hvid med blaa Rand. <sp>N. i.
purpureorubra</sp>, rosalille. M. maculata Benth., hvid
med store, brunviolette Pletter; større Blomster
end de foran nævnte Arter. <sp>N. m. purpurea</sp>,
violetpurpur. Kultur meget let. Frøet saas
paa Voksestedet i Marts-Maj; Planterne udtyndes
til 15-20 cm Afstand. Den stiller ingen særlige
Fordringer med Hensyn til Jordbund. Frøets
Spirekraft 3-4 Aar; Spiring i Løbet af 2 Uger.
L. F.

<sp>Nemophila til Frøavl</sp> udsaas enten i
sent Efteraar eller tidligt Foraar i Rækker med
30 cm Afstand og lykkes bedst paa høj,
fritbeliggende Jord, der ikke bør være for
gødningskraftig; udsaaet nogenlunde tyndt er Udtynding
unødvendig. Efterses nogle Gange under
Blomstringen for at frasortere de falske. Frøet modner i
Septbr. Planten afskæres paa en Gang, vendes
med Toppen nedad og eftertørres paa Marken eller
paa Lægtestillads i Hus. Tærskes med Plejl eller
Maskine, renses paa Maskine eller Sold og
Drøftetrug og eftertørres paa Sejl i Solen eller i stærk
Træk paa luftigt Sted. Nemophila krydses ikke
indbyrdes.
H. G.
</chapter>

<chapter name="Nepenthes">
<b>Nepenthes,</b> Kandebærer, hørende til Familien
Nepenthaceæ, er delvis klatrende Buske eller
Halvbuske med spredte snart stilkede, snart siddende
Blade. Slægten tæller henved 40 Arter,
hjemmehørende i tropiske Egne i den gamle Verden,
særlig paa de malayiske Øer; paa Borneo alene
findes saaledes 20 Arter. Blomsterne er
ubetydelige, men Bladene er meget ejendommelige og kan
hos nogle Arter blive henved 1 m lange. Der
kan skelnes mellem tre Dele af Bladet, nemlig den
nedre Del, der ligner et almindeligt aflangt Blad,
dernæst en rankelignende Fortsættelse, der efter
flere proptrækkerformede Snoninger gaar over i
den tredie kandeformede Del, der er forsynet med
tre Ribber samt Laag. Alle Bladdele varierer hos
de enkelte Arter i Form og Størrelse; Kanden kan
hos en Art endog naa en Længde af c. 33 cm,
undertiden er den frynset langs Ribberne og den
øvre Rand, og endelig kan den snart være grøn,
snart gulgrøn og ofte mere eller mindre stærkt
farvet af purpurrøde Pletter. Fra Kandens
indvendige Flades nedre glinsende Del udskilles af
de derværende Kirtler en farveløs, noget slimet
og svagt syrlig Vædske, der i Planternes
Hjemstavn næsten altid er fyldt med døde Insekter
eller deres Rester, og efter de forskellige foretagne
Undersøgelser er der næppe nogen Tvivl om, at
der foregaar en Fordøjelse af Insekterne (se
kødædende Planter).
G. B.

Blandt de dyrkede Nepenthes-Arter hører
følgende til de bedste: <sp>N. destillatoria</sp> L.,
Ceylon, grønne, c. 15 cm lange Kander, er den
letteste at dyrke. <sp>N. madagascariensis</sp>
Poir., Madagaskar, brunrøde Kander. <sp>N.
Rafflesiana</sp> Jack., Singapore, stærktvoksende med
gulgrønne Kander. <sp>N. Rajah</sp> Hook., Borneo,

<img>Nepenthes Rafflesiana.</img>
med store, indtil over 30 cm lange og c. 15 cm
brede Kander af mørkpurpur Farve. Ved
Frøudsæd er der navnlig af Firmaet James Veitch i
London tiltrukket en Del Hybrider, som varierer
med Hensyn til Kandernes Størrelse og Farve. De
mest dyrkede er <sp>N. Mastersiana</sp> hort., med
meget store K. af dybrød Farve. <sp>N. Veitchii</sp>
Hook. f. Borneo, smuk og udpræget Art med
meget store K., der er friskgrønne og brune, og <sp>N.
Williamsii</sp> hort., grønne Kander med røde
Pletter. <sp>Kultur:</sp> Den almindelige
Formeringsmaade er Stikning, hvortil benyttes Stiklinger af
halvmodent Træ. Man kan benytte Top-Stiklinger,
Stiklinger med flere Blade, men ogsaa nøjes med
Stængelstykker med kun et Øje og Blad. Stikning
maa foregaa paa god Undervarme, og det
Materiale, man stikker i, bør være frisk Sphagnum,
som er hakket noget i Stykker; man holder fugtig
og indesluttet Luft. Stikning kan ogsaa finde
Sted i Smaapotter, der fyldes med frisk
Sphagnum; Potterne sættes omvendt, og Stiklingerne
anbringes gennem Hullet i Potternes Bund,
hvorefter disse sættes i en passende Underskaal med
Vand i Formeringsbedet. Rigelig Skygge og
Fugtighed fordres, og efter 6 Uger vil Roddannelsen
være sket. N. kan dyrkes i Potte eller i
Hængekurve. I første Tilfælde maa Potterne forsynes
rigeligt med rene Potteskaar, da frit Afløb for
Vandet er en absolut Betingelse for Planternes
Trivsel. Jorden, der benyttes, maa bestaa halvt
af god trævlet Lyngtørv, hvor det fine er sigtet
fra, og halvt Sphagnum samt lidt rent, groft
Sand og lidt Trækul, eller — hvad der er endnu
bedre — Jorden maa for en væsentlig Del bestaa
af Bregnefiber (ɔ: iturevne, tørrede Rødder af
Polypodium vulgare). Da alle N. er udprægede
Varmhusplanter, maa de til Stadighed dyrkes i
temmelig høj Temperatur, som selv om Vinteren
helst ikke maa gaa under 18° C. En anden
væsentlig Betingelse for en god Kultur er rigelig
Fugtighed saavel ved Rod som ved Top. Er
Vandafløbet i Orden, kan man i Sommertiden ikke
give for meget Vand, og flere Gange daglig maa
Planterne oversprøjtes, hvilket ogsaa holder deres
værste Fjende, Thrips, borte. Om Vinteren
mindskes med Fugtighed, uden at Planterne dog paa
nogen Maade maa blive tørre. De trives godt i
et almindeligt Varmhus, ophængte nær under
Glasset, og — ihvorvel de kræver Skygge i
Sommertiden — er rigeligt Lys dog en Betingelse for
en kraftig Farvning af Kanderne. Naar Planterne
bliver meget lange — hvad ofte sker i den høje
Temperatur — vil det være hensigtsmæssigt at
sno dem om nogle Stokke, hvorved ofte opnaas,
at ny Skud bryder frem og Planterne derved
forgrener sig. Kraftige Planter sætter Pris paa lidt
tyndt Gødningvand (Kogødning) engang imellem
om Sommeren.
M. H.
</chapter>

<chapter name="Nepeta">
<b>Nepeta</b> (Labiatæ). <sp>N. Mussinii</sp> Spreng.,
Kaukasus, Staude; 30 cm høj; himmelblaa
Blomster med mørkere Punkter. <sp>N. sibirica</sp> L.,
Altaibjærgene, Staude; 70-100 cm høj; blegblaa
med mørkere Punkter. N. er Planter, der ikke i
nogen Henseende stiller Fordringer, de er
anvendelige i store Haver til Rabatter, i Udkanten af
Busketter og til Afskæring. <sp>Kultur:</sp>
Formeres ved Deling om Foraar eller Efteraar eller ved
Frø, der saas i Maj-Juli; N. Mussinii udplantes
med c. 40 cm, N. sibirica med c. 60 cm Afstand.
Saar man Frøet i Marts i Bænk og udplanter
Planterne i Maj, blomstrer de ofte det første
Aar.
L. F.
</chapter>

<chapter name="Nephrodium">
<b>Nephrodium</b> (Polypodiaceæ), tempereret og koldt
Hus. Bregneslægt, der er meget nær beslægtet
med Aspidium. Den mest bekendte Art er <sp>N.
molle</sp> Desv., Sydamerika (A. molle Hook.). Af
dens Varietet <sp>N. m. cristatum</sp> er der
tiltrukket en Del smukke Kulturformer med stærkt
krusede Blade. <sp>Kultur</sp> se Bregnekultur.
M. H.
</chapter>

<chapter name="Nephrolepis">
<b>Nephrolepis</b> (Polypodiaceæ), Varmhus. Meget
smuk Bregneslægt, hvoraf mange Arter har
meget lange, finnede, hængende Blade, der gør dem
særligt egnede til Anvendelse som større
Ampelplanter. Nogle, f. Eks. <sp>N. cordifolia</sp>
(tuberosa), har knoldbærende Udløbere. Som de
bedste ældre Arter kan nævnes: <sp>N. acuta</sp> Presl.,
hvis Blade kan opnaa over 1,50 m Længde. <sp>N.
davallioides</sp> Kze., Java, med brede, mod
Enden tilspidsede Blade af indtil 1,33 m Længde;

<img>Nephrolepis exaltata Whitmannii.</img>
dens Varieteter: <sp>N. d. furcans</sp>, smuk og
ejendommelig med gaffeldelte Spidser og Smaablade,
og <sp>N. d. plumosa nana</sp>, der ogsaa har stærkt
gaffeldelte Bladspidser og Smaablade, men
udpræget lav Vækst. <sp>N. exaltata</sp> Schott.,
Vestindien, med indtil 1,50 m lange, smalle Blade, en
fortrinlig og særlig som Ampelplante velkendt
Art. <sp>N. e. Scottii</sp>, en prægtig, kraftig
voksende Form med smalle Blade som Arten, men meget
længere og i det hele af større Dimensioner,
fortrinlig til store Ampler. Af nyere Former: <sp>N. e.
Piersonii</sp>, kraftig, noget opret voksende Art
med dobbelt finnede, ejendommeligt krusede lange
Blade, dog temmelig ukonstant; mere konstant
er Varieteten: <sp>P. compacta</sp>, der fremkom for
nogle Aar siden og er særdeles smuk. Ingen af de
mange Nyheder har dog vakt den Opsigt eller paa
kort Tid faaet den Udbredelse som <sp>N. e.
Whitmannii</sp>, en yppigt voksende, ualmindelig smuk
og dekorativ Sort. Væksten er bred og fyldig,
forholdsvis lav, dog kan paa ældre Planter
Bladene blive 70 cm lange. Det ejendommelige ved
denne Sort, der i faa Aar har skaffet den en
enestaaende gartnerisk Betydning som Kulturplante,
er den overordentlige Findeling af Smaabladene,
der gentager sig i utrolig Fylde og giver Planten
dette bløde, krusede Præg, der er af saa stor
Skønhedsvirkning. Dog fremkommer ogsaa hos denne
Sort af og til Blade som Stamformens, og disse
maa fjernes. Et Par endnu nyere Varieteter og
saakaldte Forbedringer af den (N. Amerpohli og
magnifica) skiller sig ikke væsentligt fra den.
<sp>N. rufeseens tripinnatifida</sp> Baker med
mere opret Vækst og smukt krusede Blade, men
noget vanskelig i Kultur. <sp>Kultur:</sp> De fleste
N. formeres let ved Deling eller ved Smaaplanter
paa Udløberne, naar disse faar Lov at rodfæste sig
paa Bark- eller Grusbed, hvor Moderplanterne
derfor helst maa anbringes og forblive i længere
Tid. De vokser frodigst og bedst i et varmt Hus,
men kraftige Planter, der er færdigkultiverede,
kan let akklimatiseres i halv varmt Hus eller Stue
og længe holde sig smukke der; de kræver
rigelig Vokseplads, helst i brede Potter eller Kurve.
Bladene er ogsaa smukke og anvendelige til
Afskæring og ret holdbare. Se i øvrigt
Bregnekultur.
M. H.
</chapter>

<chapter name="Neptunia">
<b>Neptunia</b> (Mimosaceæ). <sp>N. oleracea</sp> Lour.,
Troperne, og <sp>N. plena</sp> Benth., tropisk Amerika,
er to hinanden nærstaaende halvbuskagtige
Vandplanter. Den nedre Del af Grenene er dækket med
et svampet, luftfyldt Lag, som holder Grenene
flydende i Vandskorpen; Bladene er dobbelt-finnede,
følsomme ligesom hos Mimosa pudica, omend i
mindre Grad; Blomsterne gule i Hoveder;
Sommer. <sp>Kultur:</sp> Formeres ved Frø, som saas i
varmt Formeringshus i Skaaler, nedsænkede i
Vand. Naar de unge Planter har naaet en
passende Størrelse, sættes de hver i sin Potte; disse
sættes i Bassinet i Varmhusakvariet og sænkes
efterhaanden 5-10 cm under Vandfladen.
A. L.
</chapter>

<chapter name="Nerium">
<b>Nerium</b> (Apocynaceæ), Koldhusplante med
smalle, lancetformede Blade og store Blomster i
hvide, rødlige og gullige Farver. <sp>N. odorum</sp>
Ait., Ostindien, med lyserøde, vellugtende
Blomster. Højde 2-2,50 m. <sp>N. Oleander</sp> L.,
Sydeuropa, med højrøde Blomster, kan blive indtil 4
m høj. Af denne Art dyrkes en Del Varieteter:
<sp>N. O. album plenum</sp> med store, hvide, fyldte
Blomster. <sp>Henri Mares</sp>, rosa, dobbelt.
<sp>Professor Durand</sp>, lysegul. <sp>N. O. splendens</sp>,
højrød, dobbelt. <sp>Kultur:</sp> Formeringen
foretages i Febr.-Marts ved Stiklinger af halvmodent
Træ, enkeltvis i Smaapotter, der anbringes i
Varmhusbedet. Varieteterne formeres stundom ved
Spaltpodning paa N. Oleander, da det giver
kraftigere Planter. Naar Stiklingerne har dannet Rod,
ipottes de forsigtigt og anbringes paa Undervarme
i en Bænk, hvor de efterhaanden vænnes til Lys
og Luft. Ved Knibning af Hovedskuddet sørger
man for, at hver Plante faar tre Sideskud. I Juli
omplantes de i 10-12 cm Potter; hertil benyttes
lige Dele Markjord, Kompostjord og gammel
Gødning, og Planterne nedgraves paa et Bed frit i
Haven. De fordrer rigelig Vanding samt af og til
flydende Gødning. Ved Frostens Indtræden sættes
de i en lys, kold Bakke og vandes sparsomt i
Løbet af Vinteren. Naar de i Marts Maaned har
dannet Knopper, flyttes de til et Koldhus, hvor
Blomstringen kort efter vil begynde. Efter
Blomstringen gives maadeholden Vanding, og naar
Væksten er standset noget, skæres de tilbage,
hvorpaa de sættes i Gang, for at de kan gøre en
passende ny Vækst inden Vinteren. I Solskin
gives rigelig Luft, men ingen Skygge. Tidlig om
Foraaret omplantes de gamle Planter. N. er
fortrinlige Stueplanter. <sp>Sygdomme</sp> se
Skjoldlus, Spindemider og Meldug.
G. N. B.
</chapter>

<chapter name="Nertera">
<b>Nertera</b> (Rubiaceæ). <sp>N. depressa</sp> Banks &
Sol. (N. repens Ruiz & Pav.), Koldhusplante fra
Bjærgegnene i Chili og Ny-Zeeland, ganske lav,
krybende, med stærkt grenede Stængler, tæt
besat med smaa, ovale Blade samt i Juni med
talrige smaa grønne Blomster, der efterfølges af
smaa, koralrøde Bær, som holder sig paa Planten
hele Vinteren, og som navnlig giver Planten dens
smukke Udseende. Den anvendes meget som
Dekorationsplante i Koldhuset om Vinteren, og er
en overordentlig nydelig Plante. <sp>Kultur:</sp> N.
formeres ved Frøudsæd eller bedre ved Deling,
hvilket sker sidst i Marts eller først i April; de
plantes i en Jordblanding af 1 Del Bladjord, 1/4
Del findelt Sphagnum, 1/4 Del groft Grus og noget
Trækul. Rigeligt Dræn i Potterne er nødvendig.
De anbringes i et Koldhus med 8-10° C. tæt ved
Glasset, men kan ogsaa dyrkes i en kold Bænk.
Undervarme taaler de ikke. De overvintres i
Koldhus med sparsom Vanding.
Edv. B.
</chapter>

<chapter name="Net">
<b>Net</b> anvendes til Beskyttelse af moden Frugt
mod Angreb af Fugle, navnlig paa Kirsebærtræer
og Ribs, men bruges ogsaa stundom ved Frøavl
af saadanne Frøarter, som efterstræbes af Fugle,
f. Eks. mange Korsblomstrede. Man kan hertil
benytte gamle Fiskegarn, men N., særlig
indrettede til deette Brug, kan ogsaa faas i Handelen. N.
maa helst omspænde Planterne saaledes, at ingen
Fugl kan slippe ind under det. Naar N. ikke
er i Brug, bør det opbevares paa et tørt Sted. N.
af galvaniseret Staaltraadsfletning kan anvendes
til at holde Muldvarpe og Mus borte fra
Varmebedsvinduer. Før Varmebedskarmen anbringes paa
sin Plads, sømmes N,, der maa have
Maskeaabninger af saadan Størrelse, at Mus ikke kan
komme op gennem Hullerne, paa Karmstykkernes
nedadvendte Kant. N. kommer til at hvile paa
Gødningen i Bænken, og Jorden fyldes derefter
i Karmen. Endelig benyttes galvaniseret
Staaltraadsnet ogsaa almindeligt i Planteskoler til at
skærme Frøbede mod Angreb af Fugle. N. slaas
da fast paa løse Kammer, der lægges over Bedene.
L. H.
</chapter>

<chapter name="Neurotoma">
<b>Neurotoma</b> se <sp>Pærespindhveps</sp>.
</chapter>

<chapter name="Neviusia">
<b>Neviusia</b> (Rosaceæ). <sp>N. alabamensis</sp> A.
Gr., Alabama, er en lav eller mellemhøj Busk
med ægformede Blade og i Juni Maaned med
Blomster af et ikke meget iøjnefaldende, men
ejendommeligt Udseende. De mangler Krone, men har
store, bleggrønne, savtakkede Bægerblade og
talrige, lange, hvide Støvdragere.
A. B.

<sp>Anvendelse</sp> og <sp>Kultur:</sp> N. er saavel
ved Vækst som ved Størrelse en velegnet Busk for
Busketter. Den formeres ved importeret Frø og
ved urteagtige Stiklinger under Glas.
J. B.
</chapter>

<chapter name="Nicandra">
<b>Nicandra</b> (Solanaceæ). <sp>N. physaloides</sp>
Gaertn., Peru, enaarig, raskvoksende
Sommervækst, anvendelig i store Haver til Rabatter og
større Stenpartier; c. 1 m høj; Blomsterne, der er
lyseblaa med hvid Grund, fremkommer i
Juli-Septbr. <sp>Kultur:</sp> Frøet saas i April-Maj i
kold Bænk, Udplantning sidst i Maj med 60-75
cm Afstand. Kan ogsaa saas paa
Voksestedet.
L. F.
</chapter>

<chapter name="Nicotiana">
<b>Nicotiana</b> (Solanaceæ), Tobak, enaarig Plante
for Friland. Er indført til Europa enten fra
Tobasco i Meksiko eller fra Tobago i Vestindien.
<sp>N. affinis</sp> T. Moore., Sydamerika, 70 cm høj,
med store, hvide, vellugtende Blomster; Juli. <sp>N.
chinensis</sp> Fisch., Kina, 1,80 m høj, blegrøde
Blomster, Aug. <sp>N. colossea</sp> E. Andr., Peru, c.
3 m høj med meget store Blade, Blomsterne er
smaa. <sp>N. glutinosa</sp> L., Peru, 1,20 m høj,
skarlagenrøde Blomster; Aug. <sp>N. longiflora</sp>
Cav., Chili, 90 cm høj, hvide Blomster; Juli. <sp>N.
macrophylla</sp> Spreng., Sydamerika, 1,80 m
høj, blegrøde Blomster; Juli. <sp>N. Sanderæ
hybr.</sp>, 90 cm, med røde Blomster. <sp>N.
sanguinea</sp> Link. & Otto., Sydamerika, 1,20 m høj,
røde Blomster; Juli. <sp>N. sylvestris</sp> Spegg. &
Comes, Argentina, 1,30 m, med hvide Blomster;
Juli. <sp>N. Tabacum</sp> L., Sydamerika, 1,80 m høj,
blegrøde Blomster; Juli. <sp>N. T. attenuata</sp>,
Sydamerika, 1,80 m høj, blegrøde Blomster; Juli.
<sp>N. T. macrophylla</sp>, Sydamerika, 2,40 m høj,
blegrøde Blomster. Størst Betydning har N.
Sanderæ og sylvestris for Blomstringens, N. colossea
for Bladenes Skyld og N. affinis for Vellugtens
Skyld. N. anvendes navnlig til Plantning i
Bladgrupper og som fritstaaende i Græsset, hvor den
gør god Virkning. N. sylvestris er særlig
anvendelig i store Grupper og paa Rabatter. N. dyrkes
ogsaa i visse Egne af Landet for Salg af Blade
til Tobaksfabrikkerne (se Tobak). <sp>Kultur:</sp> N.
formeres ved Frø, som saas i Marts-April paa varm
Bænk. Da Frøet er meget fint, dækkes det kun
med et meget tyndt Lag sigtet Jord. Planterne
prikles i Kasser eller Skaale i sandblandet
Bladjord. Herfra plantes de senere i Stiklingpotter i en
Jordblanding af Bladjord, Markjord og Gødning og
hensættes derefter i en halvvarm Bænk. Ønskes
store Planter til Udplantning, vil en Omplantning

<img>Nicotiana colossea.</img>

<img>Nicotiana Sanderæ.</img>
til større Potter i Begyndelsen af Maj være
nødvendig. Fra Midten af Maj begynder
Afhærdningen, som sker ved, at Vinduerne aftages om
Dagen. Udplantning paa Friland sker i Slutningen af
Maj i en kraftig, velgødet Jord.
G. N. B.
</chapter>

<chapter name="Nidularium">
<b>Nidularium</b> (Bromeliaceæ), Varmhus eller
halvvarmt Hus. Interessante Bromeliaceer af lav,
dekorativ Vækst, der alle har hjemme i Brasilien og
er meget taknemmelige i Kultur. Navnet —
nidus: Rede — har Hentydning til den
redeformede Fordybning, som de indre Blade danner, naar
Blomstringen indtræder. Dækbladene danner en
prægtig farvet Roset, der omslutter den egentlige
Blomsterstand; denne bliver siddende inde i
Bladrosettens Midte uden at skyde igennem. <sp>N.
fulgens</sp> Lem. (N. pictum hort., Guzmannia picta
Lem.) bliver c. 35 cm høj, har glinsende,
mørkegrønne, skarpt tandede Blade med mørkere
Pletter; de er henimod Blomstringen næsten fladt
udbredte, og Bladrosetten pragtfuld blodrød. <sp>N.
Meyendorffii</sp> Rgl., ligner den nærmest, har
ogsaa blodrøde Dækblade. <sp>N. Innocentii</sp> Lem.,
har tandede Blade med violetpurpur Skær og
kobberrøde Dækblade. Den nyere Art, <sp>N.
Marchallii</sp> hort., er mindre af Vækst, har lysegrønne
Blade med prægtige, karminrøde Dækblade. Disse
er nogle af de smukkeste Arter.
Blomstringstiden falder som oftest tidlig om Foraaret.
<sp>Kultur:</sp> Formeres let ved Sideskud. Efter
Afblomstringen skæres Stammen af ned til det
kraftigste Sideskud, som forbliver og kultiveres videre.
De trives bedst i flade Potter i meget porøs Jord,
Lyngjord med Trækul, eller i Korkkurve med
Sphagnum. Rigeligt Vandaftræk; hyppig
Sprøjtning.
M. H.

<img>Nidularium fulgens.</img>
</chapter>

<chapter name="Nierembergia">
<b>Nierembergia</b> (Solanaceæ), <sp>N. frutescens</sp>
Dur., Chili, enaarig Sommervækst, i Koldhus
fleraarig; anvendelig til Blomsterbede, Rabatter og
Stenhøje; 30 cm høj og derover; lilla Blomster,
som fremkommer i Mængde hele Sommeren
igennem. <sp>N. gracilis</sp> Hook., Buenos Ayres, enaarig
Sommervækst, i Koldhus fleraarig; Anvendelse som
foregaaende og tillige til Indfatning og som
Hængeplante; blegblaa Blomster med mørk Stjerne i
Svælget, blomstrer rigt hele Sommeren. <sp>Kultur:</sp>
Frøet saas i Febr.-Marts i varm Bænk eller Potte,
Frøplanterne prikles, plantes senere enkeltvis i
Potte og udplantes først i Juni med c. 30 cm
Afstand. Formeres ogsaa let ved Stiklinger.
Fordrer sandet Jordbund og lunt, solaabent Voksested;
megen Fugtighed er ødelæggende for Planterne.
Frøets Spirekraft 2-3 Aar; Spiring i Løbet af 2-3
Uger.
L. F.
</chapter>

<chapter name="Nigella">
<b>Nigella</b> (Ranunculaceæ). N. er haardføre,
taknemmelige enaarige Sommervækster, der
udmærker sig ved kønne Blomster og sirligt, findelt Løv.
De kan finde Anvendelse til Blomsterbede,
Rabatter og Afskæring, de lave Former tillige til
Indfatning. Blomstringstiden, som begynder 8-10
Uger efter Udsæden, kan ved gentagen Udsæd
forlænges fra Juni-Septbr. <sp>N. damascena</sp> L.,
Barbariet, »Jomfruen i det grønne«; 50 cm høj;
blegblaa Blomster. <sp>N. d. fl. pl.</sp> har fyldte eller
halvfyldte Blomster; <sp>N. d. fl. pl. Miss Jekyll</sp>,
smukke, himmelblaa, langstilkede Blomster; <sp>N. d.
alba fl. pl.</sp>, hvid. Det er især de
fyldtblomstrende Varieteter, der er Genstand for
almindelig Dyrkning, da deres Blomster er større,
smukkere og mere holdbare end Stamformens. <sp>N. d.
nana fl. pl.</sp>, 20-25 cm høj, med Blomster i
samme Farver som foregaaende. <sp>N. hispanica</sp> L.,
Sydeuropa; 50-60 cm høj; lillablaa Blomster. <sp>N.
h. alba</sp>, hvid, <sp>N. h. atropurpurea</sp>,
purpurrød. <sp>Kultur</sp> meget let. Frøet saas i Marts-Maj
paa Voksestedet; Planterne udtyndes til 15-20 cm
Afstand. Trives næsten i enhver Jord. Frøets
Spirekraft 2-3 Aar; Spiring i Løbet af 2 Uger.
L. F.

<img>Nigella damascena fl. pl. Miss Jekyll.</img>
<sp>Nigella til Frøavl</sp> udsaas tidligst mulig
om Foraaret i Rækker med 30 cm Afstand. Den
trives bedst paa mild, fritbeliggende, ikke for
gødningskraftig Jord. Frøet modner i Septbr.-Oktbr.,
afskæres paa en Gang, vejres paa Marken og
tærskes med Plejl eller Maskine. Renses paa Maskine
eller Sold og Drøftetrug og eftertørres paa Sejl i
Solen eller tyndt udspredt i stærk Gennemtræk.
Nigella krydses ikke indbyrdes.
H. G.
</chapter>

<chapter name="Nikotin">
<b>Nikotin</b> se <sp>Tobakspræparater</sp>.
</chapter>

<chapter name="Nitragin">
<b>Nitragin</b> se <sp>Knoldbakterier</sp>.
</chapter>

<chapter name="Nivellering">
<b>Nivellering</b> eller Vatring kaldes den
Fremgangsmaade, ved hvilken man bestemmer den indbyrdes
Højdeforskel imellem to eller flere Punkter paa
Jordens Overflade eller saadanne Punkters
Beliggenhed i Forhold til en bestemt horisontal Plan
(<sp>Grundplanen</sp>). Terrainpunkternes Højder
over Grundplanen kaldes <sp>Koter</sp>. En fortsat
Række Koter af samme Højde danner en
<sp>Højdekurve</sp> eller <sp>Horisontalkurve</sp>. Det
udførte Arbejde kaldes <sp>Nivellement</sp>. N.
anvendes i Havebruget dels forinden Udarbejdelsen
af Haveplanen, dels ved Udførelsen af Anlæget,
saa snart Terrainet, med hvilket man arbejder,
ikke har en saa godt som plan Overflade. De
Redskaber, som anvendes til N. i Havebruget, er
Lod-Vaterpasset og det alm. Vaterpas, Mirer eller
Sigtebræder og Nivellerinstrumentet.
<sp>Lod-Vaterpasset</sp> er forarbejdet af Træ, af Form som
en ligebenet Trekant, i hvis Toppunkt der er
ophængt en Snor med et Lod, som, naar Vaterpasset
er bragt i en vandret Stilling, peger mod et paa
Midten af den modstaaende Side anbragt Mærke.
Dette Redskab saavel som det almindelige
Vaterpas anvendes i Forbindelse med et Retholt og en
Maalestok, som Fig. 1 viser, til direkte Maaling
eller Afsætning af Højdeforskel. Under Brugen
anbringes Vaterpasset altid paa Midten af Retholtet.
— <sp>Mirer eller Sigtebræder</sp> er af tyndt
Træ eller Jærn, lidt over 1 m høje og enten
nøjagtigt lige lange og af forskellig Farve, eller de
2 af samme Størrelse og den 3dje med en
dobbelt saa stor Plads, halv sort, halv hvid (Fig. 2),
saaledes at Sigtet falder nøjagtigt mellem de to
Farver. Mirerne anvendes især med stor Fordel
ved Afsætning af vandrette og jævnt faldende
Planer o. l., men kan ogsaa anvendes til direkte
Højdemaaling i Forbindelse med Vaterpas. Vil man
i Marken afsætte en vandret Plan ved Hjælp af
Mirer, afvages først to Pæle med saa lang Afstand,
som Retholtet tillader. Vi kalder Pælene a og b;
man lader nu Vaterpasset forblive nøjagtigt paa
samme Sted paa Retholtet og svinger Retholtet
rundt, saaledes at den ene Ende, som hviler paa b,
forbliver der, medens den Ende, som hvilede paa a,
anbringes paa en ny Pæl c i Flugt med ab og
med samme Afstand. Pælen afvatres, og a og c
vil da altid være i vandret Linie, selv om
Vaterpas og Retholt ikke er ganske nøjagtige, da
Misvisningen er den samme til begge Sider. Ved
Brugen af Mirerne maa man have én eller to
Hjælpere, i første Tilfælde fastgør man den ene
af Mirerne til en Stok. Mirerne maa af
Hjælperne holdes i en lodret Stilling.

Almindeligst anvendes imidlertid nu til Dags til
N. et <sp>Nivellerinstrument</sp> med Kikkert
og Libelle i Forbindelse med Nivellerstang eller
Stadie. Ved Hjælp af Libellen opnaas et vandret
Sigteplan, og i Kikkerten, som er forsynet med
Traadkors, aflæses paa Stadiet Højderne.
Nivellerinstrumentet (se Fig. 3) med to Fodskruer med
modvirkende Fjedre eller fire Fodskruer indstilles
paa følgende Maade. 1. Stativet stilles saaledes,
at Stativhovedet bliver nogenlunde vandret, og
Benene trykkes fast i Jorden. 2. Den løse Del
af Instrumentet paaskrues. 3. Finskruen stilles
paa Mærket. 4. Instrumentets Overdel drejes hen
over den ene eller to modsatte Fodskruer, og ved

<img>Fig. 1.</img>

<img>Fig. 2.</img>

<img>Fig. 3.
A. Stativhoved. B. Fodskrue. C. Modvirkende
Fjedre. D. Kikkert. E. Libelle. F.
Korrektionsskrue. G. Finskrue. H. Okular. I. Objektiv.</img>
Hjælp af denne eller disse bringes Kikkerten i
Vater, derefter drejes den hen over den anden
Fodskrue og bringes ligeledes i Vater. 5. Nu
drejes Instrumentets Overdel helt rundt, saaledes
at Kikkertens Objektiv og Okular bytter Plads,
hvorefter Libelleboblens Udslag rettes halvt ved
Hjælp af Fodskruen, halvt ved Hjælp af
Finskruen. Hermed vedbliver man over samme
Fodskrue, til Instrumentet er i Vater i begge
Stillinger. 6. Derefter drejes Overdelen atter hen over
den første Fodskrue og bringes i Vater uden at
berøre Finskruen. Ved Instrumenter med tre
Fodskruer drejes Overdelen først parallel med de to
Fodskruer, derefter hen over den 3dje Fodskrue,
ellers er Fremgangsmaaden den samme som
ovenfor nævnt. Nivellerinstrumenter uden Finskrue
verificeres ved Libellens Korrektionsskruer og
opstilles alene ved Hjælp af Fodskruerne. Forinden
Nivellerinstrumentet tages i Brug, maa det
kontrolleres, om Sigtet er nøjagtigt vandret; dette
kaldes, at Instrumentet »verificeres«.
Verifikationen kan foretages af en Instrumentmager, eller
man kan selv udføre den efter følgende Regler:
1. Nedram paa nogenlunde jævn Grund to faste
Pæle A og B i 50-100 m Afstand efter
Kikkertens Godhed (A lavere end B). 2. Anbring 5 m
fra B en Mærkepæl D i Linie med A og B og
nøjagtigt midt imellem A og B en anden
Mærkepæl C. Forholdet AD/DB kalder vi n. Eks.
AB=50 DB=5 AD=45. n=AD/DB=45/44=9.
3. Anbring Nivellerinstrumentet (Fig. 4) over
Mærkepælen C, Stadiet paa Pælen A derefter paa B
og aflæs Højderne, som vi vil kalde A<sup>1</sup> og B<sup>1</sup>,
hvorved man finder det sande Fald imellem A og B,
selv om Instrumentet ikke har vandret Sigte, idet
disse Punkter har samme Afstand fra Instrumentet.
Det sande Fald F=A<sup>1</sup>÷B<sup>1</sup>. 4. Opstil
derefter Instrumentet i D (Fig. 5), Stadiet paa B,
derefter paa A, og Højderne, som vi vil kalde b
og a, aflæses. Antager vi nu, at Sigtet træffer
et Stykke x for højt paa Stadiet i A, saa maa det
træffe et Stykke=1/nx for højt paa Stangen i B,
da BD er=1 /nAD. Den vandrette Aflæsning paa
Stadiet i A vilde altsaa være a—x og i B være
b÷1/nx, det sande Fald vil altsaa være F=a
÷x÷(b÷1/nx) eller F=a÷x÷b X <sup>1</sup>nx,
altsaa x—1/nx=a÷b÷F eller x=n/n÷1
(a÷b÷F)=a÷b÷F+1/n÷1 (a÷b÷F);
x angiver altsaa Sigtets Misvisning. Er x positiv,
sænkes Sigtet saa meget, som x angiver, ved
Hjælp af Finskruen, idet man sigter mod Stangen
i A; er x negativ, hæves Sigtet saa meget, som
x angiver, og er x = 0, er Sigtet vandret. Har
man forandret Sigtet i Henhold til x, stiller man
paa Korrektionsskruen, indtil Libellen er vandret,
og Instrumentet er nu i Orden. Dog foretager man
i Reglen en Prøve ved at flytte Instrumentet saa
langt fra Midten som muligt og derfra bestemme
Faldet A÷B. I Praksis anvendes ogsaa følgende
Maade. 1. Det sande Fald bestemmes som før
ved Sigter fra Midten C mod A og B. 2. Derefter
opstilles Instrumentet saa nær B (det højeste
Punkt) som muligt, og her tages Aflæsningerne a
og b. 3. Nu beregnes Værdien a÷b÷F,
hvorefter Sigtet sænkes eller hæves saa meget, som
denne Værdi angiver, og Libellen rettes. 4. Uden
at flytte Instrumentet tages derefter ny
Aflæsninger, og Værdien a÷b÷F beregnes atter, Sigtet
sænkes eller hæves, og Libellen rettes. Efter at
have gentaget dette et Par
Gange, vil x være = 0 og
Instrumentet altsaa i
Orden. Nivellerstangen eller
Stadiet (Fig. 6) er inddelt
i Felter med forskellig
Farve, saa at Inddelingen selv
paa store Afstande tydeligt
kan ses gennem
Kikkerten. Længden er
sædvanlig for Metermaal 3-4 m,
for Fodmaal 12-13 Fod.
Meterstangen er inddelt i
m, dcm og cm og aflæses i
cm, f. Eks. 182,25=182 1/4
cm = 1 m 82 1/4 cm.
Fodstangen er inddelt i
Decimal-Fod, -Tommer, -Linier
og aflæses i Tommer, f. Eks.
24,75 = 24 3/4 Tommer = 2
Fod 4 3/4 Tom. Tallene paa
Stadiet maa helst staa
omvendt, som Figuren viser,
da Tallene i Kikkerten paa den Maade kommer
til at vise sig rigtigt. Aflæsningen i Kikkerten
sker fra oven og nedefter. Forinden Aflæsningen
indstiller man Okularet saaledes, at man faar et
klart og fast Billede af Stadie og Traadkorset;
dette er opnaaet, hvis Billedet og Traadkorset
ikke vipper, naar man bevæger Øjet op og ned
foran Okularet. Man skelner imellem
<sp>Linie-Nivellement</sp> og <sp>Flade-Nivellement</sp>.
Ved Linie-Nivellement forstaar man en
Højdemaaling, ved hvilken de Punkter, som skal
nivelleres, ligger i en lige, krum eller brudt Linie,

<img>Fig. 4.</img>

<img>Fig. 5.</img>

<img>Fig. 6.</img>
f. Eks. en Vej, Grøft el. l. Samtidig med at
man maaler Linien, mærker man med Pinde de
Punkter, som er nødvendige for at kunne
bestemme Højderne i Linien. Punkterne vælges én
for hver 20 eller 40 m, 1) hvor Linien forandrer
Retning i Terrainet, 2) hvor Faldet forandrer sig,
3) hvor Højdeforskellen er saa stor, at den
overstiger Stadiets Længde, 4) Hovedpunkterne for
hver 20 eller 40 m mærkes ABC eller 1 2 3
o. s. v. Hjælpepunkterne A<sup>1</sup> A<sup>2</sup> B<sup>1</sup> o. s. v. eller
1a 1b 2a o. s. v. Ved Flade-Nivellement forstaas
Højdemaaling af en større eller mindre Plan. Man
maa her bestemme Højden af saa mange
Punkter, at man nøjagtigt kan gengive Terrainets
Overflade. Dette kan opnaas 1. Ved i Marken
at opsøge de forskellige Højdekurver, mærke dem
med Pinde og senere indmaale disse. 2. Ved at
udvælge et passende Antal Punkter paa de
Steder, hvor Terrainets Plan brydes, eller 3. Ved at
inddele Arealet i Kvadrater med 20-40 m
Sidelængde, mærke Skæringspunkterne med Pinde og
tilføje saa mange Hjælpepunkter, som er
nødvendige. Den sidstnævnte Fremgangsmaade, se Fig.
7, er den, som hyppigst anvendes, hvor Terrainet
ikke er for kuperet, og Punkterne, som er lette
at afsætte i Terrainet, mærkes med Bogstaver
paa den ene Led og Tal paa den anden.
Punkterne benævnes da a, Ia, IIa, IIIa o. s. v.,
Hjælpepunkterne A, B, C o. s. v. Man gaar helst ud
fra Arealets Længdeside eller en Linie parallel
med denne og knytter ved Perpendikulærer
Kvadratnettet til faste Punkter i Terrainet. Er
Arealet saa stort, saa kuperet eller saa bevokset, at
man ikke kan tage alle Højdepunkterne fra én
Station, vælger man et Overgangspunkt med en
solid Pæl, aflæser med stor Nøjagtighed Højden,
flytter Instrumentet til en ny Station, aflæser
atter Højden paa samme Overgangspunkt og kan
saa beregne Punkternes Højde i Forhold til
Grundplanen. Det er altid nyttigt at inddrage faste
Punkter i N., f. Eks. Dørtrin, Mærkesten,
Mærker i voksende Træer, Brønddæksler o. l. for
det Tilfælde, at Pælene bliver borte. Ved
Overgangspunkter og andre Steder, hvor stor
Nøjagtighed er nødvendig, maa man ikke aflæse paa
for langt Hold. Tager man Aflæsninger paa den
øverste Halvdel af Stadiet, maa man passe, at
dette staar aldeles lodret, da saadanne Maal ellers
er unøjagtige. Stationerne anbringes helst i
omtrentlig lige stor Afstand fra Overgangspunktet.
Har man mange Stationer, bør man altid som
Kontrol fra den sidste Station tage Højden paa et eller
to af de første Overgangspunkter, eller naar man
er mindre øvet, et selvstændigt Prøvenivellement
af Overgangspunkterne.

I Maalebogen indføres Aflæsningerne i en
Vatretabel saaledes:

<table>
<td c>Station<td c>Punkt<td c>Aflæsning<td c>Sigteplan<td c>Kote
<td v3 c>I<td c>1a<td r>203,50<td r>203,50<td r>0,00
<td c>1b<td r>102,50<td r><td r>101,00
<td c>2a<td r>80,25<td r>(+ 235,00)<td r>123,25
<td v5 c>II<td c>2a<td r>315,25<td r>438,50<td r>123,25
<td c>2b<td r>180.50<td r><td r>258,00
<td c>2c<td r>115,25<td r><td r>323,25
<td c>3a<td r>110,75<td r><td r>327,75
<td c>3b<td r>320,50<td r>(÷ 280,25)<td r>118,00
<td v3 c>III<td c>3b<td r>40,25<td r>158,25<td r>118,00
<td c>3c<td r>32,25<td r><td r>126,00
<td c>4a<td r><td r><td r>
</table>
De 3 første Rubrikker udfyldes i Marken. —
Sigteplanens Højde, d. v. s. den Højde over
Grundplanen, som Stationens vandrette Sigteplan har,
er=Aflæsning+Kote, og Sigteplanens Højde i
2den Station faas ved Subtraktion eller Addition
af Forskellen mellem Aflæsningerne til
Overgangspunktet. Som Grundplan vælges det laveste
Punkt paa Terrainet, og dettes Kote sættes=0,
Koten findes ved at subtrahere Aflæsningen fra
Sigteplanens Højde. Som Prøve paa Vatretabellens
Rigtighed kan man addere alle Aflæsninger til det
første Punkt i hver Station og ligeledes addere
Aflæsningen til det sidste Punkt i hver Station.
Differencen imellem de to Summer skal da være
= Forskellen mellem den første og sidste Kote.
Saaledes har man af Ovenstaaende Tabel
<table>
<td r>203,50<td><td r>80,25
<td r>315,25<td><td r>320,50
<td r>40,25<td><td r>32,25
<td r>559,00<td>÷<td r>433,00<td r>=126,00
</table>
som altsaa er = Højdeforskellen mellem Koterne
0,0 og 126,00 den første og den sidste Kote.
Højdekurverne findes enten ved Udregning eller
Konstruktion. Vil man f. Eks. finde (se Fig. 7),
hvor langt 15 m Kurven ligger fra IIa imellem
IIa Højde 13,20 og IIIa Højde 15,70, hvis
indbyrdes Afstand er 20 m, saa forholder den hele
Længde 20 sig til den største Højde 15,70 ÷ den
mindste Højde 13,20, ligesom den søgte Afstand X
forholder sig til den øverste Højde 15,70 ÷ den
forlangte Højde 15,00, altsaa

20,00/15,70 ÷ 13,20 = X/15.70 ÷ 15,00
x = 20 X 70/2,50 = 5,60 M.

15 Kurven ligger saaledes 5,60 m fra IIIa,
derefter beregnes 14 m Kurven paa samme Maade

<img>Fig. 7.</img>
o. s. f. En lidt hurtigere Fremgangsmaade, især
hvor der imellem Punkterne er flere Kurver, er
det at beregne den indbyrdes Afstand for m
Kurverne. Hele Faldet fra IIIa til IIa er
<table>
<td r>2,50 paa<td r>en Afstand 20 m
<td r>altsaa 1,00 paa<td r>8 m
<td r>og 0,70<td r>paa 5,60 m
</table>
15 m Kurven ligger altsaa 5,60 m fra IIIa og
14 m Kurven 13,60 m. Søger man Kurverne ved
Konstruktion, afsættes paa en Grundlinie
Punkterne IIa og IIIa i 20 m Afstand, i Punkterne
oprejses lodrette Linier af Længde 13,20 og 15,70,
og Endepunkterne forbindes med en lige Linie,
saaledes at der fremstaar et
<sp>Nivellementsprofil</sp>, i hvilket Kurvehøjderne indsættes
lodret paa Grundlinien paa det Sted, hvor de skærer
Profillinien, man kan da paa Grundlinien maale
sig til, hvor langt det Skæringspunkt er fjernet
fra Punktet IIIa. Af praktiske Hensyn optegnes
Nivellementsprofilerne som Regel i fortrukket
Maalestok, d. v. s. Højderne f. Eks. i 1 : 10 Del,
Længderne i 1 : 100. Se Fladeberegning og
Kubikberegning.
E. G.
</chapter>

<chapter name="Noisette Roser">
<b>Noisette Roser</b> se <sp>Rosa</sp>.
</chapter>

<chapter name="Nolana">
<b>Nolana</b> (Nolanaceæ). <sp>N. atriplicifolia</sp> D.
Don., Peru, enaarig Sommervækst, anvendelig til
Blomsterbede, Rabatter og Indfatning; nedliggende
Stængler, c. 20-25 cm høj; Blomsterne, som er
blaa med hvidt Svælg, fremkommer i Juli-Septbr.
<sp>N. a. alba</sp>, hvid. <sp>N. paradoxa</sp> Lindl., Chili,
enaarig Sommervækst, anvendelig som
foregaaende; Blomsterne er violette med hvidt Svælg.
<sp>Kultur:</sp> Frøet saas i April-Maj paa
Voksestedet; udtyndes til 25-30 cm Afstand. Ynder god
Muldjord og solrigt Voksested. Frøets Spirekraft
3-4 Aar; Spiring i Løbet af 2 Uger.
L. F.
</chapter>

<chapter name="Nolina">
<b>Nolina</b> se <sp>Beaucarnea</sp>.
</chapter>

<chapter name="Nordfolk-Gran">
<b>Nordfolk-Gran</b> se <sp>Araucaria excelsa</sp>.
</chapter>

<chapter name="Nordmannsgran">
<b>Nordmannsgran</b> se <sp>Abies Nordmanniana</sp>.
</chapter>

<chapter name="Norges Havebrug.">
<b>Norges Havebrug.</b> Noget egentligt Havebrug har
næppe været drevet i Norge før efter
Kristendommens Indførelse. Vistnok tales i gamle Skrifter
om »grasgardr« som en almindelig Betegnelse for
Have; men antagelig har »grasgardr« oprindelig
kun været indhegnede Jordstykker, som var
bevoksede med Græs. Ifølge gamle Skrifter synes
dog Kvan (Archangelica officinalis) og en eller
anden Slags Løg (lauk) temmelig tidlig at have
været Genstand for Dyrkning i »grasgardr«. Det
er først i det 11. Aarhundrede, at man finder
tydelige Spor af en virkelig Havedyrkning; den er
utvivlsomt indført af engelske Munke, som kom
til Landet for at forkynde Kristendommen. Ved
ethvert Kloster har der sikkerlig været Have, og
flere Steder kan man endnu i vor Tid paavise
Grænserne for gamle Klosterhaver. I Ullensvang i
Hardanger havde Lysekloster en Ejendom, Opedal,
hvorfra Hardangers Frugtdyrkning utvivlsomt
stammer. Kirsebæravlen paa Frosten i Nordre
Trondhjems Amt er bevislig meget gammel og
maa have haft sin Oprindelse i Klosterhaven paa
Tautra. At Havedyrkningen til Dels i alt Fald
har haft ikke saa ganske liden Betydning i
Middelalderen, kan skønnes deraf, at vore gamle Love
indeholder særlige Bestemmelser om Straf for
Tyverier i Haverne. I det 13. Aarhundrede
indførtes endog Tiende af Æbler, Ærter og Næper (Roer);
de to sidstnævnte var dog næppe Genstand for
Dyrkning i Haver. I den ny Bjarkøret nævnes
Kongens eplagard i Bergen, og et andet Sted
tales om Kongens grasgard. De kongelige Haver
ved Bergen kan ikke have været saa ganske smaa;
thi det meddeles, at i 1275 byggede Kong
Magnus Lagabøter i sin Lysthave et Kapel og en liden
Kirke. I Brevskaber fra Slutningen af det 13.
og første Halvdel af 14. Aarhundrede er
grasgard og eplagardi oftere nævnt, og i et Brev fra
Trondhjem 1341 faar man endog at vide, at
Korsbrødrene dersteds holdt en egen grasgardrsmadr
(Gartner). I et gammelt Skrift »Hamar
Beskrivelse«, som antagelig er forfattet 1553, men skal
være bygget paa gamle Brevskaber fra
Bispearkivet paa Hamar, findes interessante
Oplysninger om Havedyrkningen, som maa have været
ganske betydelig ved Hamar. Der tales om
»homble haffver, kaal haffver, eble haffver,
kirsebær haffver og anden god fruct, som nyttig
vaar«, og der siges ogsaa »oc vaar det en megit
ringe borgere, som icke haffde aarligen aff sine
fruchthaffver en halff lest most oc en halff lest
kirsebær dranch til sin egen husis behoff at
fortære, foruden hvis deell som de solde fremmede
— — —«. Af Frugt har man foruden Æbler
og Kirsebær maaske ogsaa dyrket Pærer.
Blomsterdyrkningen maa især have staaet forholdsvis
højt; thi det siges, at de Pilegrimme, som vendte
hjem med »de herligste velluchtende urtefrød
eller træ var de kieriste kommen«. Videre
fortælles, at saavel Biskoppen som Borgerne holdt
Podemestre, »som intet andet toge sig fore at
fortiene deris føde medt«. De Køkkenvækster, som
dyrkedes i Middelalderen eller i alt Fald henimod
dens Slutning var: Løg, Næper (Roer), flere Slags
Kaal, Hestebønner, Ærter, Salat, Havemelde,
Portulak, Humle, Timian og flere andre
Krydderurter m. m. Af Prydplanter fandtes Akeleje,
Althæa, Berberis, Iris, Lupiner, Papaver, Pæoner,
Roser, Violer o. s. v. Desuden dyrkedes mange
medicinske Vækster.

Ved Reformationens Indførelse har
Havedyrkningens Udvikling antagelig lidt et Afbræk, idet
Klostrene, som hidtil havde været Centralsteder
for denne Gerning, nedlagdes. Af
Reformationstidens Gejstlige var der dog vistnok mange, som
straks optog Munkenes Gerning paa
Havedyrkningens Omraade. Vi finder saaledes, at Bergens
første evangeliske Biskop, Geble Pedersen, var en
ivrig Havedyrker. Han flyttede ind i en
Klostergaard, hvortil der hørte Have. Denne lod han ved
Hjælp af en Gartner, som han forskrev fra
Flandern, bringe i en efter Datidens Forhold
udmærket Stand. Af Frugt dyrkedes i Bispehaven:
Æbler, Pærer, Kirsebær og Blommer samt ogsaa
Vindruer. Senere i alt Fald fandtes i Haven bl. a.
Kastanjetræer, Figen m. m. Geble Pedersen har
haft tre Haver: Blomsterhave, Frugthave og
Kaalhave. Det har dog vistnok kun været én Have,
som var delt i tre Hoveddele. Af en Tegning fra
1550, paa hvilken Bispens og andres Haver ses,
fremgaar, at Anlæggene har været temmelig
enkle; de har væsentlig bestaaet af firkantede,
større og mindre Bede med Veje imellem. Denne
Renæssancestil var den i Middelalderen herskende
og holdt sig langt ned gennem Tiden. I
Dokumenter fra Midten af det 17. Aarhundrede og
senere nævnes ofte Haver. De kaldes i
Almindelighed Kaalhaver — Æblehaver nævnes sjældnere
— et Bevis paa, at man i Reglen nøjedes med
at dyrke Køkkenvækster, som gik under
Fællesnavnet Kaalvækster. Ved Bergen fandtes især
mange »Kaalhaver«, i et enkelt Dokument
nævnes ikke mindre end 8 deslige Haver, som
Sognepræsten til Domkirken modtog Lejen af. Lejen
var 12 Skilling for en Have, som havde en Længde
og Bredde af 36 Alen. Foruden den Slags Haver
var der ikke faa større, i hvilke Blomster og til
Dels ogsaa Træer og Buske dyrkedes. Naar
Havedyrkningen synes at have staaet forholdsvis højt
ved Bergen, har dette vistnok haft sin Grund i,
at de mange Tyskere, som stadig indvandrede
dertil, lejede Jord til Haver for at kunne dyrke
de Havevækster, som de var vante til i deres
Fædreland. Medens saaledes Bergen paavirkedes
direkte fra Tyskland, paavirkedes Østlandet og
gennem dette det Nordenfjeldske især fra
Danmark. De Havevækster, som efterhaanden
indførtes til Danmark, kom vistnok meget snart til
Egnene ved Kristianiafjorden (se Artiklen
Danmarks Havebrug). — I det 17. Aarhundrede gør
Paavirkningen fra Danmark sig ikke mindst
gældende, hvilket fornemmelig har sin Grund i, at
danske Stormænd, som slog sig ned i vort Land,
søgte at efterligne deres ligestilledes Skikke i
Danmark ogsaa med Hensyn til Havedyrkning.
Som Eksempel herpaa kan nævnes, at da
Enevoldsmagten indførtes 1660, kom bl. a. en med
de ny Forhold misfornøjet Adelsmand, Ludvig
Rosenkrantz derop og ægtede Arvingen til alt det
Jordegods, som Familien Mauat havde samlet i
Bergens Stift. Rosenkrantz opførte i Aarene
1661—1665 paa Hattaberg (nu Rosendal) i
Kvinherred et Slot og anlagde en Have. Dette er den
eneste ældre Renæssancehave i Landet, som er
bevaret omtrent uforandret til den Dag i Dag. —
Til hvilken Tid man begyndte at dyrke Vækster
i egne Huse (Væksthuse), lader sig ikke afgøre.
Saa meget er sikkert, at i sidste Halvdel af det
17. Aarhundrede fandtes Væksthuse »med
adskillige Urte-Krucker og Rariteter« paa Bygdø, som
var Sædegaard til Akershus Slot. — I sidste
Halvdel af det 17. Aarhundrede gjorde
Havedyrkningen ved Trondhjem, uafhængigt af det øvrige
Land, et betydeligt Opsving. Da Amtmand Peder
Tønder vendte tilbage fra en Udenlandsrejse,
bragte han en mærkelig Mand med, som kaldte
sig <sp>Christian Gartner</sp>. Han var en for
sin Tid ualmindelig berejst Mand og havde bl. a.
arbejdet i eller besøgt flere af de større tyske og
franske Haveanlæg. Han indførte eller gjorde i
alt Fald Forsøg med omtrent alle de Havevækster,
som han havde lært at kende i Udlandet. Det blev
i hans Tid Modesag i Trondhjem, at de mere
velhavende Borgere lejede Jord paa Kalvskindet til
Haver. I et enkelt Dokument fra den Tid nævnes
ikke mindre end 38 Haver, tilhørende Byfolk.
Paa de omliggende Herregaarde stod man
selvfølgelig ikke tilbage for Bybeboerne. Christian
Gartner udgav en Havebog, der er skrevet 1692
og trykt i København 1694. Dens Titel er:
»Horticultura. Det er: En kort Underviszning og
Anledning, Hvorledes En liden Lyst- Urte- Frugt
eller Kiøcken-Have I disse Nordiske Lande,
særligen her Nordenfjelds, bedst kand funderis,
anleggis, indhægnis, afdelis, Jorden dyrkis, plantis,
saaes, vandis, formeris og bevaris«. At Christian
Gartners Gerning har haft varig Betydning for
Havedyrkningen ved Trondhjem, turde bl. a.
fremgaa af den Omstændighed, at i en Fortegnelse
over trondhjemske Haveplanter, som udkom 1760,
og som omfatter ikke mindre end henimod 350
Arter foruden en Del Varieteter, findes et større
Antal, som utvivlsomt har været i Kultur siden
Christian Gartners Dage. Som almindelig dyrkede
Køkkenvækster nævnes: Salvie, Rødbeder,
Gulerod, Pastinak, Persille, Selleri, Porre, Hvidløg,
Rødløg, Portulak, Isop, Peberrod, Roer, flere Slags
Kaal, Bønner, Ærter, Salat o. s. v. Det store
Antal Arter Haveplanter, som Fortegnelsen
indeholder, har sin Grund i, at Biskop Gunnerus paa
Gaarden Berg ved Trondhjem i videnskabeligt
Øjemed dyrkede en hel Del Planter: en botanisk
Have i det smaa. I det 18. Aarhundrede vandt
Havedyrkningen adskillig Fremgang mange
Steder, fornemmelig var dette Tilfældet i
Kristianiaegnen. De retliniede Anlæg blev i Aarhundredets
sidste Halvdel og senere afløste af Anlæg i
engelsk Stil. Væksthuse blev mere almindelige, og
Rigmænd forskrev ofte Gartnere fra Udlandet, især
fra Tyskland, ligesom ogsaa tyske Gartnere satte
sig ned her som Handelsgartnere. Blandt
Bondestanden begyndte ogsaa Dyrkningen af
Havevækster at vinde mere Indgang, uden Tvivl
delvis som Følge af Opmuntring og Støtte fra det
Kongelige Danske Landhusholdningsselskab. I 1772
anlagde Præsten Chr. Theilmann paa Modum en
Planteskole, saa vidt vides den første i Landet;
den efterfulgtes siden af andre. Theilmann skrev
adskilligt om Frugttrækultur. 1797 udgav han
»Anvisning til Norske Frugttræskoler at anlægge
og vedligeholde«.

De Trængsler, som Landet gennemgik i
Begyndelsen af forrige Aarhundrede, ansporede til
Dyrkning af Havevækster i det Øjemed at spare paa
det dyre Korn. Flere Foreninger og Selskaber tog
sig med Iver af Sagen. Særlig gælder dette det
Kongelige Selskab for Norges Vel, som stiftedes
1809. Selskabets Direktion lod indhente
Oplysninger om Havedyrkningens Tilstand i Landet,
og af disse fremgaar, at Sagen vel ikke havde
vundet stor Indgang blandt Folkets brede Lag,
men dog ses smaa Køkkenhaver at have været
almindelige paa forskellige Steder. Frugtavlen
havde allerede længe været ret betydelig i
Ullensvang i Hardanger. Ogsaa andre Steder
dyrkedes Frugt til Salg, dog sjældent i nogen
betydelig Mængde. Det viste sig, at det, som især
stillede sig i Vejen for Havedyrkningens Opkomst,
var Mangelen paa kyndig Vejledning. Denne
Mangel søgte man at afhjælpe ved at give unge Mænd
let Adgang til at lære Gartneri, en
Fremgangsmaade, som om end med Afbrydelser har været
fortsat til den sidste Tid. Tanken om Ansættelse
af Amtsgartnere var tidlig Genstand for Drøftelse
i Selskabet for Norges Vel, men først i 1860 blev
den realiseret. Imidlertid havde Havedyrkningen
faaet en ivrig Forkæmper i Professor Dr. <sp>F. C.
Schübeler</sp>, og ved hans utrættelige Arbejde
for Sagen var Interessen nu vakt og ytrede sig
i Krav om kyndig Bistand. Amtsgartnere blev
derfor efterhaanden ansatte i flere Amter; men
saa kom en Spareperiode, under hvilken flere
Amtsgartnerposter inddroges. Senere er deres
Antal atter forøget. I 1894 ansattes en Rigsgartner,
men Posten ophævedes atter i 1906; i 1918 blev
den atter oprettet under Titelen Statskonsulent i
Havebrug. Omkring Midten af Aarhundredet og
senere anlagdes flere Steder i Landet større Haver
og Parker, der til Dels beplantedes med mange
Arter af Træer og Buskvækster, som ikke
tidligere havde været dyrkede i Landet, ligesom
talrige ny Blomsterplanter og Køkkenvækster
indførtes. (Se Artiklen »Danmarks Havebrug« for
denne Periodes Vedkommende). Dette bidrog
meget til at henlede Almenhedens Opmærksomhed
paa Havedyrkningen. Omtrent samtidig
begyndte Handelsgartneriet at gøre sig mere gældende
(se d. Artikel). Til Havedyrkningens Fremgang
i det forrige Aarhundrede har
Havebrugslitteraturen ydet værdifulde Bidrag. Foruden F.
Jensens »Dansk Havebog«, som i sin Tid blev
adskillig brugt, og foruden en Del Smaaskrifter samt
Artikler i Blade og Tidsskrifter udkom indtil 1858
Havebøger af følgende Forfattere: Gartner Pries
(1822), Professor Lundh og Gartner A. Hansen
(1836), Slotsgartner Mortensen (1836), Gartner
A. Hansen og Zarbel (1837), Professor Lundh og
A. Hansen (1849), Schübeler (1850), Gartner C.
C. Jensen & Søn (1851), Gartner Adolf Jensen
(1853). Senere bliver Havebrugslitteraturen mere
righoldig, især efter at Selskabet
»Havedyrkningens Venner« begyndte at virke (se Foreninger).
Den første Havebrugsudstilling holdtes 1852 og
arrangeredes af Professor Dr. Schübeler, som
senere i flere Aar efter hinanden arrangerede
Havebrugsudstillinger, ved hvilke der ogsaa kunde
udstilles Landbrugsprodukter. I 1857 og de
følgende Aar holdtes lignende Udstillinger i Bergen
og fra 1858 tillige i Trondhjem. I 1861 holdtes
Havebrugsudstilling i Frederikshald. Fra 1864
holdt Kristiania Haveforening flere Udstillinger,
oftest i Forbindese med Landbrugsudstillinger.
Siden Midten af 70-Aarene har Kristiania
Gartnerforening afholdt flere Udstillinger, sidste Gang i
1917. I 1884, 1889, 1894 og 1900 afholdt
Selskabet »Havedyrkningens Venner«
Lands-Haveudstillinger. Deltagelsen i disse blev til sidst saa
betydelig, at lignende Udstillinger ikke kunde
gentages uden Bistand fra det offentliges Side.
I 1907 afholdtes i Kristiania den 3. nordiske
Havebrugsudstilling.
H. M.
</chapter>

<chapter name="Norsk Fiskeguano">
<b>Norsk Fiskeguano</b> se <sp>Kunstgødning</sp>.
</chapter>

<chapter name="Nothochlæna">
<b>Nothochlæna</b> (Polypodiaceæ), smukke Bregner
til Varmhus eller Koldhus med krybende Rodstok
og paa Undersiden hvidt eller gult pudrede Blade.
<sp>N. lanuginosa</sp> Desv., Madeira, med 10-15 cm
og <sp>N. Maranthæ</sp> R. Br., de europæiske Alper,
med 20-25 cm lange Blade; kultiveres i Koldhus.
<sp>N. nivea</sp> Desv., Meksiko, Peru, 20-30 cm lange
Blade med brune Stilke, de er tredobbeltfinnede
og hvidpudrede. <sp>N. sulphurea</sp> I. Sm.,
Kalifornien, Meksiko, 15-20 cm lange Blade med sorte
Stilke og gult pudret Underside. Dens smukke
Afart <sp>N. s. candida</sp> har hvidpudrede Blade
baade paa Over- og Underside. Samtlige N.-Arter
kræver en mere lys og tør Plads end de fleste
andre Bregner, og de skal plantes lidt hævet over
Kanten af Potten i en Jordblanding af Bladjord,
Sand og smaa Stykker Sandsten. De taaler ikke,
at Løvet vædes. <sp>Kultur</sp> se i øvrigt
Bregnekultur.
M. H.
</chapter>

<chapter name="November">
<b>November</b> se <sp>Oversigt over de
maanedlige Arbejder paa Friland og
under Glas</sp>.
</chapter>

<chapter name="Nummererings-Tang">
<b>Nummererings-Tang</b> er et Redskab, som
navnlig i franske og tyske Planteskoler benyttes en
Del til Etikettering af Planter til Forsendelse. Som
Figuren viser, trykker man i en Blystrimmel med
N. det Nummer, der svarer til vedkommende
Forretnings Katalognummer, og Blystrimlen rulles
derefter om Stammen eller en tyk Gren paa
vedkommende Plante. Denne Maade at etikettere
Planter paa ved Forsendelsen er fuldt saa
sikker som ved Anvendelse af paabundne
Etiketter.
D. T. P.

<img>Nummererings-Tang.</img>
</chapter>

<chapter name="Nuphar">
<b>Nuphar</b> (Nymphæaceæ), Aakande. Vandplanter
med blanke, mørkegrønne Blade og gule Blomster.
<sp>N. advenum</sp> Ait., Nordamerika; Bladene er
ovalt-hjerteformede og hæver sig ligesom
Blomsterne op over Vandet; Sommer. <sp>N.
japonicum</sp> D. C. Japan; Bladene pilformede,
Blomsterne kugleformede, mindre end hos luteum. <sp>N.
luteum</sp> Sm.; Nordlige tempererede Zone, Danmark;
har aflangt-nyreformede, svømmende Blade; af
denne Art findes nogle Farvevarieteter; Sommer.
<sp>N. pumilum</sp> Sm., Europa, Bornholm; ligner
luteum, men er mindre i alle Dele; Bladplade
kun 5-10 cm lang. Aakanderne plantes i
kunstige og naturlige Vandsamlinger med næringsrig
Dyndbund, luteum ogsaa i svagt rindende Vand.
<sp>Kultur:</sp> Formeres ved Deling af Rodstokken;
ved Plantningen binder man en Sten til den unge
Plante og sænker den ned i Dyndet.
A. L.
</chapter>

<chapter name="Nuttallia">
<b>Nuttallia</b> (Amygdalaceæ). <sp>N. cerasiformis</sp>
Torr. & Gr., Kalifornien, er i sin Hjemstavn et
lille Træ, hos os en mellemhøj Busk, som tidligt
om Foraaret paa gunstigt Voksested bærer hvide
Blomster i korte Klaser.
A. B.

<sp>Anvendelse</sp> og <sp>Kultur:</sp> N. kan benyttes
i blandede Busketter paa lun Plads, hvor
Skuddene kan modnes. I øvrigt er den nærmest en
Busk for Samlinger. Den formeres ved indført
Frø.
J. B.
</chapter>

<chapter name="Nyckelpigor">
<b>Nyckelpigor</b> (s.) se <sp>Mariehøns</sp>.
</chapter>

<chapter name="Nycterinia">
<b>Nycterinia</b> (Scrophulariaceæ). <sp>N. capensis</sp>
Benth., Sydafrika; ved frostfri Overvintring to-
eller fleraarig, men dyrkes hensigtsmæssigst som
enaarig Sommervækst, anvendelig til smaa
Blomsterbede, Rabatter, Indfatning og Pottekultur;
25-35 cm høj; Blomsterne, som er hvidlige
indvendig og violetbrune udvendig, er ikke ret anselige,
men udbreder derimod fra Aften til Morgen en
stærk Vanilleduft; blomstrer Juli-Septbr.
<sp>Kultur:</sp> Frøet saas i Marts-April i Bænk eller Potte;
Frøplanterne prikles og udplantes sidst i Maj med
25-30 cm Afstand. Ynder sandet, næringsholdig,
dog ikke nygødet Jord og solaabent eller
halvskygget Voksested. Frøets Spirekraft 2-3 Aar;
Spiring i Løbet af 2 Uger.
L. F.

<img>Nuttallia cerasiformis.</img>
</chapter>

<chapter name="Nyhollandske Planter">
<b>Nyhollandske Planter</b> se <sp>Udvalg af N. P.</sp>
</chapter>

<chapter name="Nymphæa">
<b>Nymphæa</b> (Nymphæaceæ), Vandplanter;
haardføre: <sp>N. alba</sp> L., Nordeuropa, Danmark;
Nøkkerose (d.), Tjernrose, Vandlilje (n.), Neckros (s.),
hvid, <sp>N. a. rosea</sp>, rosenrød, Sverrig. De
haardføre N. hører til vore Vandpartiers bedste
Prydelser, og dette gælder fremfor alt de herlige,
ny, haardføre Sorter, der er fremkomne i den
sidste Snes Aar som et Resultat af fransk (Marliac)
og amerikansk Foretagsomhed paa dette Omraade.
Der findes nu et stort Antal prægtige Sorter i
hidtil ukendte Farver, fra hvidt og gult til rosa og
mørkerødt i alle Nuancer, nogle med store
enkelte, andre med halv- og næsten helfyldte
Blomster, med marmorerede og smukt rødbrune Blade,
ogsaa stærkt vellugtende Sorter. Tillige har de
næsten alle den værdifulde Egenskab at blomstre
den hele Sommer igennem, mens de to nævnte N.
— alba og rosea — kun blomstrer c. 6 Uger i
Juni og Juli for derefter at gaa til Hvile.
Følgende Udvalg af disse Hybrider kan meget
anbefales: <sp>N. Marliacea chromatella</sp>,
lysgule Blomster, marmorerede Blade; <sp>N. M.
albida</sp>, halvfyldte store, renhvide Blomster; <sp>N.
M. carnea</sp>, store lysrosa Blomster; <sp>N. M.
flammea</sp>, brunplettede Blade og amarantrøde Blomster;
<sp>N. M. rosea</sp>, store hvidlig rosa Blomster
omtrent som carnea; <sp>N. colossea</sp>, mægtig store,
lysrosa Blomster; <sp>N. Froebelii</sp>, mørkkarminrøde
Blomster; <sp>N. Gladstoniana</sp>, mægtig store
fyldte, snehvide Blomster; <sp>N. gloriosa</sp> med røde
Blomster af en prægtig ribsrød Farve; <sp>N. W.
Falconer</sp>, den mest storblomstrede mørkerøde Art; <sp>N.
Robinsoniana</sp>, brunttegnede Blade og
dybtrøde Blomster med orangegule Støvdragere; <sp>N.
Aurora</sp> , ligner foregaaende, men kan variere
noget i Farve fra Udspring til Afblomstring; <sp>N.
Leydekeri purpurata</sp>, vinrøde Blomster;
<sp>N. odorata sulphurea</sp>, store, svovlgule
Blomster, der ofte hæver sig højt over Vandfladen;
<sp>N. tuberosa Richardsoniana</sp>, store,
renhvide, næsten fyldte Blomster; <sp>N. James
Brydon</sp>, amerikansk Tiltrækning med meget
smukke, karminrøde, skaalformede Blomster; <sp>N.
turiensis</sp>, pragtfulde Blomster af sarteste rosa
Farve; andre Sorter se Farvetavlen. <sp>Kultur:</sp>
Formeres let ved Deling af Rodstokken om
Foraaret; ved Hjælp af en tilbunden Sten sænkes den
ned i Dynd paa lavere Steder i Søer og Damme.
Saa snart Afblomstringen har fundet Sted,
synker Frugtknuden til Bunds, og vil man opsamle
Frøet, kan man lægge en lille Kasse uden om
Frugten og fæste Kassen til en Pæl; man lægger
Sten i Kassen, saaledes at 2/3 af den er under
Vand. Naar Frøet er modent, falder det ud i
Kassen, og efter at være renset saas det straks paa
Blivestedet. Frøet maa ikke blive tørt. Foruden i
Søer og Damme kan de udmærket dyrkes i smaa
Vandbassiner, støbte Kummer med Springvand i
Midten, overhovedet i ethvert lille Vandparti med
kun svagt rindende Vand, naar dette ligger godt
for Solen. Man planter dem da ofte i Kurve
eller Kasser, fastgjorte, for at de ikke skal flyde op,
og idet man lægger Sten eller anden Vægt i
Bunden af disse Beholdere; de plantes da i god og
nærende Jord, helst med noget gammel Kogødning
blandet i. Vandstanden over Planterne maa være
fra 30 til 50 cm. Saa vidt muligt maa de om
Vinteren beskyttes mod helt at indefryse. —
<sp>Varmhus-Akvariet:</sp> <sp>N. Lotus L.</sp>,
Tropisk Asien, Afrika, hvid. <sp>N. L. rubra</sp>, rød. <sp>N.
L. dentata</sp>, hvid. <sp>N. scutifolia</sp> D. C.,
Sydafrika, blaa. <sp>N. Stellata</sp> Willd., Tropisk
Asien, Afrika, lyseblaa, med Varieteterne
<sp>coerulea</sp> og <sp>cyanea</sp>. <sp>N. zanzibarensis</sp> Casp.,
Tropisk Afrika, lyseblaa, en af de mest
rigtblomstrende. Krydsninger af stor Værdi er <sp>N.
Boucheana</sp> Planch., hvid, og <sp>N. Ortgiesiana</sp>
Planch., <sp>var. rubra</sp>, rød. <sp>Kultur:</sp>
Formeres saavel ved Frø som ved Fraskilning af
Rodknolde eller Deling af Rodstokken. Frøet saas i
Febr. i flade Skaale i sandblandet Mark- og
Bladjord. Skaalen sænkes lidt under Vandfladen;
Vandet skal holde 20-22° C. Senere prikles de og
omplantes saa ofte det er nødvendigt. Rodstokken
lægges i Marts-April i Kasser, der er 60 cm i
<img>Colossea, Gennemsnit 18—20 cm.</img>

<img>Gladstoniana, 20 cm.</img>

<img>Somptuosa, 18 cm.</img>

<img>Marliacea chromatella var., 16—18 cm.</img>

<img>Newton, 20 cm.</img>

<img>Escarboucle, 18—21 cm.</img>

NYMPHÆA

Kvadrat og 60 cm dybe. Jorden bør bestaa af
lige Dele Markjord, Kompostjord, gammel
Gødning og Grus. Planten vil heri opnaa en
fuldkommen Udvikling. Rodstokken plantes lige i
Overfladen af Jordmassen og sænkes til en
Begyndelse kun 2 cm under Vandfladen. Naar
Planterne senere hen udvikler sig kraftigt, sænkes
Kasserne indtil 10-15 cm under Vandfladen.
Vandets Temperatur bør under Kulturen nødig
overstige 22-25° C., da Planterne i saa Fald
udvikler sig for vegetativt paa Blomstringens
Bekostning. Luftvarmen 25-28 ° C. De ynder som alle
Vandplanter friskt Vand, man bør derfor hver
Dag sørge for Tilløb med tilsvarende Afløb. De
behøver ingen Skygge, men udvikler sig dog godt,
naar denne blot ikke overdrives og kan derfor
dele Opholdssted med andre Planter, som stiller
Krav i saa Henseende. Blomsten er kun af kort
Varighed. N. med Varieteter aabner sig kun om
Dagen; N. Ortgiesiana først sent hen paa
Eftermiddagen; N. scutifolia, N. L. rubra og N.
zanzibarensis blomstrer hele Dagen. I Oktbr. sænkes
Temperaturen efterhaanden, og Rodstokken
overvintres halvtørt ved almindelig
Varmhustemperatur.
M. H.

<img>Nymphæa i Gisselfeld Have.</img>
</chapter>

<chapter name="Nyserod">
<b>Nyserod</b> se <sp>Helleborus</sp>.
</chapter>

<chapter name="Nyserodskimmel">
<b>Nyserodskimmel,</b> <sp>Peronospora
pulveracea</sp>, optræder hos Helleborus niger, foetidus og
odorus. Svampen overvintrer i de angrebne
Planters Rodstok og bevirker, at samtige Blade bliver
mindre end normalt, indrullede og bleggrønne,
samt overtrukne med et løst, graaligt Skimmellag;
Blomsterdannelsen bliver mangelfuld eller
udebliver. Saasnart Angrebet af N. bemærkes, bør de syge
Planter opgraves og uskadeliggøres.
F. K. R.
</chapter>

<chapter name="Ny Zeelandsk Hør">
<b>Ny Zeelandsk Hør</b> se <sp>Phormium</sp>.
</chapter>

<chapter name="Ny Zeelandsk Spinat">
<b>Ny Zeelandsk Spinat,</b> Tetragonia expansa, Murr.
(Aizoaeeæ), Ny-Zeeland, enaarig spinatagtig
Køkkenurt med kødfulde Stængler og Blade, der er
værdifulde til Erstatning af Spinat i den
varmeste Sommertid. <sp>Kultur:</sp> Frøet saas under Glas
midt i Marts, Planterne prikles i smaa Potter og
udplantes sidst i Maj paa solrig Plads i velgødet
Jord, og med en indbyrdes Afstand af c. 1 m.
Der kan plukkes Blade og Skud hele Sommeren
af samme Sæt Planter; Udbyttet pr. Arealenhed er
flere Gange saa stort som af Spinat. Anvendelse
som denne. Frøet (Frugterne) bevarer kun
Spireevnen 1 Aar. 5 g indeholder c. 250 Korn.
Frøavl finder ikke Sted her i Landet.
J. J. H.
</chapter>

<chapter name="Næbmundede">
<b>Næbmundede,</b> skinnbaggar (s.) (Hemiptera), er
Insekter med sugende Munddele. Begge Kæber
er omdannede til ofte haarfine Stik- og
Sugeredskaber samt støttes af den paa Oversiden
randformigt fordybede, langt udstaaende Underlæbe
(Snabelen). Hertil hører flere, hverandre ulige
Grupper. — I. <sp>Heteroptera:</sp> Tæger, stinkflyn (s.)
med de forreste Vinger dannede til Dækvinger,
som i Spidsen er tynde og gennemsigtige. Dyrene
afsondrer en stærkt ildelugtende Vædske. — II.
<sp>Homoptera</sp>. Vinger af lignende Beskaffenhed,
ofte indskrumpne eller savnes helt. 1) <sp>Cicadina</sp>,
Cikader, stritar (s.) har treleddede Fødder. De
forreste Vinger er ofte noget læderagtige.
Dyrene hopper. 2) <sp>Psyllina</sp>. Hertil hører
Bladlopper (Psyllidæ) og Mellus (Aleurodidæ). De
første med 2 Par gennemsigtige Vinger; de
sidste har Vingerne hvidpudrede. 3) <sp>Aphidina</sp>.
Hertil hører Bladlus (Aphididæ) og Skjoldlus
(Coccidæ). De Næbmundede har i Almindelighed
ufuldstændig Forvandling. Hos Mellus og
Skjoldlus-Hanner forekommer et Puppestadium.
A. T.
</chapter>

<chapter name="Næpe">
<b>Næpe</b> (n.) se <sp>Roer</sp>.
</chapter>

<chapter name="Nøddebuske">
<b>Nøddebuske</b> se under <sp>Corylus</sp> og <sp>Hassel</sp>.
</chapter>
<chapter name="Nøddesnudebillen">
<b>Nøddesnudebillen,</b> nötviveln (s.) (Balaninus
nucum L.), en 6-8 mm lang Bille med langt,
snabellignende forlænget Hoved, af Farve sort, men tæt
beklædt med graagule glatte Haar og Pletter med
smaa gule Skæl paa Dækvingerne. Hunnen
lægger sine Æg i umodne Hasselnødder. Af Kærnen
lever Larven, som er hvid med brunt Hoved og
fodløs. Det er den bekendte »Orm« i Nødder.
Fuldvoksen gnaver den sig ud og forpuppes i
Jorden.
A T.
</chapter>

<chapter name="Nøkkerose">
<b>Nøkkerose</b> se <sp>Nymphæa</sp>.
</chapter>

<chapter name="Nötviveln">
<b>Nötviveln</b> (s.) se <sp>Nøddesnudebillen</sp>.
</chapter>

<h1>O.</h1>

<chapter name="Obeliscaria">
<b>Obeliscaria</b> <sp>pulcherrima</sp> se <sp>Rudbeckia
columnaris</sp>.
</chapter>

<chapter name="Ocimum">
<b>Ocimum</b> se <sp>Basilikum</sp>.
</chapter>

<chapter name="Odontadenia">
<b>Odontadenia</b> <sp>speciosa</sp> se <sp>Dipladenia
Harrisii</sp>.
</chapter>

<chapter name="Odontioda">
<b>Odontioda</b> se <sp>Cochlioda</sp>.
</chapter>

<chapter name="Odontoglossum">
<b>Odontoglossum</b> (Orchidaceæ). Over Hundrede
Epifyter fra det tropiske Amerikas Bjerge.
Ligesom hos Cattleya, Cypripedium, Dendrobium og
Lælia findes indenfor O. flere Arter, som er
Genstand for Massekultur, og hvis Blomster er meget
efterspurgte som Bindemateriale. O. crispum er
maaske tilligemed Cattleya og Cypripedium den
mest dyrkede af alle Orchidéer og optræder i en
uendelig Mængde Varieteter, af hvilke mange
opnaar en meget høj Pris. Alle O. har tæt samlede,
oftest ovale, tiltrykte Bulber, forsynede med 1-3
laucetformede, blivende, grønne Blade. Blomsterne
er i Keglen lugtløse, men smukt farvede og af
meget stor Holdbarhed. Følgende Arter turde være
de bedste for det praktiske Gartneri; mange flere
er i Kultur, men tilhører nærmest de botaniske
Samlinger. <sp>O. Andersonianum</sp> Rchb. f.,
Columbia, Blomsterne i rige, forgrenede Klaser,
store, tegnede i brunrødt paa gulhvid Grund. En
af Slægtens faa vellugtende Arter. Forekommer
ofte indblandet, naar man importerer O. crispum
fra Columbia. Den er en fortræffelig Snitblomst;
Foraar. <sp>O. blandum</sp> Rchb. f., Columbia.
Blomsterne i tætte Klaser, hvide, rødprikkede;
Eftersommer. <sp>O. Cervantesii</sp> Llave & Lex.,
Meksiko. Dværgformet Sort med henrivende smaa,
hvide og brunplettede Bomster. <sp>O. cirrhosum</sp>
Lindl., Ecuador, store Blomster med Petaler og
Sepaler udtrukket i lange Spidser, hvide med
violette Pletter; Foraar. <sp>O. citrosmum</sp> Lindl.,
Meksiko. Lange, paa traadlignende Skafter slapt
nedhængende Blomsterklaser af store, svagt
rosahvide Blomster; Foraar. Maa dyrkes i hængende
Kurve eller Skaale. <sp>O. crispum</sp> Lindl.,
Columbia. Blomsterne varierende fra rent hvidt til dybt
blodrødt i store Pletter, undertiden stærkt krusede
i Kanterne, samlede i lange, elegante Klaser.
Blomstringstid hele Aaret. Som nævnt er denne
mange Steder dyrket i stor Mængde til Afskæring.
De almindelige Varieteter, som i og for sig dog
er overordentlig smukke, er heller ikke saa dyre
i Indkøb (4-7 Francs for en blomsterdygtig
Plante), men derimod findes Varieteter, som koster op
til 10-15,000 Frcs. for en eneste Plante. De har
ogsaa været Genstand for højt dreven
Forretningsspekulation. Farvetegning samt Sjældenheden er
herved afgørende. For at kunne dyrke O. crispum
med heldigt Resultat, fordres et Hus ene og alene
for denne Art, og dette bør have en
Middeltemperatur om Vinteren af 10-12° C. Om Sommeren
bør dette kunne luftes rigeligt og skygges tæt paa
solvarme Dage, og konstrueres saaledes, at det
ved flittig Sprøjtning inde i Huset og
hensigtsmæssig anbragt Skyggemateriel kan holdes saa
koldt som muligt. Over 18-20° C. er ikke
tjenligt for disse Planter, der er vant til de høje
Bjerges friske Vinde. Planterne dyrkes i Potter
i let Orchidé-Blanding af Sphagnum og
Bregnerødder og stilles paa Bord eller Stillads, som
hyppigt kan overvandes med friskt Vand.
Hovedbetingelsen er nemlig ren, sval og meget fugtig
Luft. Planterne maa ikke plantes i større Potter,
end at Bulberne netop kan faa Plads indenfor
disse. Da de ikke har nogen udpræget Hviletid,
holdes Planterne fugtige hele Aaret. At dyrke
O. crispum er baade interessant og lønnende. <sp>O.
grande</sp> Lindl., Guatemala. Anselig Art med
indtil 15 cm store, gule og bruntigrede Blomster
i oprette Klaser. En af de mest dyrkede Arter til
Afskæring. Bør dyrkes i varmere Hus og
holdes tør i Hviletiden; Efteraar. <sp>O. Hallii</sp> Lindl.
Gule, brunplettede Blomster, hvis Læbe er
frynset, rød og hvid; Foraar. <sp>O. Harryanum</sp>
Rchb. f., Columbia. Brune, hvidgule og violet
tegnede Blomster, oftest to sammen paa en opret
Stængel. <sp>O. Inslayi</sp>, Barker, Meksiko, lig O.
grande, men mindre og mere skarpt rødbrunt
tegnet. <sp>O. luteo-purpureum</sp> Lindl.,
Columbia. I Habitus lig O. crispum, men grovere
og større. Blomsterne brune og gule, store, i
lange, kraftige Klaser. Mange Varieteter findes i
Kultur. <sp>O. maculatum</sp> Llave & Lex., Meksiko.
Lavtvoksende Art med henrivende brunplettede
hvide Blomster. <sp>O. Pescatorei</sp> Lindl.,
Columbia. Nærmest lig O. crispum er denne henrivende
Art meget anvendelig til Afskæring; Foraar. <sp>O.
Rossii</sp> Lindl., Meksiko, en lille Dværgart med
smukke, smaa, hvide og rødprikkede Blomster. <sp>O.
pulchellum</sp> Batem., Guatemala. Blomsterne
smaa, rent hvide, i opret Klase; Foraar. <sp>O.
Schlieperianum</sp> Rchb. f., Costa Rica,
meget lig O. Inslayi, men med mindre Blomster. <sp>O.</sp>
<sp>triumphans</sp> Rchb. f., Columbia. En
udmærket smuk Art med store, gule og brune Blomster
i rig Klase. <sp>O. Uro-Skinneri</sp> Lindl.,
Guatemala. Blade og Bulber grønne med blaagraa Dug
over sig. Blomsterne i stiv, opret Klase, brunt,
grønt, hvidt og rosategnede; Sensommer. <sp>O.
vexillarium</sp> Rchb. f. (Miltonia vexillaria
Benth.), store, herlige, rosafarvede Blomster i
mange Farvenuancer (se <sp>Miltonia</sp>).
<sp>Anvendelse:</sp> Som nævnt er alle 0. anvendelige
Snitblomster. Særligt dyrkes i dette Øjemed Arterne
O. crispum Pescatorei og O. grande. <sp>Kultur:</sp>
Af ovennævnte Arter dyrkes O. grande, Inslayi,
Schlieperianum og citrosmum i tempereret
Væksthus og behandles der som Orchidéer i
Almindelighed, se Orchidékultur. De øvrige Arter, som
grupperer sig om O. crispum, dyrkes som disse, se
ovenfor.
Ax. Hzn.

<img>Odontoglossum grande.</img>
</chapter>

<chapter name="Oedema">
<b>Oedema</b> se <sp>Vandsot</sp>.
</chapter>

<chapter name="Oenothera">
<b>Oenothera</b> (Onagraceæ), Natlys. O. er en-, to-
eller fleraarige Frilandsplanter, der dyrkes for
Blomsternes Skyld; disse er store og smukke i
gule, hvide og rosa Farver, men er kun aabne
fra Solnedgang til Morgen og i mørkt Vejr. <sp>O.
acaulis</sp> Cav. (O. taraxacifolia Sw. alba), Chili;
toaarig, men dyrkes lettest som enaarig
Sommervækst; anvendelig til smaa Blomsterbede og
Rabatter; 20-25 cm høj, til Dels stængelløs; store,
hvide Blomster i Juli-Oktbr. <sp>O. bistorta</sp> Nutt.
<sp>Veitchiana</sp>, Kalifornien; enaarig
Sommervækst, anvendelig som foregaaende; c. 25-30 cm
høj; guldgule Blomster, ofte har hvert Kronblad
en brunrød Plet ved Grunden. <sp>O. Drummondii</sp>
Hook., Nordamerika; toaarig, men dyrkes bedst
som enaarig Sommervækst, anvendelig til
Blomsterbede, Rabatter og i Udkanten af Busketter;
50-60 cm lange, nedliggende Stængler; store,
bleggule Blomster i Juni-Septbr. <sp>O. D. nana alba</sp>,
30-40 cm lange Stængler, hvide Blomster. <sp>O.
Fraseri</sp> Pursh., Nordamerika, Staude, meget
anvendelig til Rabatter og Afskæring, 40-50 cm
høj; smukke, gule Blomster i Juli-Aug. <sp>O.
Lamarckiana</sp> Ser. (O. grandiflora Ait),
Nordamerika; toaarig, men kan ogsaa dyrkes som
enaarig Sommervækst; anvendelig til Blomsterbede,
Rabatter og i Udkanten af Busketter; c. 1 m høj;
smukke, store, gule, vellugtende Blomster i
Juli-Oktbr.; naar afskaarne Stængler med Knopper
sættes i Vand, vil Blomsterne udfolde sig. <sp>O.
missouriensis</sp> Sims. (O. macrocarpa Pursh.),
Nordamerika, Staude, anvendelig til Rabatter og
især til Stenhøje; meget store, smukke, guldgule
Blomster i Juli-Oktbr. <sp>O. rosea</sp> Ait. (O.
mexicana hort.), Meksiko, enaarig Sommervækst,
anvendelig til Indfatning, Stenhøje og Pottekultur;
c. 10-15 cm høj; karminrosa Blomster i
Juli-Oktbr. Frøet af denne saas i Marts-April i varm
Bænk eller Potte, Frøplanterne prikles og
udplantes sidst i Maj med 20-25 cm Afstand; ynder
solaabent, lunt beliggende Voksested. <sp>O.
tetraptera</sp> Cav., Meksiko, enaarig Sommervækst,
anvendelig til smaa Blomsterbede og Rabatter;
20-30 cm høj; de hvide Blomster, som senere
bliver rødlige, er vellugtende. <sp>Kultur af
enaarige O.</sp>: Frøet saas i April i kold Bænk eller
Potte og ikke for tæt; de unge Planter udplantes
i Maj med 30-40 cm Afstand; O. Lamarckiana
behøver c. 70 cm mellem hver. <sp>Toaarig
Kultur:</sp> Frøet maa ikke saas før i Juni-Juli, da
Planterne ellers bliver for store til Overvintring;
udplantes paa Voksestedet i Septbr. O.
missouriensis saas i Juni-Juli og plantes enkeltvis i ikke
for store Potter; de overvintres bedst frostfrit
og udplantes paafølgende Foraar. O. Fraseri
formeres lettest ved Deling om Foraar eller Efteraar.
O. stiller i Almindelighed ikke store Fordringer
til Jordbund og Voksested, men foretrækker dog
en noget tør Jord og Sol. Frøets Spirekraft 2-3
Aar; Spiring i Løbet af 10-12 Dage.
L. F.

<img>Oenothera Fraseri.</img>
</chapter>

<chapter name="Offentlige Anlæg">
<b>Offentlige Anlæg.</b> Til O. A. henregnes i
Almindelighed alle Have- og Parkanlæg, som
sorterer under Kommunerne, hvorimod de Staten
tilhørende Anlæg i Almindelighed kaldes kongelige
Haver. Under O. A. henregnes: Folkeparker,
Promenadeparker, Haveanlæg, Pladser med Anlæg,
Boulevarder samt Kirkegaarde (se d. A.). O. A.
er af stor Betydning for Byerne, først og fremmest
af sanitære Hensyn, men ogsaa i æstetisk
Henseende. — 1) <sp>Folkeparken</sp> maa for at kunne
holdes i Orden have en Udstrækning af mindst
30 Hektarer (eller 50 Td. Land) og helst være
beliggende i Nærheden af de stærkest beholde
Dele af Byerne, saaledes at Befolkningen ogsaa om
Aftenen efter endt Arbejde let kan drage Fordel
af Friluftslivet der. Folkeparken bør have store,
aabne Græsflader med enkelte, fritstaaende eller
Grupper af skyggefulde Træer. Plantningerne skal
helst ligge samlede og bør i det væsentlige bestaa
af indenlandske Træer og Buske, og der maa
ved Valget af disse tages særligt Hensyn til at
undgaa Arter, som let ødelægges, eller som paa
Grund af for iøjnefaldende Blomst eller Frugt
efterstræbes for stærkt af Børnene. Under de
fritstaaende Træer og i Trægrupperne maa staa
Bænke og enkelte Steder ogsaa Borde. Paa
Plænerne skal Befolkningen uden væsentlige
Indskrænkninger have Lov at tumle sig, derfor maa
Plænerne være faste med et tæt, fleraarigt
Græsdække og med godt Afløb for Overfladevand. En
eller flere Plæner skal være forbeholdt dem, der
øver Boldspil eller anden Sport, dersom Arealet
ikke er stort nok til derpaa at anlægge en samlet
Sportsplads. En Del af Sportspladsen kan med
Fordel indrettes saaledes, at den om Vinteren kan
anvendes som kunstig Skøjtebane ved Hjælp af
Overrisling. Pladser til store Folkefester og
Forsamlinger bør man ogsaa tage Hensyn til ved
Anlæget. Endelig bør der findes en særlig
Gymnastik- og Legeplads for Børn, helst forsynet med
en overdækket Bygning, som kan skærme mod
Regn. Findes der Vand i Nærheden af
Legepladsen, maa dette ikke være mere end 60 cm dybt
og med svagt skraanende, sandbelagte Bredder,
saa at Børnene uden Fare kan lege der med
deres Skibe. Da Vandstanden er lav, vil man altid
let kunne holde Vandet i Bassinet rent.
Beplantningerne maa helst ligge samlede som
Skovpartier, saa at de kan afgive skyggefulde
Opholdssteder for dem, der gerne vil spadsere i Skygge.
I Skovpartierne kan man have Søer med
Fugleliv, og dersom Forholdene er store nok, Søer til
Baadefart. Vejforbindelserne skal frem for alt
være praktiske, Vejene tilstrækkelig brede og
Indgangene talrige. Hovedforbindelserne fra de
tilstødende Bydele maa dels føres ind i, dels
igennem Folkeparken, saaledes at man ad korte
Veje kan komme til de vigtigste
Samlingspladser. Køreveje og Ridestier kan anvendes, dersom
Forholdene tillader det. Restaurationsbygning,
Mælk- og Brødudsalg, Musikpavillon,
Drikkevandskummer, Nødtørftshuse og Bygninger til
Opsynet, hver for sig beliggende paa passende
Steder, hører ogsaa hjemme i Folkeparken.
Fælleder uden eller med Træplantning erstatter i
mange Tilfælde Folkeparker, idet de tjener
samme Øjemed; i London anvendes de f. Eks. i stor
Udstrækning. Den gartneriske Behandling af
disse er imidlertid saa ringe, at de næsten falder
udenfor denne Artikels Ramme. Paa Fællederne
plantes enkelte Træer eller Trægrupper med
omkringstaaende Bænke og Borde. Musikpavillon,
Mælk- og Brødudsalg, Drikkevandskummer og
Nødtørftshuse maa ikke savnes. Sammen med
Fællederne kan ogsaa nævnes selvstændige
Legepladser for Børn samt Sportspladser; saadanne maa
ligeledes ligge nær de stærkest beboede Dele af
Byerne. Paa Legepladserne maa man i Reglen
nøjes med at plante nogle spredte stammede
Træer og om muligt en indhegnet
Beskyttelsesplantning uden om Arealet. Der anbringes et
overdækket Rum til Brug i Bygevejr samt
Nødtørftshuse. Paa Sportspladsen kan man i
Almindelighed kun indramme Pladsen med Træer eller
med Beskyttelsesplantning. — 2)
<sp>Promenadeparken</sp> kan være af stor eller lille
Udstrækning, eftersom den skal tjene til Rekreationssted
for større eller mindre Dele af Byens Befolkning.
For at kunne betegnes som Park maa den dog
ikke være under 6 Hektarer (eller 10 Tdr. Land).
Promenadeparken kan anlægges enten i en
retlinet regelmæsig eller i en landskabelig Stilart,
men Havekunsten bør i Promenadeparken altid
anvendes saa udstrakt som muligt. Karakteren
retter sig naturligt efter Byens Beliggenhed.
Ligger Byen i en skovfattig Egn, vil en Skovpark
som Regel yde den største Tillokkelse for
Befolkningen, er Byen derimod beliggende i en
Skovegn, vil et mere havemæssigt behandlet
Anlæg med smukke Udsigter, Vandløb eller Søer,
fritstaaende Træer og Busketter og prægtige
Blomsterparterrer snarere tilfredsstille. Ligger Byen
i Bjergegn med smukke naturilge Omgivelser,
kan man ofte med Fordel anvende en retlinet
Stilart, ligger den derimod i en flad og kedelig
Egn, maa Anlæget gives en Karakter, hvor
kunstige, bølgeformede Jordformationer kan
anvendes. Beplantningen maa rette sig efter den valgte
Karakter. Der er lige saa lidt Grund til af
Hensyn til Folkeoplysningen at gøre
Promenadeparkerne til Voksested for botaniske Samlinger af
Træer og Buske, som der er Grund til
udelukkende at anvende hjemlige Træer. Til Trods for,
at stedsegrønne Træer og Buske ofte har stor
Vanskelighed ved at trives i større Byer, bør man
alligevel saa vidt muligt anvende en Del heraf,
da Promenadeparken ogsaa benyttes om Vinteren.
Findes Vandpartier, beplantes disse med
Vandplanter. Dersom Forholdene tillader det, kan en
enkelt Plæne staa aaben for Publikum, men som
Regel bør Plænerne saavel som Blomsterparterrer,
Plantninger, Gange o. s. v. være yderst velholdte,
saaledes at Promenadeparken i et og alt kan tjene
som Mønster og derigennem bidrage til at øge
Befolkningens Interesse og udvikle Sansen for
Havekunsten. Hyggelige Siddepladser maa findes i
rigelig Mængde. Vejforbindelserne maa være
brede og have godt Underlag, da de ofte benyttes
om Vinteren og i mindre godt Vejr; de mest
befærdede Gange kan i Nødstilfælde belægges med
Beton el. l. Brede, træbeplantede Promenader —
dersom Forholdene er store nok ogsaa for ridende
og kørende — er ogsaa berettigede her.
Hovedforbindelserne maa føre de besøgende rundt til
smukke Punkter i Parken og samtidig danne de
nødvendige Gennemgangsforbindelser, men større
direkte Forbindelsesaarer maa nødigt sønderskære
Planen, medmindre Promenadeparken har
Karakter af en Skovpark og er af en betydelig
Størrelse. En Legeplads for Børn bør altid findes,
ligesom ogsaa Drikkekummer, Bygninger til
Opsynet samt Nødtørftshuse og eventuelt
Restauration og Musikpavillon. Er Promenadeparken af
stor Udstrækning, bør den ogsaa have sit eget
Gartneri for at lette Vedligeholdelsen. — 3)
<sp>Haveanlæg</sp>. Herunder henregnes de mindre,
men havemæssigt behandlede Arealer. De
offentlige Haveanlæg ligger almindeigt omgivne af
Bygninger i Byernes Indre. De skal som Regel
kun tjene til Hvilested for forbipasserende og til
Forskønnelse. Da de er for smaa til at danne et
selvstændigt Hele, bør de anlægges i en retlinet
eller i det mindste regelmæssig Stil, for at de
kan harmonere med de arkitektoniske Omgivelser.
De skal være velplejede og kunne indeholde
Blomsteranlæg saavel som arkitektoniske eller
kunstneriske Prydelser som Fontæner,
Billedhuggerarbejder o. l. Siddepladser bør findes i saa stor
Mængde som Pladsen tillader. Offentlige
Haveanlæg, som hører til offentlige Bygninger, bør følge
samme Regler. — 4) <sp>Pladser med Anlæg</sp>.
Den gartneriske Udsmykning af Anlæg paa Torve
og aabne Pladser i Byerne eller omkring
Statuer bør ligeledes have en saa regelmæssig
Karakter, at den harmonerer med Omgivelserne.
Statuer og arkitektoniske Prydelser er ogsaa her
paa deres Plads. — 5) <sp>Boulevarder</sp> (se d.
A. og se Allé) anvendes dels selvstændige og
dels i Forbindelse med offentlige Anlæg. I gamle
Byer sættes de ofte naturligt i Forbindelse med
de omdannede Fæstningsværker eller Voldanlæg,
som de da til Dels skylder deres Tilbliven.
Boulevarderne bstaar af to eller flere Trærækker,
mellem hvilke er anlagt Promenader, Ride- og
Kørebaner o. l., enten helt grusbelagte eller med
Græsflader, prydede med Fontæner, Statuer eller
Plantninger imellem Trærækkerne. I sidste
Tilfælde maa Bredden mellem disse mindst være
20 m. Er Bredden tilstrækkelig stor, kan man
ogsaa have Haveanlæg med Siddepladser, men
Haveanlægene maa i saa Fald være regelmæssige
og have mange Tværforbindelser. Man kan
ogsaa vekselvis anvende mindre Anlæg eller
indhegnede Parterrer, derefter et Stykke grusbelagt,
beplantet med flere Rækker Allétræer, derefter en
aaben Plads med en Statue eller Fontæne, saa
atter Trærækker og igen et Haveanlæg og saa
fremdeles. Man maa dog altid have i Erindring,
at Allétræerne langs Siderne, naar de vokser til,
maa have Plads, saa at de ikke skygger ind til
Midten, eller man maa vælge pyramidale eller
letkronede Træer. Vil man anvende flere
Træsorter, bør man skifte ved en Drejning eller
Afbrydelse af Boulevarden eller paa anden Maade
fremkalde en Motivering for Valget af en anden
Træart. For Promenader med Plantninger til
Siderne og mulig Allé i Midten gælder det
ligeledes, at saadanne kun bør fremstilles, hvor
Pladsen er rigelig. I denne Forbindelse skal endnu
kortelig omtales de til Haveanlæg omdannede
Voldanlæg ved Byer, som tidligere har været
befæstede. Disse Anlæg falder ikke ind under de
nævnte Kategorier, fordi Omdannelsen til
Haveanlæg ikke kan foretages efter almindelige
Principper, idet man for at beholde Beplantningen,
som i Almindelighed findes paa Voldene,
Bastionerne og paa Skraaningerne, ikke kan
foretage saa store Forandringer af Jordformationerne,
at Fæstningsformerne forsvinder. Det gælder her
om at bevare saa meget af den gamle Træbestand
som muligt, tilvejebringe nogenlunde
havemæssigt udseende Gangforbindelser, hvor det lader sig
gøre, og om muligt for en Del omdanne
Fæstningsgravene til kunstige Søer. Saadanne
omdannede og delvis bevarede Voldanlæg kan være af
en ganske egen Virkning og af stor Værdi for
Byerne.
E. G.
</chapter>

<chapter name="Offentlige Foranstaltninger til Bekæmpelse af Plantesygdomme">
<b>Offentlige Foranstaltninger til Bekæmpelse af
Plantesygdomme</b> er gennemført i større eller
mindre Omfang i de fleste civiliserede Lande ud fra
den Betragtning, at Plantesygdomme spiller en stor
Rolle ikke blot for den enkelte Jordbruger, men
for hele Samfundets Økonomi, og at adskillige
Sygdomme ikke kan bekæmpes ved den enkelte
Plantedyrkers egne Foranstaltninger. Saadanne O.
F. tilsigter dels at undersøge Plantesygdommenes
Aarsager og at finde Midler mod dem, dels at
udbrede Oplysning om de herved indvundne
Resultater, dels at lede Bekæmpelsen af saadanne
Sygdomme, hvor den enkeltes Bestræbelser vilde
blive frugtesløse, hvis ikke det offentlige greb
ind for at værne ham mod hans Naboers
Forsømmelighed; som Eksempel paa saadanne o. F.
kan nævnes den her i Danmark ved Lov
paabudte Udryddelse af Berberis (s. d.). Andre
Eksempler er de af mange Lande anordnede
Inspektioner af Frø og levende Planter, der dels
forsendes i Landet selv, dels til Udlandet, dels
indføres fra Udlandet, endvidere Forbud mod
Indførsel af visse særlig smittebærende Planter etc.
Saadanne Bestemmelser er af særlig Interesse for
Udførselen af levende Planter og Frø; men da hele
dette Spørgsmaal er ret indviklet og antagelig i
nær Fremtid vil blive optaget til fornyet
Behandling i mange Lande, henvises interesserede
Gartnere o. a. til at søge nærmere Oplysning i de
enkelte Tilfælde hos »Landbrugsministeriets Tilsyn
med smitsomme Plantesygdomme« (Adr.
Landbohøjskolen, København V.).
F. K. R.
</chapter>

<chapter name="Oidium">
<b>Oidium</b> se <sp>Meldug</sp>.
</chapter>

<chapter name="Oksetunge">
<b>Oksetunge</b> se <sp>Anchusa</sp>.
</chapter>

<chapter name="Okseøje">
<b>Okseøje</b> se <sp>Leucanthemum</sp>.
</chapter>

<chapter name="Oktober">
<b>Oktober</b> se <sp>Oversigt over de
maanedlige Arbejder paa Friland og
under Glas</sp>.
</chapter>

<chapter name="Okulation">
<b>Okulation</b> se <sp>Forædling</sp>.
</chapter>

<chapter name="Okulationsmyg">
<b>Okulationsmyg</b> (Thomasia oculiperda Rübs.), er
en lille, uanselig Myg, som lægger sine Æg i
friske Okulationssaar paa Roser og Frugttræer. De
smaa, 2-2,5 mm lange, røde Larver ødelægger
senere »Øjet« eller det nyudsprungne Skud, som
hurtigt tørrer bort. Ved at overstryge Saaret med
Podevoks, Ler eller deslige, kan man let beskytte
Okuleringerne. For Roser vil Jordhypning
umiddelbart efter Okulationen være et godt
Beskyttelsesmiddel.
A. T.
</chapter>

<chapter name="Oldenborre">
<b>Oldenborre,</b> Ållonborrar (s.) (Melolontha m. fl.
Slægter). Under dette Navn sammenfattes et
Flertal Arter, hvis fornemste og økonomisk
vigtigste Repræsentant er den <sp>almindelige</sp>
Oldenborre, majbaggen (s.) (M. vulgaris F.). Den
kommer frem i Maj og sværmer da i store Mængder
omkring Løv- og Frugttræernes Kroner. Efter
Parringen lægger den sine Æg i løs og porøs
Ager- eller Havejord. Larven behøver 3 Aar til
sin Udvikling, og en ny Generation fremkommer
hvert 4de Aar. Flyveaarene plejer at komme
periodisk paa et og samme Sted, hvor altsaa i
Mellemaarene kun Larver paa et vist Aldersstadium
forekommer i Jorden. Larverne er i deres andet
og tredje Leveaar meget graadige og forgriber
sig da paa allehaande underjordiske Plantedele:
Græsrødder, Rodfrugter, Rødder af Træer og
Buske, ogsaa paa Naaletrærødder m. m. De kan
i Egne, hvor de er almindelige, anrette
overordentlig stor Skade. I Danmark er denne Art
almindelig over hele Landet, i Sverrig forekommer
den kun talrigt i de sydligste Provinser, og i den
senere Tid er den endda blevet væsentlig
sparsommere der end for omkring en Snes Aar siden.

I Havebruget kan man ikke træffe anden
Foranstaltning mod dette Skadedyr end ved al Slags
Gravning at indsamle og dræbe de krumbøjede,
hvidgule og brunhovede Larver. Ved Hærgninger
i det store har man forsøgt at bekæmpe
Oldenborrerne ved Indsamling af de fuldvoksne Insekter
under Sværmningen. Indsamlingen er delvis
bekostet af Staten.

Oldenborrerne har talrige Fjender blandt
Fuglene, f. Eks. Krager, Raager, Maager m. fl. De
angribes ogsaa af visse lavtstaaende Organismer,
Snyltesvampe og Bakterier.

Meget lig ovennævnte Art er den »sortrandede
Oldenborre«, kastanjeborren (s.) (M.
(hippocastani F.), hvis Dækvingers Yderkant er sort.
Denne Art forekommer sammen med den
foregaaende, men udbreder sig i Sverrig meget
længere mod Nord. Økonomisk set har den omtrent
samme Betydning som den almindelige
Oldenborre. I Henseende til deres Udvikling er begge
disse Arter meget lige. I de nordiske Lande
sværmer begge hvert 4de Aar. — Mindre end disse
Arter er den saakaldte <sp>St. Hans
Oldenborre</sp>, pingborren (s.) (Rhizotrogus solstitialis
F.), c. 18 mm lang, lergul og rigt haaret, samt
<sp>Gaasebillen</sp>, trädgårdsborren (s.)
(Phyllopertha horticola L.), c. 9 mm lang, sort med grønt
eller blaat Halsskjold og mørkt gulbrune
Dækvinger. Den første har en 2aarig, den sidste 1aarig
Udvikling. I Levevis meget overensstemmende
med de store Oldenborrer. Gaasebillen er
almindelig i Haver, hvor den om Foraaret besøger og
skader Blomster og Knopper samt Frugter paa
Træer og Buske.
A. T.
</chapter>

<chapter name="Oldingen">
<b>Oldingen</b> se <sp>Pilocereus senilis</sp>.
</chapter>

<chapter name="Olea">
<b>Olea</b> (Oleaceæ), Koldhusplante. <sp>O. europæa</sp>
L., Oliventræ, Middelhavslandene, et smukt,
stedsegrønt, indtil 5 m højt Træ med lancetformede,
helrandede Blade, graalighvide paa Undersiden;
smaa, hvide, vellugtende Blomster i Klaser fra
Bladhjørnerne; Juni-Aug. <sp>Kultur:</sp> O. formeros
ved Frø eller Stikning af modent Træ, fordrer en
vel drænet, svær Jordblanding og rigeligt Vand
i Vækstperioden; trives særlig godt frit udplantet
i en Vinterhave.
F. E.
</chapter>

<chapter name="Oleander">
<b>Oleander</b> (n.) se <sp>Nerium</sp>.
</chapter>

<chapter name="Olieplante">
<b>Olieplante</b> se <sp>Ricinus communis</sp>.
</chapter>

<chapter name="Oliventræ">
<b>Oliventræ</b> se <sp>Olea</sp>.
</chapter>

<chapter name="Omphalodes">
<b>Omphalodes</b> (Boraginaceæ). <sp>O. linifolia</sp> se
Cynoglossum linifolium. <sp>O. verna</sp> Moench.
(Cynoglossum Omphalodes L.), Portugal, Steiermark,
Vaar-Forglemmigej, nydelig foraarsblomstrende
Staude; anvendelig til Rabatter, Indfatning og
Stenhøje; 10-15 cm høj; meget smukke,
mørkeblaa Blomster i April-Maj. <sp>O. v. alba</sp>, renhvid.
<sp>Kultur:</sp> Formeres let ved Deling om For-
eller Efteraar; plantes med c. 20 cm Afstand.
Ynder en noget fugtig Jord og Halvskygge.
L. F.
</chapter>

<chapter name="Omplantning">
<b>Omplantning</b> kaldes det at optage en Plante af
den Jord, hvori den staar, og sætte den paa et
andet Sted eller i anden Jord for at give den
mere Plads, ny Næring, beskære dens Rødder, for
at de yderligere skal forgrene sig, eller for at
dele den (f. Eks. Stauder). Optagningen udføres
forsigtigt, for at den imellem Rødderne værende
Jordmasse om muligt kan følge med; mange
Planter, saaledes Træer, Buske og unge Frøplanter,
holder dog sjældent Klump. De ved Optagningen
beskadigede Rødder afskæres ved et
nedadvendende Snit før Plantningen. Da al Henplantning
af Planter paa Blivestedet i Virkeligheden ogsaa
er en O., vil de i Artiklen »Plantning« anførte
Regler i alt væsentligt ogsaa gælde her, hvorfor
der angaaende O. af Træer og Buske,
Grundstammer og Frugttræer, Plantning af Køkkenurter,
der optages fra Frø- eller Priklebed og
Udplantning af Prydplanter kan henvises til Artiklen
Plantning. O. af store Træer se Artiklen
Plantemaskine. O. af Stauder se Artiklen Stauder.
Prikling, der ligeledes er en Slags O., behandles i
Artiklen Prikling. O. af Potteplanter fordrer langt
mere Opmærksomhed end O. af andre Planter og
foretages sædvanligt for at tilføre Planten ny
Næring, idet man enten giver den en større Potte
og altsaa mere Jord at vokse i, hvilket kaldes
Ompotning, eller hvis samme Pottestørrelse igen
benyttes, borttager noget af den gamle Jord og
erstatter den med frisk. Syge Planter omplantes
ofte i mindre Potter med god Dræning og let
sandblandet Jord. Ved Omplantning af Potteplanter
er det nødvendigt, at Jordklumpen er i en jævn
Fugtighedstilstand, hverken for tør eller for vaad.
Til O. skal baade Potter, Bundskaar og Smaaskaar
til Dræning være rene og tørre. Ved kraftigt og
hurtigt voksende Planter nøjes man sædvanlig med
et Bundskaar i Potten, men ved mange andre
er en grundigere Dræning nødvendig. Først
lægges da Bundskaaret som sædvanligt med den hule
Flade nedad, derover et Lag mindre Skaar eller
Grus, som dækkes med et tyndt Lag Mos eller
andet Materiale, der kan hindre Jorden i at
trænge ned imellem Skaarene og stoppe Afløbet.
Plantejorden bør have samme Varmegrad som Luften,
hvori Planterne staar, den maa have en jævn
passende Fugtighed og findeles ved Blandingen uden
dog at sigtes, da den derved taber i Porøsitet.
Selve O. udføres ved at vende Planten om og ved
et Par Slag af Potteranden lodret ned mod
Plantebordet at faa Potten til at løsne sig fra
Rodklumpen. Skaarene, de sammenfiltrede Rødder og lidt
af Jordklumpen borttages, hvorpaa Planten sættes
ned i den ny Potte, hvori der først er fyldt saa
megen Jord ovenpaa Dræningen, at Planten kan
komme til at staa i den rette Højde. Den holdes
nu med venstre Haand, medens der fyldes Jord
ned med den højre, hvorpaa Potten gives et Par
Stød ned mod Bordet for at faa Jorden til at
synke sammen og slutte sig tæt til Rødderne;
derpaa stoppes Jorden godt, men dog ikke for fast,
ned med Tommelfingrene eller, naar der kun er
lidt Plads, med en flad Plantepind, saaledes at der
ikke findes tomme Rum i Potten, hvilket let vil
foraarsage Raaddenskab. Potten fyldes dernæst
med Jord, som trykkes jævnt fast, men ikke
højere, end at der er tilstrækkeligt Rum til
Vandingen. Efter Plantningen vandes grundigt med
Bruse. O. af store Planter i store Potter og
Ballier foretages kun, naar det er absolut nødvendigt
og foregaar paa lignende Maade, kun ændres
Haandgrebene noget som Følge af Beholderens
Størrelse. Ved Tiltrækning af Planter er det
sædvanlig Brug at ompotte dem flere Gange,
efterhaanden som de bliver større og større, saaledes
at Pottestørrelsen stadig staar i passende Forhold
til Plantens Tilvækst. Det saakaldte
Engang-omplantningssystem, som tidligere havde flere
Tilhængere, bestaar i straks at give en Plante saa
stor en Potte, som man antager, den i fuld
Udviklingstilstand kan behøve; der kan paa denne
Maade ganske vist tiltrækkes virkelige
Pragtplanter, men Dræningen maa stedse være i god
Orden, Vandingen og hele Pasningen maa være
meget omhyggelig, og endelig kræver denne
Metode megen Plads.
G. B.
</chapter>

<chapter name="Ompodning">
<b>Ompodning.</b> Naar man har Frugttræer i Sorter,
der viser sig ikke at passe for Forholdene,
behøver man ikke at rydde dem og plante andre,
hvilket i og for sig heller ikke er heldigt, naar
man vil have samme Frugtart paa samme Plads.
Man kan, naar Barken løsnes, pode andre Sorter
i Grenene; herved opnaas hurtigere Udbytte end
ved Plantning af nye Træer. Sent bærende Sorter
fremmes ved Podning paa ældre Træer; man kan
derfor ad denne Vej forholdsvis hurtigt faa prøvet
en Sort. Træerne maa være sunde. Unge Træer
med Hovedgrene af faa cm Tværmaal er lettest
at ompode, idet man skærer Hovedgrenene tilbage
til 25 cm Længde og poder deri. Træer med
tykkere Grene skæres tilbage til Halvdelen à
Tredjedelen af disses Længde. Meget tykke Grene uden
passende Sidegrene skæres stærkt tilbage for at
frembringe ny Skud; i Sommerens Løb skæres
ned over det yderste af disse, som sluttelig
beholdes til efter et Par Aars Forløb at pode i. I
saadanne unge Grene sættes kun én Kvist, i de
tykke Grene derimod to til tre i hver. De
Vanskud, der bryder frem i Nærheden af Podekvistene,
fjernes alle, efterhaanden som Podekvistens Skud
udvikler sig. Næste Foraar fjernes de overflødige
Podninger (d. v. s. der beholdes kun én paa hver
Gren) ved Bortskæring. Hovedkvisten af de
tilbageværende skæres tilbage til 2/3 af Længden,
Side- og Bikviste paa et Par Knopper. Saarfladerne
holdes besmurte med Podevoks. Paa unge Træer
kan man skære alle Grene tilbage og pode heri
paa én Gang; for ældre Træers Vedkommende
fordeles Operationen paa 2-3 Aar, idet det her anses
for nødvendigt, at nogle Hovedgrene forbliver
urørte, medens andre skæres tilbage og podes.
Først naar Podningerne har Kraft og Evne til at
optage Safterne, tages de andre Grene under
Behandling. Man bør den første Sommer anbringe
Pinde og dertil binde Skuddene.
J. J.
</chapter>

<chapter name="Oncidium">
<b>Oncidium</b> (Orchidaceæ). En meget artrig Slægt
af Epifyter fra tropisk Amerika. Nær beslægtet
med Odontoglossum viser O. mange Ligheder med
disse saavel i Habitus som i Blomsternes
Bygning. Hybrider mellem Odontoglossum og Oncidium
findes hidtil ikke omtalte i nogen tilgængelig
Litteratur. O. har i Reglen meget blomsterrige
Klaser af oftest smaa, men lysende Blomster.
Blandt de Arter, som er af Værdi for Gartneren,
bør særlig fremhæves <sp>O. Cavendishianum</sp>
Batun., Guatemala. En ret afvigende Art med
tykke, kødede Blade, uden Bulber og høje
Blomsterstængler med gule, brunplettede, voksagtige
Blomster; Vinter. <sp>O. concolor</sp> Hook., Brasilien.
Blomsterne i lange, elegante, tætte Klaser, gule;
Foraar. En smuk Art. <sp>O. crispum</sp> Lodd.,
Brasilien. En i Kultur gammel Art, som dog nu er
ret sjælden og vanskelig at dyrke. Blomsterne
i oprette, faablomstrede Klaser, store, brune med
violette og gule Tegninger, smuk; Foraar.
Fordrer høj Varme og rigelig Fugtighed. <sp>O.
Forbesii</sp> Hook., Brasilien. Lig den foregaaende, med
kastanjebrune og guldgule Pletter og Aarer;
Efteraar. Dyrkes bedst paa Klodser. <sp>O.
incurvum</sp> Backer, Meksiko. Indtil 2 m lange,
herlige Klaser, af 1-2 cm store Blomster, smukt
brogede i hvidt med rosa Tværbaand; Efteraar
eller Foraar. Tempereret Hus. <sp>O.
Kramerianum</sp> Rchb. f., Ecuador. Ligesom den
nedennævte O. Papilio, fra hvilken den adskilles ved
sine runde, med knoklede Led forsynede
Blomsterskafte. En meget interessant Art. Blomsterne
fremkommer Aaret rundt fra samme Stængel, én
ad Gangen, store, gule, tegnede med lysende
brunt. Dyrkes paa Klodser i varmt Hus. <sp>O.
luridum</sp> Lindl., Vestindien. Mangler Bulber, men
har tykke, læderagtige Blade. Blomsterne store
paa næsten meterhøje Stængler, olivengrønne med
brungult; Varmhus; Foraar. <sp>O. macranthum</sp>
Lindl., Tropisk Amerika. Stærktvoksende,
pragtfuld Art med indtil 8 cm store, guldgule og
olivenbrune Blomster i meterhøje Blomsterklaser;
Sommer. Koldhus. <sp>O. Marshallianum</sp> Rchb. f.,
Brasilien. Blomsterne i vidtforgrenet høj Klase,
guldgule, brunplettede. Udmærket smuk;
Sommer. <sp>O. ornithorrhynchum</sp> H. B. & R.,
Meksiko. En henrivende Art, som danner store,
buskede Tuer, besatte med tætte Klaser af mange
hundrede smaa, violetrøde, duftende Blomster. En
hvidblomstrende Varietet, <sp>album</sp>, findes ogsaa
i Kultur; Efteraar. Tempereret Hus. <sp>O. Papilie</sp>
Lindl., Vestindien. Lignende O. Kramerianum,
men har fladt sammentrykt Blomsterskaft og
noget større, lysere Blomster, paafaldende mindende
om — som Navnet antyder — en Sommerfugl;
blomstrer Aaret om. Dyrkes paa Klodser i
Varmhus. <sp>O. phymatochilum</sp> Lindl., Meksiko.
Mere lignende en Brassia er denne O. en
rigtblomstrende Art med tætte Klaser af grøngule
Blomster, plettede med orangegult og hvidt paa
Læben; Sommer. Varmhus. <sp>O. pubes</sp> Lindl.,
Brasilien. Bulberne helt cylinderformede.
Blomsterne smaa, men samlede i uhyre Mængde paa
halvmeterhøje Klaser. Farven er gulgrøn med
røde Baand og Pletter; Foraar. Varmhus. <sp>O.
sarcodes</sp> Lindl., Brasilien. Lange Klaser af gule,
rødbrunt plettede Blomster; Foraar. <sp>O.
splendidum</sp> A. Rich., Guatemala. Tykke,
læderagtige, stive, rødbrune Blade og høje Stængler med
gule Blomster. I den sidste Tid jævnlig dyrket
i store Mængder som Snitblomst; Foraar. <sp>O.
tigrinum</sp> Llave & Lex., Meksiko. Lignende
foregaaende, men forsynet med større Bulber og
grønne, bløde Blade. Blomsterne store, gule, i
rige, høje Klaser, udmærket smukke. Dyrkes i
Koldhus; Efteraar. <sp>O. varicosum</sp> Lindl.,
Brasilien. Varieteten <sp>Rogersii</sp> af denne Art er
nok den nu mest dyrkede af alle O. Den
fortjener ogsaa al Opmærksomlied paa Grund af sine
Blomster, samlede i rige, forgrenede, elegant
udadvajende Klaser. Blomstrer om Efteraaret og
danner da en storartet Farvekontrast til de
samtidigt blomstrende Cattleya labiata. Dyrkes i
hængende Kurve eller Potter i tempereret Væksthus.
Den er billig i Handelen og rigt blomstrende, men
bliver desværre ikke gammel i Kultur, da
Planterne efter 3-4 Aars Forløb bliver afkræftede og
maa erstattes med ny importerede.
<sp>Anvendelse:</sp> Alle ovennævnte 0. er fortræffelige
Snit-blomster og kan som saadanne give et godt
økonomisk Udbytte, i Særdeleshed O. splendidum,
tigrinum og varicosum Rogensii. <sp>Kultur:</sp>
Dyrkes altid hængende nær Glasset og vandes
rigeligt i den Tid de ny Bulber er i Udvikling,
men meget sparsomt i Hviletiden. Se i øvrigt
Orchidékultur.
Ax. Hzn.

<img>Oncidium Kramerianum.</img>
</chapter>

<chapter name="Ononis">
<b>Ononis</b> (Papilionaceæ), Krageklo. <sp>O.
rotundifolia</sp> L., Schweiz, Staude, anvendelig til
Rabatter, Stenhøje og i Udkanten af Busketter;
30-40 cm høj; rosa Blomster i Maj-Juli. <sp>Kultur:</sp>
Formeres ved Frø, som saas i April-Juni i Potte,
Frøplanterne prikles, overvintres bedst frostfrit
og udplantes det paafølgende Foraar med c. 30
cm Afstand. Ofte spirer Frøet først Aaret efter
Udsæden: ynder tør, sandet Jordbund.
L. F.
</chapter>

<chapter name="Onopordon">
<b>Onopordon</b> (Compositæ), Æselsfoder. Store
toaarige, tidsellignende Planter, der første Aar
danner Bladroset og næste Aar frembringer
blomstrende Stængel; Bladene indskaarne, ligesom hele
Planten tornet, Blomsterne i store Kurve. <sp>O.
Acanthium</sp> L., Europa, Danmark, 1,5-2 m
høj, Stængelen grenet, hele Planten graafiltet,
Blomsterne røde. <sp>O. bracteatum</sp> Boiss. &
Heldr., Lilleasien, 2 m høj, Bladene sølvhvidt
filtede, Blomsterkurvene fremkommer paa korte
Grene op langs Stængelen, Blomsterne
mørkkarminrøde; Sommer. Er en meget dekorativ Art.
<sp>Kultur:</sp> Saas enten paa Blivestedet og
udtyndes eller saas paa særlige Bede og udplantes.
Plantes blandt store Stauder eller foran
Busketter. Trives i enhver god Jord.
A. L.
</chapter>
<chapter name="Onoseris">
<b>Onoseris</b> (Compositæ), Varmhusplante.
<sp>O. Isotypus</sp> Benth. (Isotypus onoseroides H. B. & K.),
Venezuela, hvidlig-røde Blomster, brede,
spydformede tredelte Blade med mælkehvid, tæt filtet
Underside. <sp>Kultur:</sp> Formeres ved Frø, som
saas paa varm Bænk, Frøplanterne plantes
enkeltvis i smaa Potter og holdes paa Bænk. De
plantes i lige Dele Blad- og Markjord med lidt Grus
og ynder en lys Plads. Om Vinteren vandes de
forsigtigt, da Bladene let lider ved Fugtighed.
M. H.

<img>Onoseris Isotypus.</img>
</chapter>

<chapter name="Onychium">
<b>Onychium</b> (Polypodiaceæ), Koldhus. <sp>O.
japonicum</sp> Kze., Japan, Kina, smuk Koldhusbregne
med firdobbelt finnede, langstilkede Blade af c. 50
cm Længde. <sp>Kultur</sp> se Bregnekultur.
M. H.
</chapter>

<chapter name="Opbevaring">
<b>Opbevaring</b> af Træfrugt se
<sp>Frugtopbevaring</sp>. O. af Frugt- og Grønsager i Ishus se
<sp>Ishus</sp>. O. af Grønsager om Vinteren se
<sp>Køkkenurters Overvintring</sp>.
</chapter>

<chapter name="Opbinding">
<b>Opbinding,</b> Störar (s.) <sp>O. af Potteplanter</sp>.
Mange Planter, saaledes de fleste Bladplanter, som
Palmer, Bregner, Dracæner o. s. v., kan helt
undvære Opbinding, andre, f. Eks. Roser, Hortensier
og til Dels Fuchsier, der, naar de ikke
underkastes Drivning, opnaar tilstrækkelig Stivhed,
kræver O. naar de drives, idet de da ikke faar den
fornødne Bærekraft. O. bør dog altid indskrænkes
til det mindst mulige, og det opnaas bl. a. ved
at foretage den i rette Tid, hvilket tillige giver
det mindste Arbejde og bidrager til at give
Planten den bedste Form. Planter, der har en
Hovedakse, f. Eks. Fuhsier, bør kun have en Stok, der
sættes til denne, medens Sideskuddene om
fornødent holdes oppe ved lange, tynde Bastbind fra
Stokken. Roser, Nelliker o. l. maa oftest forsynes
med flere Stokke, der anbringes ved de kraftigste
Skud, medens de øvrige af disse forsynes med
lette Bind ind til den nærmeste Stok; Hortensier
maa i Reglen have en Stok til hvert Skud paa
Grund af Blomsterstandens Størrelse. Potteplanter
med et større Antal Stængler udgaaende fra
Grunden, som Cyperus, eller i Tilfælde, hvor der, som
af Reseda, findes flere Planter i samme Potte,
opbindes i Almindelighed ved i Potteranden at sætte
3-4 tynde Stokke af en Længde, der staar i
Forhold til Plantens Højde, og at trække tynde Baand
udenom Stokkene med Kast om disse. Hvad selve
Stokkene angaar, da maa disse som Regel være
stivere end de paagældende Stængler, men af
Hensyn til Udseendet ikke tykkere end nødvendigt.
Naar der anvendes flere Stokke til en Plante, maa
de anbringes saaledes, at Skuddene faar en
passende Fordeling, og af Skønhedshensyn saaledes,
at Midterstokken altid staar lodret og de øvrige
med en skraa Hældning udad, men saaledes, at de
altid staar i lodret Plan med Hovedaksen.
Endelig maa man ved Stokkenes Anbringelse paa et
tidligt Stadium afpasse Længden efter den til
Plantens fulde Udvikling sandsynlige Tilvækst.
Til Bindemateriale anvendes almindeligst Bast (se
d. A. og Bindemateriale).
P. F.

<sp>Opbinding af Træer og Buske</sp> er ofte
nødvendig, for at de ikke straks efter Plantningen
og for Kronetræernes Vedkommende i de første
Aar skal ødelægges af Blæsten eller hemmes for
meget i Udviklingen af Rod og Top ved at svaje
hid og did. O. af Buske finder naturligvis kun
Sted under meget ugunstige Forhold i Tilfælde,
hvor man ikke ønsker at skære Planterne langt
tilbage, og da kun for saadanne Arters
Vedkommende, som ikke er tilstrækkelig buskede til at
staa fast uden O., f. Eks. Guldregn, Gyvel o. l.
En Stok eller Pæl i Højde med Busken, som skal
opbindes, og et til to tynde Halmbaandsbind vil her
være nok. Stokken maa nedrammes saa langt
fra Planten, at man ikke beskadiger Rødderne.
O. af Træer er derimod som Regel nødvendig,
hvor Læforhodene ikke er særlig gunstige, og
hvor man planter nogenlunde store, især
stammede Træer. Til O. af Træer i Plantninger
anvendes Granstokke, Enebærstokke, Finske Lægter
eller maskinskaarne Stokke. Gran- og
Enebærstokke staar bedst fast. Stokkene, der anbringes
bag Træet, helst paa den nordlige Side, maa være
saa lange, at de naar op i Træets Krone eller i
Pyramidens Topgrene, og Bindene anbringes et
forneden, et foroven om Stammen og et i Kronen.
Naar Stokken kun i Højde med det øverste Bind
om Stammen, vil Bæsten alt for let bryde Kronen
af. Store Stokke anbringes i Plantehullet, forinden
Træet plantes, og Træet støttes med et løst Bind;
først naar Jorden har fæstnet sig, bindes Træet
fast til Stokken. Mindre Stokke bankes ned i
Jorden ved Hjælp af en Trækølle el. l. Alle
Stokkene maa staa saa fast, at de yder virkelig Støtte,
ellers gør de let Skade ved at gnave Barken. I
Plantninger anvendes almindeligst kun en Stok til
hvert Træ, medmindre Forholdene er særlig
ugunstige, man kan da sætte en Skraastiver til at
støtte Stokken. Stiveren bankes fast i Jorden og
anbringes modsat det værste Vindhjørne. Til O.
anvendes snoede Halmbaand, Hyssing, Tjæregarn,
Hamp, Bast, Strimler af Læder eller Klæde,
Staaltraad o. l. De snoede Halmbaand, Hamp eller Bast
bindes først en Gang rundt om Stokken, saaledes
at begge Ender krydses, derefter føres en Ende
til hver Side foran om Stammen og tilbage igen
for at bindes bag paa Stokken eller paa Siden af
denne. Paa denne Maade bliver Træet ikke snøret
og Barken ikke skadet ved at gnides mod
Stokken. Er det større Træer, kan man snurre
Baandet to eller tre Gange om Stokken og to eller tre
Gange om Stammen. At binde i ∞ giver et løst
Bind og snærer Træet. Anvender man Hyssing
eller Tjæregarn, maa man anbringe Klæde, Hø,
Halm el. l. om Stok og Stamme for ikke at skade
Barken. Bindene maa være saa faste, at Træet
ikke gnider. Strimler af Læder og stærkt Klæde
anvendes som i Fig. 1. Strimlerne hæftes til
Stokkene med bredhovedede Søm. Har man gode
Strimler, er denne Maade meget anbefalelig til
Stammebind til Frugttræer, Allétræer o. l., den har
ogsaa den Fordel ikke at afgive Opholdssted for
Insekter og Larver. I Byerne anvendes i de
senere Aar ofte Staaltraad med paatrukne Propper
eller Korkstykker, en Fremgangsmaade, som har
Fordele med Hensyn til Insekter og Larver;
samtidig behøver den ikke at fornyes saa hurtig, da
Korken giver efter, naar Træet udvider sig —
derimod har denne Fremgangsmaade Udseendet
imod sig — den ser kun lidet fagmæssig og reel
ud. Alle Bind paa Træerne maa efterses efter
hver Vækstperiode og fornyes, dersom de snærer
eller er ødelagte, og de anbringes da atter enten
lidt over eller under det sidste Bindested. Til
Allétræer, især hvor Trafiken er stærk, sættes
ofte foruden den Stok, til hviken Træet bindes,
tre andre Stokke, som stilles pyramideformet og
forenes foroven ved Træstykker. Hvor de kan
komme i Berøring med Stammen, skærmes denne
ved Halmbaand el. l. I Udlandet anvendes meget
Beskyttere af Jærnstativ og Traadnet, som Fig.
2 og 3 viser, ogsaa som Beskyttelse mod Dyr.
O. til Espalier se Espalier.
E. G.

<img>Fig. 1.</img>

<img>Fig. 2.</img>

<img>Fig. 3.</img>
</chapter>

<chapter name="Ophrys">
<b>Ophrys</b> (Orchidaceæ), Flueblomst. Vedvarende,
urteagtige Planter med underjordiske Knolde, rank
Stængel med faablomstret Klase. Blomsterne hos
de fleste Arter har en vis Lighed med Insekter.
<sp>O. apifera</sp> Huds., <sp>O. Arachnites</sp> Murr., <sp>O.
insectifera</sp> L. og <sp>O. Myodes</sp> L. er alle
europæiske Arter, sidstnævnte findes ogsaa i
Danmark. Læben hos denne er mørk brunrød,
fløjelshaaret. <sp>Kultur:</sp> Arterne maa plantes paa
Stenhøj paa en varm Plads i fast kalkholdig Jord.
Knoldene maa forskaffes ved Indkøb, da Formering
ved Frø er vanskelig og sen.
A. L.
</chapter>

<chapter name="Opkørsel">
<b>Opkørsel</b> <sp>til Hovedbygningen</sp>.
Bestemmelsen af Beliggenheden af O. er en Sag, som
bør afgøres samtidig med, at Hovedbygningens
Beliggenhed fastslaas, og ofte bør denne
bestemmes med Hensyn til den første, da det er af stor
Vigtighed, hvor tiltalende, bekvem og praktisk
O. er valgt. De væsentligste Punkter, man maa
have for Øje, er først og fremmest en bekvem
Adgang fra offentlig Vej eller privat Hovedvej.
Herfra føres O. paa en saadan Maade, at den
altid forekommer direkte, og alle Afvigelser herfra
maa være tydeligt begrundede. Med direkte
menes dog ikke altid ordret den rette Linie, en svagt
buet Linie er ofte lige saa berettiget af Hensyn
til Terrainet, og ofte lader en krum Linie sig
lettere forene med Planen ligesom ogsaa let ved
Hjælp af lidt Jordarbejde begrunde. Til
monumentale Bygninger eller til Bygninger f. Eks.
med en fremtrædende monumental
Hovedindgangsportal e. l. eller til Fløjbygninger med Port, kan
O. ofte med Virkning føres direkte mod
Hovedindgangen som Fig. 1-3, og saadanne O. kan da
beplantes som Alleer, begrænses med Hække,
prydes med Græsparterrer i Midten o. s. f. Mindre
Herskabsbygninger kan derimod vanskeligt bære
en saadan monumental O., hvorfor man her
anvender f. Eks. en svagt buet Linie med
Vendeplads foran Bygningen som Fig. 4 eller som Fig. 5
med Til- og Fra-Kørselsvej. For O. til mindre
Villaer, hvor Arealets Lidenhed knap tilsteder en
saadan, har man som Regel intet andet Valg end
at lægge O. parallelt med en af Grænserne eller
med Ind- og Udkørsel, System Fig. 5. O. til
Bygninger maa altid ligge saaledes, at Vognene kan
køre til med venstre Side mod Bygningen,
saaledes som Pilene paa Fig. 1-5 viser. Tilkørselen
ordnes saaledes af Hensyn til Kuskens og
Tjenerens Plads paa Vognen og af Hensyn til
selskabelige Former. Bredden af O. afhænger naturligt af
den Trafik, som den skal optage, eller af den
monumentale Virkning, man vil frembringe. Buede
O. maa altid være forholdsvis bredere end
retlinede og som Regel ikke under 4,5-5 m.
Behøver Vognene ikke at krydse paa Kørevejen, da
mindst 3 m. Fra Grænsen maa O. helst stige
jævnt i hele sin Længde, eller den kan lægges
saaledes, at den først gaar vandret, for senere,
naar den nærmer sig Bygningen, at stige, eller
den kan gaa vandret hele Vejen. En Stigning af
1-12 bør man nødig gaa ud over, undtagen i
Bjergegne, hvor det er umuligt at løse Spørgsmaalet
paa anden Maade.
E. G.

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>
</chapter>

<chapter name="Oplagsnæring">
<b>Oplagsnæring</b> se <sp>Reservenæring</sp>.
</chapter>

<chapter name="Oplismenus">
<b>Oplismenus</b> (Gramineæ), Varmhusplante. <sp>O.
Burmannii</sp> Beauv. <sp>variegatus</sp> (O.
imbecillus Kth., <sp>Panicum variegatum</sp> hort.,
under hvilket Navn den er bedst kendt),
Troperne, et smukt broget Græs med nedliggende eller
hængende Stængler med smalle, elliptiske, hvid
og rosa stribede Blade. En ypperlig Kantplante
til Varmhuset, hvor den liver meget op ved sine
hvide Blade og langt nedhængende Ranker. Den
slaar villig Rod fra Leddene og udvikler sig
derfor særlig frodig, naar de nedliggende Stængler
faar Lov til at rodfæste sig i et Grusunderlag.
Den taaler godt at staa i tempereret Hus om
Sommeren, hvor den dog taber en Del i Skønhed og
bliver mere rød og grøn. <sp>Kultur:</sp> O. formeres
let ved Stiklinger og stiller ingen Fordringer til
Jorden.
M. H.
</chapter>

<chapter name="Opmaaling">
<b>Opmaaling</b> af Arealet og en dermed forbunden
Kortlægning er et nødvendigt forudgaaende
Arbejde for Fremstillingen af en Haveplan og ofte
ogsaa for Inddelingen af Arealer til andet
Havebrug. Ved Terrainets O. forstaas Bestemmelsen af
Terrainpunkternes indbyrdes Beliggenhed i
Forhold til en bestemt vandret Plan,
»Projektionsplanen«. Til O. anvendes i Havebruget
almindeligst den saakaldte Kædemaaling, da den er den
simpleste og tilstrækkelig nøjagtig til Øjemedet.
Ved Kædemaalingen anvendes 1) Kæde eller
Staalbaand med Stikker. 2) Baandmaal, 3)
Vinkelspejl, 4) Landmaalerstokke. <sp>Kæden</sp> er af
Jærntraad og bestaar af korte Led, sammenføjede med
Ringe. Er Kæden i Metermaal, er Længden
almindeligst 20 m og de enkelte Led 25 eller 50
cm; er den i Fodmaal, er den som Regel 50 Fod
lang og hvert Led 1 Fod. Paa Kæden er desuden
anbragt Messingmærker for hver 5te eller 10de
Fod. Ved Enderne af Kæden er fastgjort
Haandtag. Under Brugen af Kæden maa man nøje paase,
at Ledene ikke er snoede. Til Kæden hører 10
eller 8 Stikker af Jærn, der, efterhaanden som
man maaler, anbringes som Mærker ved Enderne
af Kæden. I Stedet for Kæden anvendes i de
senere Aar hyppigt Staalbaandet, en bred Staalfjeder
af samme Længde som Kæden, men uden Led.
Staalbaandet strækker sig ikke saa let som
Kæden og kommer ikke som denne i Uorden i
Ledene. Til Staalbaandet hører ogsaa Stikker.
<sp>Baandmaalet</sp> er et stærkt, ferniseret Baand,
helst med indvævet Metaltraad. Længden er
Kædens. Baandmaalet anvendes kun til Hjælpemaal
under 20 m og under 50 Fod.
<sp>Vinkelspejlet</sp> (Fig. 1) bestaar af 2 smaa, plane Glasspejle
indfattede i en Ramme af
Metal, saaledes at de
danner en Vinkel paa 45°.
Vinkelspejlet er bygget paa
Loven om Lysstraalernes
Tilbagekastning. Træffer en
Lysstraale den ene
Spejlflade, kastes den tilbage,
saaledes at den
tilbagekastede Straale danner samme
Vinkel med Glasfladen som
den indfaldende.
Vinkelspejlet anvendes ved O. til
Afsætning af vinkelrette Linier
i Marken eller ved
Optagelse af vinkelrette Maal.
Skal man indmaale et Punkt
E i Forhold til en med
Landmaalerstokke afstukken
Linie ACD, anbringer man først en
Landmaalerstok lodret i E, holder Vinkelspejlet, som vist i
Fig. 2, og flytter det til Siderne i Linien eller
drejer det, indtil Billedet af de to Stokke i C og D
falder nøjagtigt sammen indbyrdes og med
Stokken i E, som man ser igennem Aabningen
i Vinkelspejlet. Lodret under Vinkelspejlet
ligger da Fodpunktet for den vinkelrette Linie i
B. Fodpunktet udpeger man nøjagtigt ved Hjælp
af en nedhængende Lodsnor, ved Hjælpemaal
dog kun ved at anbringe Foden lige under
Spejlet. For at afsætte lodrette Linier i Marken maa
man helst have Billedet af 3 Stokke eller flere i
Hovedlinien at gaa ud fra. Fremgangsmaaden er
den samme, kun er Fodpunktet B givet, hvorimod
man ved E anbringer en Medhjælper med en Stok,
som man vinker ind, til den falder sammen med
Billedet af Liniens Stokke. Vinkelspejlet maa ikke
holdes for tæt ved Øjet, 20-30 cm er en passende
Afstand for de fleste, og i lodret Stiling, da
Spejlbillederne af Stokkene ellers ikke falder sammen.
Verifikationen af Vinkelspejlet udføres paa følgende
Maade: Paa nogenlunde plant Terrain udstikker
man med 6 Stokke en ret Linie, stiller sig saaledes
midt i Linien, at man har 3 Stokke til hver Side,
og lader Medhjælperen anbringe en Stok lige ud
for, omtrent 50 m eller 150 Fod fra Linien. Man
søger nu Fodpunktet for Perpendikulæren ved Hjælp
af Billedet af Stokkene i Linien, idet man drejer
Spejlet først til den ene Side og afmærker
Fodpunktet ved Hjælp af Lodsnoren, derefter til den anden
Side og afmærker ligeledes dette. Falder de to
Fodpunkter sammen, er Spejlet rigtigt, men faar man
to Fodpunkter, udmaaler man det rigtige Fodpunkt
midt imellem disse og indstiller da Spejlet ved
Hjælp af Korrektionsskruerne, indtil begge
Billederne falder sammen med den lodrette Stok, naar
Spejlet holdes nøjagtigt over det rigtige Fodpunkt.
Man maa paase, at Skruerne er saa faste, at
Spejlet ikke kan rokkes. Man kan ogsaa fra et fast
Punkt i en med Stokke betegnet ret Linie ved
Hjælp af Vinkelmaaler eller Forholdet 3 X 4 X 5
(se Konstruktion) sætte en Stok nøjagtigt lodret paa
det faste Punkt og derefter indstille Vinkelspejlet,
saa at Billederne i Spejlet falder sammen med
Stokken. Ligesom ved den første Fremgangsmaade maa
man have 3 Stokke til hver Side i Linien. I
Udlandet anvendes i Havebruget i Stedet for
Vinkelspejlet ofte et »Vinkelprisme« (Fig. 3); det fylder
mindre i Lommen end Vinkelspejlet og har den
Fordel, at det ikke kan bringes ud af Vinkel.
<sp>Landmaalerstokkene</sp> er Rundstokke af
Træ, c. 3 cm tykke, forneden forsynede med en
solid og spids Dupsko af Jærn. For bedre at kunne
skelne Stokkene inddeles de i lige store Dele, enten
paa 25 cm eller 1 Fod, og males skiftevis enten
sorte og hvide eller røde og
hvide, man kan da ogsaa
bekvemt i Nødstilfælde anvende
dem til at tage mindre Maal
med. Længden af Stokkene er
2,50 m eller 7 Fod. For tynde
Stokke slaar sig let, for tykke
er uhandlelige. Ved Hjælp af
Stokkene afsættes i Marken de
rette Linier, som danner
Grundlaget for O. Først anbringes
en Stok lodret i
Udgangspunktet, derefter en Stok lodret i
Endepunktet, dersom dette ikke
ligger saa langt borte, at det ikke kan ses med
blot Øje. Derefter udsendes Medhjælperen med en
Stok, som han holder ud til Siden i udstrakt Arm,
løst hængende mellem Tommel- og Pegefinger

<img>Fig. 1.</img>

<img>Fig. 2.</img>

<img>Fig. 3.</img>
uden at røre Jorden. Stokken maa holdes løst for
altid at hænge lodret. Medhjælperen maa have
Ansigtet vendt mod Opmaaleren, som fra Liniens
Begyndelsespunkt ved at strække højre eller
venstre Arm ud til Siden giver til Kende, til hvilken
Side Stokken skal flyttes for at komme i Linien.
Har man Stokken i Linien, saaledes at den dækker
de to andre Stokke, naar man skiftevis med højre
og venstre Øje sigter i Linieretningen, giver man
Medhjælperen til Kende ved at bevæge Haanden
hurtigt fra Ansigtshøjden et Stykke nedad, at
Retningen er rigtig, og at han skal sætte Stokken i
Jorden. Er Stokken sat fast, skal Medhjælperen
igen vende sig imod Opmaaleren, som da betegner
ved at bevæge Haanden et Par Gange frem og
tilbage foran Ansigtet, at han er færdig. Holder
Medhjælperen ikke Stokken lodret, hæver Opmaaleren
højre eller venstre Haand skraat op over Hovedet,
eftersom Stokkens Top skal holdes til venstre eller
højre. Bevægelse af Haanden fra Ansigthøjde og
nedefter betegner, at Medhjælperen skal sætte
Stokken fast, er dette gjort, skal han igen stille sig
ved Siden af Stokken, indtil Opmaaleren ved at
bevæge Haanden et Par Gange frem og tilbage foran
Ansigtet angiver, at alt er i Orden. Forinden
Stokken sættes fast, trykker man den ned i Jorden for
at frembringe et Mærke, derefter hæves Stokken i
en Haand, som holdes midt paa Stokken, og med
løst Haandled stødes nu Stokken gentagne Gange i
Mærket, indtil den staar fast. Er Linien for lang,
til at man med blot Øje kan se Endepunkterne, kan
man enten anvende Kikkert eller stille sig ud i
Linien efter at have anbragt Stokke i
Endepunkterne (se Fig. 4). Er A og B Endepunkterne og
AB den søgte Linie, stiller man sig f. Eks. ved
Punkt G, vinker Medhjælperen ind i Linien AC og
lader denne vinke en selv ind i Linien DB, man
faar da Stilling i E og vinker herfra Medhjælperen
ind i Linien AE; saaledes vedbliver man at vinke
hinanden skiftevis ind, indtil alle fire Stokke staar
i samme Linie. Har man 3 Stokke i Linie, kan
man fortsætte denne Linie videre i samme Retning
ved at stille sig bag den første Stok, sigte langs de
to andre og vinke Medhjælperen ind; har man
ingen Medhjælper, kan man ogsaa gaa ud i Linien,
holde Stokken ud for sig i strakt Arm løst mellem
Tommel- og Pegefinger og rette den ind ved at
sigte hen imod den af de andre Stokke angivne
Retning. Afsætter man en Linie paa bakket
Terrain, maa man sætte Stokkene saa tæt, at man
stadig har 3 Stokke at rette sig efter. Stokkene
sættes lodret efter Vinkelspejlets Lodsnor, efter
Bygninger o. l. Ved O. af et Terrain søger man
som ovenfor sagt Terrainpunkternes indbyrdes
Beliggenhed i Forhold til en bestemt vandret Plan,
hvorfor alle Maal tages vandret. Er Terrainet
vandret eller kun svagt skraanende, lægges Kæden
paa Jorden. Bagmanden lægger Kædens Nulmærke
nøjagtigt ved Udgangspunktet og vinker
Formanden ind i Linien. Er Kæden i Linien, tager
Formanden, som har alle Stikkerne, én af disse og
sætter den i Kædens Endepunkt efter at have
strammet den godt. Nu tages eventuelle Sidemaal
fra Kæden, hvorefter Kæden flyttes med
Nulpunktet til den af Formanden efterladte Stik.
Formanden vinkes nu igen ind o. s. f. Bagmanden
opsamler og medbringer de Stikker, som Formanden
efterlader, en for en, indtil han har dem alle, og
først da udleveres de til Formanden, efter at der i
Jorden er anbragt en Mærkepind med Linie Nr.
og Afstand i Stedet for den sidste Stik, og efter at
Afstanden er noteret af Opmaaleren. Stikkerne er
saaledes Kontrolregnskab ved Saalingen; Under
Maalingen sættes Pæle med Nr. og Afstandstal i
større eller mindre Afstande i Linierne, for at disse
senere let kan findes. Har Terrainet en stærk
Skraaning, maa man hæve Kæden i den lavest
liggende Ende, indtil den er vandret, stramme den
godt, og man bestemmer da Maalepunktets
Beliggenhed ved Hjælp af en Lodsnor, lodret stillet Stok
el. l. Ved stærkt Fald anvender man en eller to
korte Maalestokke og en Lodsnor (Fig. 5), idet det
stærke Fald jo bevirker, at man kun kan tage
vandrette Maal paa ganske korte Afstande. Linier

<img>Fig. 4.</img>

<img>Fig. 5.</img>

<img>Fig. 6.
I Grundlinie; II, III. V og VI Hovedlinier;
IV og VII Kontrollinier.</img>
paa skraanende Terrain bør helst maales ned ad
Bakke, kan dette ikke lade sig gøre, fordi samme
Linie stiger og falder, maa Bagmanden anbringe
en Stok lodret ved sin Stik og hæve Kæden til
vandret Plan, medens Formanden sætter sin Stik.
Altid maa man paase, at Kæden ligger nøjagtigt
i Linien, og at den ikke har Slag eller Snoninger.
Dersom Kæden er nøjagtig, og Maalingen
omhyggelig udført, vil man under almindelige
Forhold ikke kunne faa større Fejl end 1 : 1000 af
Liniens Længde, men som Regel vil Fejlen være
mindre. Ved korte Afstande er Fejlen forholdsvis
størst.

Principet i Opmaalingen er gennem et Net af
Linier, lagte saaledes, at de ved Konstruktion let
lader sig overføre paa Papiret, at bestemme
Terrainpunkternes Beliggenhed til hinanden. Dette
opnaas enten ved i Marken at udstikke Linier
(Hovedlinier), som indbyrdes danner Kvadrater
eller Trekanter, og til disse ved Hjælp af
Yinkelspejlet at knytte lodrette Hjælpelinier, som staar
i Forbindelse med de ønskede Terrainpunkter.
Kvadratnettet anvendes med Fordel i de Tilfælde,
hvor man samtidig med Opmaalingen skal
optage et Nivellement (se Nivellering) og ved
Opmaaling af meget detaillerede Smaahaver. I
Almindelighed anvendes dog Opmaaling ved
Trekanter (Linie-Triangulation). Først udstikkes
Grundlinien (se Fig. 6) saa vidt muligt, hvis
Terrainforhold, Vand eller Beplantning ikke
hindrer det, gennem Arealets længste Udstrækning,
og til denne knyttes da Hovedlinier, som danner
en eller flere Trekanter, eftersom det er
nødvendigt. Grundlinien maa helst lægges paa
nogenlunde plant Terrain uden for stærkt Fald, i det
mindste aldrig over bratte Fald el. l., da en
saadan Linie er vanskelig at maale nøjagtigt. Ved
Valget af Hovedlinier maa man ogsaa tage
Hensyn til, at disse ligger saaledes, at de kan
maales nøjagtigt, at de ikke danner for spidse
Vinkler med Grundlinien (den modstaaende Vinkel maa
ikke gerne afvige for meget fra 90°), at de
ligger praktisk for Indmaaling af Terrainpunkterne,
som bestemmes ved lodrette Maal fra
Hovedlinien, og at de spænder over saa stort et Areal
som muligt. Kun paa Grundlinien bør man bygge
Trekanter, undtagelsesvis paa Hovedlinierne,
aldrig paa Hjælpelinierne. Er Trekanternes Sider
maalte nøjagtigt, kan man indtegne dem paa
Papiret, dog maaler man for Sikkerheds Skyld en
»Kontrollinie« i hver Trekant (se Fig. 6) eller
en gennem flere Trekanter løbende Kontrollinie.
Kontrollinierne kan ogsaa samtidig anvendes som
Udgangspunkt for lodrette Detailmaal. Inden
Opmaalingen paabegyndes, maa man nøje undersøge
Terrainet, tage en Croquis og paa denne indlægge
Grundlinierne og Hovedlinierne paa en saadan
Maade, at Maalingen kan gennemføres, uden at
man støder paa uovervindelige Vanskeligheder.
Derefter udstikkes først Grundlinien, Kæden
lægges i Linien og rettes ind, sættes fast med en
Stikke, de Terrainpunkter, man vil indmaale,
opsøges, og ved Hjælp af Vinkelspejlet finder man
Fodpunktet for det lodrette Maal til dem,
hvorefter man maaler dem ind med Baandmaalet.
Lodrette Maal bestemte ved Vinkelspejl bør ikke
tages længere end Baandmaalets Længde; kan slige
Maal ikke maales med Baandmaalet, maa man
hellere lægge en »Hjælpelinie« ind, som da
samtidigt kan anvendes som Kontrollinie, eller man
kan knytte saadanne Hjælpelinier til Hovedlinien
ved nøjagtigt udmaalte Perpendikulærer (Fig. 7)
eller ved smaa Trekanter med Kontrollinie se
Fig. 8 o. l. Fig. 9 viser, hvorledes man ogsaa
ved Hjælp af Liniers Skæring under vanskelige
Forhold kan bestemme Terrainpunktet uden
direkte Maaling, en Fremgangsmaade, som
benyttes ved Indmaaling af Øer eller under lignende
vanskelige Forhold. Til Hjælp ved større
Maalinger maa man helst have 2 Medhjælpere; af
disse anbringes en ved hver Ende af Kæden, den
ene medfører Baandmaal, en Kurv med Pløkke
eller Pinde og en lille Økse eller Hammer, den
anden en Landmaalerstok til dermed
efterhaanden at betegne de Terrainpunkter, hvis Fodpunkt
søges. Medhjælperne maa aldrig fjerne Stikkerne
fra Kædens Ender, da der derved let foraarsages
Fejltagelser i Maalingen. Maalene nedskrives i
en Maalebog, som nødvendigvis maa føres med
stor Nøjagtighed og efter bestemte Regler, saa at

<img>Fig. 7.</img>

<img>Fig. 8.</img>

<img>Fig. 9.</img>
Opmaalingen kan forstaas af enhver sagkyndig.
Hver Linie føres for sig, se Fig. 10. Man
begynder forneden paa Papiret og skriver opad.
Maalene i selve Linien, Fodpunkterne for de
lodrette Maal, Skæringer med andre Linier og
Kontrolmaal, for hver Gang Stikkerne udbyttes,
opføres i rigtig Rækkefølge i den lodrette Kolonne.
Liniens Nummer og Retning angives forneden i
Henhold til Croquien, ligeledes Nulpunktets
Beliggenhed. Endepunktets Beliggenhed angives
foroven. De perpendikulære Maal indskrives til den
Side af Linien, hvor de ligger, og det optegnes
samtidigt, hvad de angiver. Mindre øvede
Opmaalere staar sig ved altid at holde Maalebogens
Liniekolonne i samme Retning som Linien, der
maales, da man ellers let forveksler
Perpendikulærerne til højre og venstre og faar et urigtigt
Billede af Terrainpunkterne. Holder man derimod
Maalebogen lige over Kæden og i rigtig Retning,
vil man let kunne indtegne et anskueligt Rids af
Terrainpunkterne i Forhold til Maalelinien og
optegne de lodrette Linier og Maal til de rette
Sider. Dersom de indtegnede Terrainpunkter skal
forbindes Punkter, maalte fra andre Linier, maa
man tilføje Henvisninger. Indmaaler man Træer
eller Plantninger, som muligvis kommer til at
spille en Rolle ved Planlægningen, betegner man
straks i Maalebogen ved Hjælp af Karakterer
eller Tegn, om de er udmærkede, gode eller
daarlige, og angiver tillige, hvilken Art det er, om
de er særlig maleriske o. l. Ved mindre O. kan
man optage en Croquis af Arealet, indtegne
Maalelinierne og de perpendikulære Linier paa Croquien
og vedføje alle Maalene. En stor Hjælp ved O.
er en Vinkelmaaler, som bestaar af en
Vinkelskive i Forbindelse med Kikkert. Vinkelmaaleren
kan faas som selvstændigt Apparat eller i
Forbindelse med Nivellerinstrument. Har man en
saadan, maaler man som Kontrol de Vinkler, som
Hovedlinierne danner. Til Opmaaling af større
skovbevoksede Arealer anvendes Theodoliten, en
Vinkelmaaler med saa stor Nøjagtighed, at man
kan indmaale Vinklerne paa Minutter og
Sekunder, hvorved man kan undgaa Triangulation og
udelukkende bygge Maalingen paa
Vinkelmaalingen. Til O. af større Arealer uden Forhindringer
anvendes det saakaldte Maalebord. Disse
Fremgangsmaader anvendes imidlertid saa sjældent i

<img>Fig. 10.</img>
Havebruget, at der her ikke skal gaas nærmere
ind derpaa. Kortlægning af O. se Plantegning. —
Ved Afsætning af Haveplanen i Terrainet gaar
man frem efter samme Princip som ved O., enten
udmaaler man Planen efter de Hovedlinier, som
anvendtes ved O. af Arealet, eller man indfører
paa Planen ny Hovedlinier, fra hvilke man let ved
Hjælp af Perpendikulærer kan indmaale f. Eks.
de Ganglinier, Plantelinier o. l., som man vil
afsætte paa Terrainet. Først udstikker man da
paa Terrainet Hovedlinierne nøjagtigt efter de
faste Punkter, som man har indmaalt ved O., og
afsætter dernæst ved Hjælp af Vinkelspejlet og
Baandmaal de lodrette Maal. De samme Regler,
som gælder for O., kan anvendes paa Afsætning.
E. G.

<sp>Afsætning</sp>. Af stor Vigtighed, baade for
Anlægsgartneren og Havearkitekten er, at
Planen afsættes nøjagtigt og i sin Helhed paa
Arealet, forinden Arbejdet med Anlægningen
paabegyndes; ikke alene bør selve Grundplanen
afsættes, men ogsaa alle fremtidige Terrainhøjder,
derved bliver man i Stand til at kunne
konstatere, hvilke Forandringer der skal foretages i
Forhold til det gamle Terrain og navnlig, hvor
det er en gammel Have eller Park, der skal
omlægges, er hele Planens og alle Højdernes
Afsætning forinden Arbejdets Paabegyndelse
nødvendig, idet mulige Fejl ved Opmaalingen, som jo
indvirker paa Projekteringen, vil kunne rettes i
Tide. Hvor Planen er regelmæssig, og hvor der
findes faste Punkter saasom Huse, Laager,
Plankeværker, Kantsten o. l., er Sagen ikke
vanskelig. Man begynder som Regel Afsætningen fra
Hovedbygningen; her findes i de fleste Tilfælde en
eller flere »Akser«, hvorpaa Planen er bygget
(Fig. 11), og Midtlinien i disse Akser afsættes
først og fremmest; hertil knyttes saa de
nødvendige Hjælpelinier, hvorfra Planen udmaales og
afsættes, ved Hjælp af vinkelrette Maal. Det er
en god Ting at opstikke Konturerne og deri
nedsætte Pæle med passende Afstand, for at man
under Anlægets Udførelse altid kan være i
Kontakt med de rigtige Maal.

Er Huset endnu ikke bygget, afsættes dette
først; denne Afsætning maa være meget nøjagtig,
idet der her er visse Bestemmelser at iagttage,
f. Eks. lovbefalet Afstand fra Fortov, Vej og
Nabogrund o. fl. a., og man maa overbevise sig om,
at Huset ligger vinkelret, enten ved Hjælp af et
Vinkelspejl eller ved at udmaale en Vinkel
(Fig. 12).

Afsætning af en uregelmæssig Plan fordrer
nogen mere Omtanke, idet en Fejl her ikke altid

<img>Fig. 11.</img>
direkte lader sig paavise, men den kan ofte
bevirke, at f. Eks. en krum Gang faar et Udseende,
som ikke i Planen var den tiltænkt. Her maa
Anlægsgartneren kunne arbejde med Forstaaelse
og Nænsomhed og i den Projekterendes Aand, da
meget af Havens Karakter er afhængig af en
rigtig forstaaet Afsætning og Anlægning. Skal en
krum Linie, f. Eks. en Gang, afsættes, maa man
først afsætte en ret Linie mellem to forud
bestemte Punkter, se Fig. 13, og saaledes, at der
ikke bliver for lange Maal at tage; fra denne
Linie udmaales med passende Afstand — ved
Hjælp af vinkelrette Maal — Punkter, som i
Hovedtrækkene angiver Gangens Plads; derefter
lægges en Snor over disse Punkter og den
ønskede Linie rettes ind. Den inderste Linie i
Gangen afsættes saa vidt muligt først, thi naar denne
har et smukt Forløb, vil den yderste Kant altid
blive god.

Afsætning af Terrainhøjderne er ikke mindre
vigtig end Afsætningen af Planen; man benytter
hertil de paa Planen angivne faste Punkter
(Hussokler, Fortovskanter, Trapper, Brønddæksler o. l.).
Til Højdeafsætningen kan benyttes
Nivellerinstrument eller Vaterpas. Bruges Instrument, aflæses
først det faste Punkt (Fikspunktet), derefter
sættes en Pæl i det Punkt, man vil afsætte, og
dettes Højde beregnes i Forhold til Fikspunktet
og dettes Aflæsning; Pælen slaas ned, til man i
Instrumentet aflæser den forud beregnede Højde.
Eksempel: Fikspunktet hedder 6,75, det Punkt,
man vil afsætte, hedder 4,25, Forskel: 2,50; i
Aflæsningen viser Fikspunktet f. Eks. 1,17, det
søgte Punkt skal da afsættes førnævnte Forskel:
2,50 lavere end Fikspunktet, men da Billedet i
Instrumentet vises omvendt, maa disse 2,50
tillægges Fikspunktaflæsningen, som er 1,17; det
søgte Punkt skal altsaa i Instrumentet vise paa
3,67; ligger det søgte Punkt højere end
Fikspunktet, trækkes Forskellen fra. Ved Brug af
Vaterpas vager man fra Fikspunktet til det Punkt,
der skal afsættes i vandret Linie, Højden findes
ved at maale Forskellen mellem Fikspunktet og
den søgte Højde ned til denne, se Fig. 14. Man
gaar saa videre ud i Terrainet ved Hjælp af
Mirer, stadig vandret, og finder de forud
afmærkede Terrainhøjder ved at maale Forskellen
mellem Udgangspunktet og den paagældende Højde
ned til dette.

Naar Afsætning af Plan og Højder er udført
nøjagtigt, kan Anlægsarbejdet paabegyndes
samtidig flere Steder, og Terrainet kan da oplægges
saa nøjagtigt, at videre Efterplanering er
unødvendig.
V. H.

<img>Fig. 12.</img>

<img>Fig. 13.</img>

<img>Fig. 14.</img>
</chapter>
<chapter name="Optiske Bedrag">
<b>Optiske Bedrag</b> anvendes i Landskabsgartneriet
til at fremkalde en Karakter eller et Indtryk, som
ellers paa Grund af de stedlige Forhold ikke
kunde tilvejebringes. Saaledes vil en smal, tæt
Plantning med Under- eller Randplantning kunne
fremkalde Indtryk af en tilstødende Skov. Et
Vandparti, som ender med en Bugt, hvis
Afslutning man ikke ser, vil synes større end det, hvis
Omkreds man er i Stand til at følge med Øjet. En
lav Beplantning omkring en Sø og flade,
ubeplantede Bredder vil tilsyneladende forstørre
Vandfladen, hvorimod høje Bredder og store Træer vil
fremkalde en tilsyneladende mindre Vandflade.
Lader man Arealet skraane svagt ned mod Foden
af en Terrasse, synes denne at hæve sig mere,
ligeledes synes en konkav Plæne altid større end
en konveks Plæne. Smaa Træer i Nærheden af
en Bygning, Klippepartier el. l. bevirker, at disse
ser mere anselige ud, hvorimod store Træer straks
forrykker Bedømmelsen i modsat Retning. Paa
samme Maade forlænger man tilsyneladende en
Udsigt gennem Haveanlæget ved at lægge
Udsigtspunktet mellem store Træer eller med store
Forgrundstræer og lade Plantningerne, som
begrænser Udsigten, blive lavere og lavere, jo
længere de fjerner sig fra Øjet; kan man samtidig
hæve Udsigtspunktet lidt, bliver Virkningen endnu
større, og anbringer man tilmed Plantningerne,
som begrænser Udsigten, saaledes, at denne bliver
smallere udad, kan man yderligere skuffe Øjet og
fremkalde en lignende Virkning, som den man
ellers kun har ved meget udstrakte Udsigter, hvor
alle Genstande og Flader perspektivisk viser sig
mindre og mindre udad. Teknisk kaldes denne
sidste Maade at tilvejebringe O. B. paa, »kunstig
Perspektiv«. Fremgangsmaaden anvendtes i den
franske Stil for at give Alleer, Parterrer,
Udsigter begrænsede af Hække o. l. større Virkning,
ofte gav man endogsaa hele Anlæget en
tilspidset Form. Omvendt kan man ogsaa tilsyneladende
mindske Afstanden, naar man f. Eks. af en eller
anden Grund vil drage en Bygning,
Klippeformation, Sø, Trægruppe eller et helt Landskab ind i
Anlæget, ved at dække det mellemliggende Areal
ved en lav Plantning, som ikke borttager
Udsigten, ved en Hæk, en Jordformation el. l.
E. G.
</chapter>

<chapter name="Opuntia">
<b>Opuntia</b> (Cactaceæ), Koldhus og Friland, talrig
Slægt af meget forskelligt Udseende. Stænglerne
er flade, runde eller langstrakte. Tornene er
stærkt stikkende og sidder ofte meget løse,
Blomsterne er oftest gule og temmelig store,
Frugterne er spiselige og benyttes i Troperne til Føde.
Adskillige Arter er Værtplanter for
Cochenille-Skjoldlusen, der yder et skinnende, rødt
Farvestof, men Dyrkningen i dette Øjemed er i de
senere Aar aftagen paa Grund af Konkurrencen med
kemiske Farveprodukter. Planterne benyttes ofte
i de sydlige Lande til Hegn. <sp>O. Ficus indica</sp>
Mill., Figenkaktus, Mellem-Sydamerika, har store,
flade, ovale Stængelled og gule Blomster; <sp>O.
leucotricha</sp> D. C., Meksiko, har mere langstrakt
Form og er tæt dækket af lange, hvide Torne;
<sp>O. microdasys</sp> Lehm., Meksiko, livliggrønne,
ovale Stængelled, korte, gule, børsteformede Torne
og gule Blomster. De kraftigvoksende Arter er
som store Eksemplarer meget dekorative paa
Friland i Sommertiden. Der findes flere Opuntia, der
under gunstige Vækstforhold er haardføre paa
Friland. Disse har som Regel en uanselig,
krybende Vækst, men ofte store og smukke Blomster.
De fordrer en tør, solbeskinnet Plads, navnlig
taaler de i Vintertiden ikke megen Fugtighed:
blandt de mest kendte er <sp>O. camanchica</sp> og
<sp>O. Rafinesquii</sp> Englm., Nordamerika.
<sp>Kultur</sp> se Cactus.
J. K. J.

<img>Opuntia camanchica.</img>
</chapter>

<chapter name="Opvarmningsanlæg">
<b>Opvarmningsanlæg</b> se <sp>Varmeanlæg</sp>.
</chapter>

<chapter name="Or">
<b>Or</b> (n.) se <sp>Alnus</sp>.
</chapter>

<chapter name="Orangemorbær">
<b>Orangemorbær</b> se <sp>Maclura aurantiaca</sp>,
</chapter>

<chapter name="Orangeri">
<b>Orangeri</b> kaldes Væksthuse, der benyttes som
Overvintringslokale for Orangetræer (se Citrus).
Det er dog ikke Væksthuse i almindelig Forstand,
men kun høje Rum, forsynede med store Vinduer
paa Siderne, sjældnere i Taget; saa snart Vejret
tillader det, flyttes nemlig Træerne ud paa Friland,
hvor deres egentlige Vækstperiode foregaar. At
dyrke Oranger som store Træer, svarer ikke til
Nutidens Fordringer; det blev Mode, da den stive
franske Havestil holdt sit Indtog. Paa den Tid
var der ingen Slots- eller Herskabshave, hvor O.
manglede. Flere Steder, som Versailles,
Schönbrunn, Sanssouci ved Potsdam o. s. v. haves endnu
store O. Men O. forsvinder mere og mere, og
Orangetræerne maa vige Pladsen for andre større
Koldhusplanter.
E. G.
</chapter>

<chapter name="Orchidékultur">
<b>Orchidékultur.</b> Med Nutidens indgaaende
Kundskab til de Naturforhold, hvorunder Orchidéerne
vokser i vild Tilstand (se Speciallitteratur om
Orchidéer), volder deres Dyrkning ikke nogen
større Vanskelighed. Det er derfor af
Vigtighed, naar det som her gælder de tropiske og
subtropiske Orchidéer, at vide, fra hvilket Land
de stammer, og omtrent under hvilke
Klimatforhold de vokser. Ved man dette, indrettes
Kulturen derefter. En mindre eller ny paabegyndt
Orchidésamling, saadan som Amatører plejer at
anskaffe sig, kan godt gives Plads i et
almindeligt Varmhus sammen med andre Planter, som
ynder Fugtighed, som Aroidéer, Bregner,
Marantha, Palmer m. m. Hvor et saadant Væksthus
savnes, kan alligevel flere Orchidéer af de mere
tempererede Arter, som Cypripedium insigne,
Lycaste Skinneri, Lælia anceps og Odontoglossum
crispum m. fl., dyrkes i et almindeligt tempereret
Hus, sammen med Begonia, Bregner, Dracæna,
Phoenixpalmer m. m. I begge Tilfælde anbringes
Orchidéerne paa Borde eller Hylder af de
sædvanlige Trælægter, men under disse skal der være
vandfyldte Cementbassiner. I Mangel heraf kan
man nøjes med et tykt Lag Kulslagger udbredt
paa Bordene under de Hylder, hvorpaa Planterne
staar, og Kulslaggerne skal stadig holdes fugtige.
En større Orchidésamling eller Handelskultur til
Afskæring i større Maalestok fordrer derimod
særligt indrettede Væksthuse. Disse bør være
almindelige Sadeltagshuse med Gavlene mod Nord
og Syd samt ikke for høje eller for brede.
Væggene kan støbes af Beton eller Hulsten, men
Gulvet lægges enten af Mursten eller af Grus. Borde
og Tagrejsning gøres af Træ, trods at dette
ganske vist snart raadner, men Jærn og Cement er
for tørt og koldt. I Taget indrettes Luftvinduer,
saa at der kan luftes rigeligt, og i Sidemurene
anbringes Ventiler, gennem hvilke der om
Vinteren kan ledes frisk Luft ind, som opvarmes af
Varmeledningsrørene, inden den kommer i
Nærheden af Planterne. Selvfølgelig skal Varmen
frembringes ved Varmtvandsledninger, som bør
ligge under Bordene, men Rør af mindre
Dimensioner bør tillige anbringes oppe under Glastaget.
Til Skygning er det mest hensigtsmæssigt at
anvende Tremmemaatter udvendigt, og disse bør
anbringes saaledes, at der bliver et Mellemrum
af 6-10 cm mellem Skyggemaatten og Glasfladen.
Dobbelt Glasdække er ikke nødvendigt, men dog
ret nyttigt, da der dermed kan holdes en mere
jævn Temperatur i Huset. Der sørges for rigelig
Vandtilførsel. Meget hensigtsmæssigt er det at
opsamle det for Orchidéer meget nyttige
Regnvand ved Tagrender rundt om Glastaget og lede
dette gennem Rør ind i Betonbassiner i Huset.
Disse Bassiner bør være saa store, at de aldeles
udfylder Pladsen under Bordene. Gennem
Bassinerne føres et eller to Varmerør, som kan
opvarme Vandet til mindst samme Varmegrad som
Luften i Huset. Væksthuset maa ligge frit, saa
at ingen skyggende Træer eller Buske borttager
det for Orchidéerne nødvendige Lys. For øvrigt
henvises til de nu moderne Konstruktioner af
Sadeltagshuse, se Væksthus.

Under Henvisning til de korte
Kulturanvisninger, som findes under de respektive
Orchidéslægter, skal her angives nogle almindelige Regler
for Orchidékultur. <sp>Temperatur</sp> og
<sp>Luftgivning</sp>. For at kunne tilfredsstille de
forskellige Arters Behov af højere eller lavere
Temperatur, vil det være heldigst, under Forudsætning
af, at Kulturen kan ske i større Maalestok, at
bygge mindst 3 Huse, et varmt, et tempereret og
et Koldhus. Kan dette ikke ske, bør i det
mindste det for Kulturen bestemte Hus deles i 3
Afdelinger, af hvilke den midterste eller
tempererede gøres størst og den varmeste mindst.
Følgende Skema for Temperaturen turde
gennemsnitlig være bedst:
<table>
<td><td 4 c><sp>Sommer</sp><td 4 c><sp>Vinter</sp>
<td><td 2 c>Dag<td 2 c>Nat<td 2 c>Dag<td 2 c>Nat
<td>Varmhus<td r>24-36°<td c>C.<td r>18-22°<td c>C.<td r>18-25°<td c>C.<td r>16-20°<td c>C.
<td>Temp. Hus<td r>20-25°<td c>-<td r>15-18°<td c>-<td r>16°<td c>-<td r>12-14°<td c>-
<td>Koldhus<td r>15°<td c>-<td r>12°<td c>-<td r>12°<td c>-<td r>10°<td c>-
</table>

Ovenanførte Varmegrader maa betragtes som
Minimumsgrader, hvilke naturligvis paa solvarme
Dage under Solens Indvirkning kan øges meget
betydeligt; dette gælder særligt de varme og
tempererede Afdelinger. I Koldhuset bør man ved
flittig Luftning og Sprøjtning med friskt Vand
forsøge at holde Temperaturen nede paa den
angivne. I Varmhuset maa den gerne stige til
34-38° C. paa varme Sommerdage, alt paa
Betingelse a!, at Luften stadig holdes mættet med
Fugtighed i rigest Mængde. I nær Forbindelse
med Temperaturen staar Luftningen. Denne maa
udføres med stor Agtpaagivenhed og reguleres
saaledes, at der ikke opstaar bratte
Temperaturforandringer i Huset. I koldt og blæsende Vejrlig
luftes naturligvis med stor Forsigtighed. <sp>Frisk</sp>
Luft er imidlertid en absolut Hovedbetingelse for
disse Planters Trivsel, man maa derfor sørge for
at forny Luften i Huset hver Dag, og dette bør
helst ske om Morgenen. Om Sommeren, naar
Temperaturen udenfor ikke synker under 18° C.,
lader man Ventilerne staa aabne hele Døgnet.
<sp>Skygning</sp> og <sp>Vanding</sp>: Visse
Orchidéer, især Odontoglossum crispum, som ikke taaler
nogen Varme, fordrer ret tæt Skygge, og i vort
nordisk solklare Klima er det raadeligst at skygge
disse med dobbelt Skygge, d. v. s. saavel med
Tremmemaatter som med Lærredsmaatter.
Derimod fordrer Cattleya og Lælia ikke mere Skygge
end almindelige Skyggetremmer giver, og dette
kun i Højsommerens klareste Dage, medens
Dendrobium kun skygges paa de aller klareste
Solskinsdage, og da endog helt let. Ved Vanding
maa man paase, at denne ikke sker i Utide. For
meget Vand, givet paa uheldigt Tidspunkt, kan
paa kort Tid ødelægge selv de stærkeste
Orchidéer i Bund og Grund. Ligesaa kan paa andre
Tider for stærk Tørke i en Orchidées Vækstperiode
skade den betydeligt. Det er derfor meget
vanskeligt at foreskrive bestemte Regler for
Vanding af Orchidéer, da jo denne maa bero paa
Dyrkerens eget sunde Omdømme. Dog kan siges, at
de Orchidéer, som har en udpræget Vækstperiode
og en dito Hvileperiode, i Almindelighed fordrer
rigelig Vanding og stor Fugtighed i den
førstnævnte Periode, men derimod ganske grundig
Tørke i Hviletiden. De Orchidéer derimod, hvis
Vækst- og Hvileperiode ikke er saa udpræget, som
t. Eks. alle Cypripedier, Odontoglossum crispum,
Miltonia vexillaria, visse Cymbidier, Pescatorea
samt alle Jordorchidéer, fordrer mere jævn
Fugtighed hele Aaret rundt, dog med betydelig
Mindskning af Vandingen i de tre mørkeste
Vintermaaneder. Visse Orchidéer, som Calanthe Veitchii og
vestita, Thunia, Catasetum, Mormodes, nogle
Dendrobium, bør i Hviletiden tørre saa stærkt, at ikke
Spor af Fugtighed findes i Potterne. Til Vanding
bør alene anvendes blødt Vand (Regnvand) og af
mindst lige saa høj Varmegrad som Luftens
Temperatur. Ved Vandingen bør man paase, at Vandet
ikke hældes i de ofte kræmmerhusformede unge
Skud, da dette let i daarligt Vejr kan afstedkomme
Raaddenskab. Om Sommeren sprøjtes Planterne
daglig med blødt, lunkent Vand og med en yderst fin
Sprøjte, saa at Vandet fordeler sig som en fin Dug
over Planterne. <sp>Vanding med
Gødningvand</sp> kan i visse Tilfælde tillades. Man bør dog
altid betænke, at en Orchidé paa enkelte
Undtagelser nær ikke i Lighed med en Cineraria eller
Chrysanthemum er en gennem Kultur frembragt
Planteform, men vedblivende er en vild Plante, som er
indflyttet i Kultur, og saaledes maa behandles
under Hensyn hertil. Kraftig Næring er derfor
farlig. Dog kan for visse stærkt voksende Arter en
Vanding med meget fortyndet, klart
Kogødningvand være heldig i Væksttiden, især mod
Slutningen af denne. <sp>Plantning og Materiale
hertil</sp>: I en Blanding af lige Dele
Bregnerødder (Fibrer) og Sphagnum, tilsat med noget
halvformuldet Bøgebladjord, lidt Sand og Trækul trives
alle Orchidéer godt. Bregnerødderne bør helst være
døde Polypodium- eller Osmundarødder; Sphagnum
palustre bør være af den grove, tykknoppede, hvide
Sort; Bøgebladjorden bør helst være opsamlet i
Skoven og ikke fra en almindelig Bladjordsbunke.
Til Plantning anvendes kun ny, rene Potter, Skaale
eller Kurve af Trælister. Potterne fyldes til en
Tredjedel med rene, helst ny, Potteskaar, og
Planterne anbringes saa højt i Potten, at de kommer
til at staa over Potteranden. <sp>Omplantning</sp>
foretages kun, naar Planten vokser ud over
Potteranden, eller hvis den paa en eller anden Maade
er bleven syg. <sp>Syge Planter</sp> saavel som
<sp>nyimporterede</sp> Planter renses fuldstændigt for
alle døde Dele og skylles derpaa i rent Vand, til
alt gammelt Materiale og alle forraadnede Dele er
bortskyllet, hvorefter de indplantes i meget smaa
Potter, ikke større end at Planterne lige netop
kan faa Plads deri. De stilles derefter paa særlig
Plads og vandes sparsomt, indtil de paa ny
begynder at vokse. <sp>Formering</sp> sker ved Deling
eller Frøudsæd. Her til Lands med vore lange,
mørke Vintre er Frøformering imidlertid en meget
vanskelig Sag, da de smaa Frøplanter, som behøver
4-6 Aar inden de bliver blomsterdygtige, er meget
ømtaalige for mørkt og raat Vejr. At tiltrække
Orchidéer af Frø, ligesom at hybridisere dem, bliver
derfor, i det mindste indtil videre, en Specialitet for
visse udenlandske Firmaer, som er særligt indrettet
derpaa. I denne Sammenhæng kan det dog
nævnes, at det er lykkedes Forfatteren af denne Art.
at tiltrække nye Former af Læliacattleya som
omtalt Side 107. At gaa nærmere ind paa
Fremgangsmaaden ved Hybridisering og Saaning er her
ikke Plads til. Det er, som ovenfor sagt, en
Specialitet, og der henvises derfor til den specielle
Orchidélitteratur. <sp>Delingen</sp> af Orchidéer bør
foretages umiddelbart før Vækstperiodens Begyndelse,
og det maa herved paases, at hvert delte Stykke
faar et ledende Skud. De delte Planter behandles
som nyimporterede. Stor Renlighed er en
Hovedbetingelse for alle Orchidéers Trivsel, hvorhos ingen
som helst Utøj bør taales i det Rum, hvor Orchidéer
dyrkes. Flittig Rygning med nikotinholdige
Præparater og Vaskning med insektdræbende Vædsker
er derfor nødvendig.
Ax. Hzn.
</chapter>

<chapter name="Orchis">
<b>Orchis</b> (Orchidaceæ), Gøgeurt. Vedvarende
Frilandsurter med underjordiske Knolde og rank
Stængel med Blomsterne i endestillet, opret Klase. <sp>O.
foliosus</sp> Soland., Madeira, 30 cm; talrige
uplettede Blade, Blomsterne karminrosa i en
rigtblomstret Klase; Juli. <sp>O. incarnatus</sp> L., Europa,
Danmark, 20-30 cm; Knoldene haanddelte,
Stængelen hul, Bladene langt tilspidsede, plettede eller
uplettede, Blomsterne kødfarvede eller karminrosa;
Maj-Juni. <sp>O. latifolius</sp> L., Europa, Danmark;
som foregaaende, men Bladene er bredere, kort
tilspidsede, oftest plettede, Blomsterne mørk
karminrosa. <sp>O. maculatus</sp> L., Europa, Danmark;
Stængelen ikke hul, ligner ellers de to foregaaende.
Bladene hyppigst plettede, Blomsterne rosenrøde;
Juni. <sp>O. purpureus</sp> Huds., Europa, Danmark,
40-50 cm; Knoldene ovale udelte. Blomsterne
purpurrøde med brunt og hvidt; Juni. <sp>O.
sambucinus</sp> L., 15-20 cm; Knoldene aflange,
Blomsterne hvidgule eller rødlige; Juni. <sp>Kultur</sp> og
<sp>Anvendelse:</sp> Orchisarterne kan plantes paa
Mosebede eller paa halvfugtige Steder paa
Stenhøjen i muldet Jord; maculatus og purpureus maa
dog have en noget tørrere Vokseplads og Tilsætning
af Kalk i Jorden. De danske Arter kan man skaffe
sig til Veje ved Læplantning fra naturlige
Voksepladser, de udenlandske maa man forskaffe sig ved
Indkøb. Formering ved Frøudsæd er langsom og
usikker.
A. L.
</chapter>

<chapter name="Oreopanax">
<b>Oreopanax</b> (Araliaceæ), tempereret Hus. De til
denne Slægt, der er udskilt fra Aralia, henhørende
c. 50 Arter har mest hjemme i det tropiske
Amerikas Bjergegne og er smukke Dekorationsplanter
til halvvarmt eller koldt Hus. <sp>O. Andreanum</sp>
Marsch., med snart kortstilkede, ægformede og
helrandede, snart langstilkede, hjerteformede, stærkt
indskaarne Blade. <sp>O. peltatum</sp> Lind., 5-7
ribbede, læderagtige, haandformigt lappede Blade.
<sp>Kultur</sp>. De formeres ved Stiklinger i
Formeringsbed, hvortil benyttes unge, fra Stammen
fremkomne Skud. De plantes i let Jord; ældre Planter
kræver kraftig Jordblanding.
M. H.
</chapter>

<chapter name="Orgyia antiqua">
<b>Orgyia antiqua</b> se <sp>Spindere</sp>.
</chapter>

<chapter name="Origanum">
<b>Origanum</b> se <sp>Merian</sp>.
</chapter>

<chapter name="Ornithogalum">
<b>Ornithogalum</b> (Liliaceæ), Fuglemælk, Løgvækster
med i Reglen smalle, rendeformede Blade og
Blomster i Klase eller Halvskærm. <sp>O. arabicum</sp> L.,
Bethlehemstjerne, Portugal, Grækenland og
Arabien, 30-60 cm høj, med store, smukke, hvide
Blomster. Dyrkes som Koldhusplante, men kan
ogsaa drives i Blomst i Jan.-Febr. ved at behandles
ligesom Hyacinther; Løgene lægges i Aug.-Septbr.
<sp>O. caudatum</sp> Ait., Kap, c. 1 m høj Klase med
grønlige Blomster i April-Juni. Koldhusplante og
almindelig Stueplante med stort, grønt, overjordisk
Løg. <sp>O. nutans</sp> L., Europa, Lilleasien, c. 40 cm
høj Klase med sølvagtig, grønlig-hvide, store
Blomster i Maj. <sp>O. pyramidale</sp> L., Sydeuropa, c.
60 cm høj. Renhvide Blomster i en lang, tæt,
opret Klase i Juni. <sp>O. refractum</sp> Willd.,
Ungarn, Kaukasus, c. 15 cm høje, hvide Klaser i
April-Maj. <sp>O. umbellatum</sp> L., Europa,
Lilleasien, Nordafrika, c. 25 cm høj, hvid Halvskærm,
sidst i Maj. <sp>Kultur:</sp> Formeres ved Løgyngel.
De fire sidste Arter dyrkes paa Friland i Randen af
Busketter eller lignende Steder, trives i almindelig
god, helst lidt fugtig Jord og omlægges hvert 3.-4.
Aar i Hvileperioden.
G. B.
</chapter>

<chapter name="Ornus">
<b>Ornus</b> se <sp>Fraxinus</sp>.
</chapter>

<img>Orcopanax Andreanum.</img>

<chapter name="Orobus">
<b>Orobus</b> (Papilionaceæ), Glatbælg, urteagtige
Frilandsplanter med oprette eller klatrende Stængler.
<sp>O. lathyroides</sp> L., Sibirien, 60 cm høj. En
opret Plante med violette Blomster i
rigtblomstrende Klaser; Sommer. <sp>O. luteus</sp> L., Alperne,
20-50 cm, gule Blomster i Klase; Forsommer. <sp>O.
niger</sp> L., Europa, 60-90 cm høj, Blomsterne
purpurviolette i en langstilket Klase; Forsommer.
<sp>O. variegatus</sp> Tenore, S. Europa, 30-40 cm;
Blomsterne i ensidig Klase; i Udspringet
karminrøde, senere gradvis gaaende over i grønligblaat
og som visne blegbrune; Juni-Juli. <sp>O. vernus</sp>
L., Europa, i fugtige Skove, 20-50 cm høj, smukke,
violetrøde Blomster i Klase. Heraf en hvid
Varietet, <sp>fl. albo</sp>; April-Maj. O. er smukke
Rabatplanter, de sammenplantes i Grupper eller
anbringes i Forgrunden af aabne Busketter sammen med
andre Foraarsblomster, enkelte kan ogsaa anvendes
paa Stenhøje. <sp>Kultur:</sp> O. formeres ved Frø og
Deling. De trives bedst i en skørleret Muldjord og
udvikler sig bedst paa halvskyggede Steder.
A. L.
</chapter>

<chapter name="Osmanthus">
<b>Osmanthus</b> (Oleaceæ), Koldhusplante. <sp>O.
fragrans</sp> Lour., Kina og Japan, et stedsegrønt, 2 m
højt Træ med elliptiske Blade og smaa, uanselige,
men overordentlig vellugtende Blomster i
Bladhjørnerne; Juli-August. <sp>Kultur:</sp> O. formeres
ved Podning paa Olea eller Ligustrum, se i øvrigt
Olea.
F. E.
</chapter>

<chapter name="Osmunda">
<b>Osmunda</b> (Osmundaceæ), Friland. <sp>O. regalis</sp>
L., Kongebregne, den mest kendte Art, har hjemme
baade i Asien, Sydafrika, Kanada og Europa; ogsaa,
men ret sjældent, her i Landet. Det er en
ualmindelig smuk og elegant Bregne med dobbeltfinnede
Blade af over 1 m's Højde, karakteristiske ved, at
de brune Sporehuse er samlede i en stor Top i
Spidsen af Bladene. For at naa fuldkommen Udvikling
og Skønhed kræver den en dyb og fugtig,
moseagtig Jord og lidt Skygge; fortrinlig ved Vandløb,
fugtige Stenpartier o. l. Formeres lettest ved
Fradeling af Rodskud, der fremkommer ved de ældre
Planters Grund. En Varietet af den, <sp>O. r.
palustris</sp>, er en udmærket smuk Koldhusbregne. Se
i øvrigt Bregnekultur.
M. H.
</chapter>

<chapter name="Ostrowskia">
<b>Ostrowskia</b> (Campanulaceæ). <sp>O. magnifica</sp>
Rgl., Turkestan, er en 50-60 cm høj fleraarig
Plante med kransstillede Blade og endestillede,
store, aabent-klokkeformede, lilla eller
porcelænsblaa Blomster; Maj-Juni. <sp>Kultur:</sp> Denne
prægtige Plante dyrkes bedst i Koldhus i en let,
kraftig Jord i store Potter med Udflytning paa Friland
eller i Karme efter Afblomstringen. Vil man dyrke
den paa Friland, maa man give den en lun,
beskyttet Plads paa Stenhøj og en porøs, dybmuldet
Jord. Formeres ved Frø, som saas under Glas; de
unge Planter sættes enkeltvis i Smaapotter og
omplantes eller udplantes, naar de har naaet en
passende Størrelse.
A. L.

<img>Ostrowskia magnifica.</img>
</chapter>

<chapter name="Ostrya">
<b>Ostrya</b> (Corylaceæ), Humlebøg. Haardføre Træer,
der, hvad Bladene angaar, ganske ligner Avnbøg,
og som i systematisk Henseende væsentligst kun
adskiller sig fra denne ved, at de enkelte Frugter
hos Ostrya er omgivne af en helt omsluttende, kun
i Spidsen aaben, bladagtig Skaal samt ved de af
disse sammensatte, korte, ægformede, om
Humlekopper mindende Hunrakler, der har givet
Anledning til Navnet Humlebøg. <sp>O. carpinifolia</sp>
Scop., Sydeuropa, Orienten, er et lavt Træ af opret
Vækst. <sp>O. virginica</sp> Willd., Nordamerika, er
ligeledes et lavt Træ, næppe at skelne fra
foregaaende.
A. B.

<sp>Anvendelse:</sp> O. er et fast og velbygget
Træ, men uden noget iøjnefaldende Særpræg og er
derfor nærmest anvendelig til Indblanding i større
Grupper og Læplantninger. <sp>Kultur:</sp> O.
formeres ved Frø, som saas straks efter Modning og
ligger et Par Aar i Jorden, før det spirer. Det kan
ogsaa indslaas i Grus og saas da efter et Aars
Forløb enten om Efteraaret eller om Foraaret. Ved
ikke at saa Frøet før om Foraaret, uden at det har
været indslaaet, udskydes ikke alene Tiden for
Spiringen, men ogsaa det spirende Procentantal
forringes. Hvis det saas uden at have været indslaaet,
vil det være gavnligt at dække Frøbedet et Aar
med et 5-6 cm tykt Lag gammel Bark for at
hindre Udtørring, Dannelse af Skorpe o. s. v.
Planterne optages som laarige om Foraaret, studses paa
Koden og prikles i 7 Rækker paa 1,20 m brede
Bede, hvorfra de efter 2-3 Aars Forløb optages og
efter Studsning paa Roden plantes i Rækker i 60
cm Afstand. O. kan ogsaa formeres ved Kopulation,
se Forædling, paa Carpinus, sikrest under Glas, men
dog vanskeligt, og Træet er ikke af saa megen
Værdi, at der er Anledning dertil.
J. B.
</chapter>

<chapter name="Othonna">
<b>Othonna</b> (Compositæ), Koldhusplante fra Kap. <sp>O.
crassifolia</sp> Harv., en urteagtig, rankende
Plante med kødede, cylindriske Blade og smaa, gule
Blomster; Juni. Den er anvendelig som
Hængeplante. <sp>Kultur:</sp> O. formeres let ved Stiklinger
eller Deling, fordrer en vel drænet, sandet
Jordblanding, liden Vanding om Vinteren.
F. E.
</chapter>

<chapter name="Otiorrnynchus">
<b>Otiorrnynchus</b> se <sp>Ørensnudebille</sp>.
</chapter>

<chapter name="Ouvirandra">
<b>Ouvirandra</b> se <sp>Aponogeton</sp>.
</chapter>

<chapter name="Oval">
<b>Oval</b> er i Geometrien ikke noget bestemt
teknisk Udtryk, men betegner i Almindelighed en
ægformet eller aflang, rund, sluttet, krum Linie,
snart af Form som et Hønseæg, snart nærmende
sig til Ellipsens Form. Se Konstruktion.
E. G.
</chapter>

<chapter name="Oversigt over de maanedlige Arbejder i Danmark">
<b>Oversigt</b> <sp>over de maanedlige
Arbejder i Danmark</sp>. En O. som denne kan ikke
gøre Fordring paa at være nogen fuldstændig
Anvisning paa alle i enhver Have forefaldende
Arbejder, men er kun at betragte som en Huskeseddel
over de vigtigste Arbejder i en Villahave og er kun
beregnet paa Amatører. Jvnf. Villahavens Pasning.

<sp>Januar</sp>. <sp>Køkkenhaven</sp>. Eftersyn og
Dækning af Urtekuler. Hugning af Ærteris og
Bønnestænger. Spredning af Kompost, Mergel,
Tørvejord o. lign. Hjælpegødninger, samt Gødningskalk,
— ogsaa i <sp>Frugthaven</sp>. Renskæring af Saar
og Udtynding af ældre Træer. Fangbælter og
Limringe aftages og brændes med deri værende
Skadeinsekter. Udtynding af Frugtbuske. Efter stærkt
Snefald bortkastes Sneen snarest fra lave Træer og
Buske, og de værnes imod Vildt. —
<sp>Blomsterhaven</sp>. Gangene grundforbedres og gruses.
Rydning af Træer og Buske. Kapning af Grene og
Udtynding; Beskæring af Buske, der blomstrer paa
Sommerskuddene. Gødning udbringes paa Plæner,
Buskadser, Roser og Stauder. Løvfældende Hække
klippes. Unge Planter af Robinia, Cytisus, Pyrus
o. a., der er udsatte for Angreb af Harer, beskyttes
herimod. Crocus, Eranthis og Galanthus i Skaale
sættes frem i Vinduerne.

<sp>Februar</sp>. <sp>Køkkenhaven</sp>. Anlæg af
Bænk til Saaning af Selleri og Porre og senere i
Maaneden til Saaning af det øvrige Urtefrø.
Superfosfat og Kaligødning udsaas, hvor der skal
være Rodurter, Tomater og Kartofler, samt til
Jordbær — og hvor det tiltrænges i <sp>Frugthaven</sp>.
Skyggedækning af Espaliertræer. Sidst i Maaneden
kan begyndes paa Beskæring af Frugttræerne.
Podekviste afskæres og indslaas. —
<sp>Blomsterhaven</sp>. Væsentlig de samme Arbejder som i
Januar.

<sp>Marts</sp>. <sp>Køkkenhaven</sp>. Sidst i
Maaneden afdækkes Artiskok. Kartofler lægges til
Spiring til tidlig Lægning. Saaning af Knold- og
Blegselleri, Porre, Tomater, Merian, spanske Løg,
Sommerkaal, Dansk og Frankfurter Blomkaal og
Artiskok. Bænk anlægges til Prikling. Kartoffel-
og Urtekuler afdækkes. Sidst i Marts saas
Radiser, Kørvel, Spinat og Persille paa Sydrabat samt
nogle Bede Ærter. — <sp>Frugthaven</sp>.
Beskæring og Binding af Espaliertræer. Plantning af
Frugttræer og Frugtbuske. Sprøjtning af Træer og
Buske med Blaastensvand, Svovlkalk o. a. —
<sp>Blomsterhaven</sp>. Hvis Frosten er af Jorden,
udføres Nyanlæg og Omforandringer i Haven.
Plænerne vandes med Gødningvand eller der udsaas
Chili- eller Norgesalpeter og rives over med en
skarptandet Jærnrive. I de tynde Pletter saas
Græsfrø, som dækkes med Muldjord eller Kompost.
Potteplanter, der har tilbragt Vinteren i Kælderen,
sættes frem til Lyset, omplantes og beskæres.
Knolde af Begonia, Gladiolus, Ranunkler o. fl. lægges i
Potter baade til Stue og til senere Udplantning paa
Friland. Frø til Stue- og Udplantningsplanter saas
i Stue eller Drivbed. Dahliaknoldene efterses.

<sp>April</sp>. <sp>Køkkenhaven</sp>. Plantning af
Peberrod, Lægning af Skalotter og Jordskokker,
Saaning af Rødløg, tidlige Ærter, Radiser, Spinat,
Kørvel, tidlige Gulerødder, Majroer, Persille,
Skorzonerrod og paa en lun Plads Kaal. Tilplantning af
ny Bede Asparges, Strandkaal og Jordbær.
Lægning af de spirede Kartofler. Cardon og Græskar
saas i Potte. Midt i Maaneden omstikkes
Aspargesbedene og Jorden sættes op. — <sp>Frugthaven</sp>.
Beskæring af Frugttræerne fuldendes,
Skyggedækket aftages af Ferskentræerne, og disse beskæres og
bindes, men saa længe de blomstrer, maa de
dækkes, helst med Maatter, der tages fra om Dagen
og hænges for om Aftenen, af Hensyn til
Nattefrost. Brombær- og Hindbærplanterne udtyndes og
indstudses. Espalierede Brombær skæres og
bindes. — <sp>Blomsterhaven</sp>. Løvfældende Træer
og Buske plantes. Stauder, der blomstrer efter 1.
Juli, omplantes og deles. Nye Græsplæner tilsaas.
Dækningen tages i Slutningen af Maaneden af
Roser, der samtidig beskæres. Blomstergrupperne
gødes og omgraves. Stokroser, Stedmoder,
Gyldenlak, Forglemmigej, Arabis og m. m. plantes paa
Blomstringsstedet. I Slutningen af Maaneden saas
etaarige Planter, der skal blomstre paa Stedet
(Clarkia, Godetia, Lathyrus, Linum, Nemophila,
Papaver, Reseda m. m.). Stueplanter, med
Undtagelse af Nelliker, Pelargonier og enkelte andre,
formeres ved Stikning eller Deling. Gladiolus,
Montbretia, Tigridia og Ranunkler lægges paa
Friland.

<sp>Maj</sp>. <sp>Køkkenhaven</sp>. Først i Maaneden
Lægning til Hovedforsyning af Ærter; senere
Lægning midt og sidst i Maaneden. Midt i Maaneden
saas sildige Gulerødder, Rødbeder, Pastinak, Spinat,
Kørvel, Salat samt Radiser hver 14de Dag. Efter
Midten af Maaneden saas Portulak, Agurker, Kryb-
og Stangbønner. Lægning af Kartofler til
Hovedforsyning. Udplantning af Porre, tidlig Kaal,
Knold- og Blegselleri og sidst i Maaneden af
Tomater, spanske Løg, Græskar, Artiskok og Cardon.
Deling a! gamle Artiskokplanter. Hypning af
tidlige Kartofler. Blegematerialet paa Strandkaalen
borttages, og Aspargesstikningen begynder.
Risning af Ærter. Udplantede Blomkaalsplanter
paasættes straks Tjærekartonskiver mod Kaalfluen.
Nye Gulerods- og Persillerækker overstrøs 1-2
Gange med Naftalin mod Gulerodsfluen. —
<sp>Frugthaven</sp>. Udtynding og Knibning af Skuddene paa
Espalier- og Formtræer begynder. Mod Tæger og
Bladlopper sprøjtes Træerne lige før og lige efter
Blomstringen med Tobaksekstrakt, og mod
Frostmaaler- o. a. Larver kan tilsættes Blyarsenat. —
<sp>Blomsterhaven</sp>. Udplantningen af Asters,
Løvemund, Levkøjer, Pentstemon og andre mere
haardføre Planter foretages i Midten af denne
Maaned, medens de mere sarte Planter venter til
Slutningen af Maaneden. Naaletræer plantes.
Dahliaknolde lægges. De i Stuen afdrevne Blomsterløg
plantes ud i Haven. Stiklinge- og Frøplanter
omplantes i større Potter og kraftigere Jord, for saa
vidt de trænger. Mere haardføre Stueplanter, som
Euonymus, Vedbend m. m., kan sættes paa Friland.

<sp>Juni</sp>. <sp>Køkkenhaven</sp>. Plantning af Kaal.
Udtynding og Lugning af Urtebede. Beskæring af
Tomater, Opbinding af Stangbønner og Vanding af
Jordbær med Gødningvand. Blomsterstænglerne
skæres af Rabarberne. Aspargesstikningen ophører
sidst i Maaneden, Bedene jævnes og gødes. Endiven,
Bortfelderroer, Høst- og Vinter-Ræddiker saas. —
<sp>Frugthaven</sp>. Udtynding af Skuddene
fortsættes. Espaliertræer tilbindes. Hvor der er sat for
mange Frugter, udtyndes de, hvorved først og
fremmest fjernes de af Insekter gnavede.
Stikkelsbærbuskene sprøjtes med Bordeauxvædske eller
stærkt fortyndet Svovlkalkvædske mod
Stikkelsbærdræberen, og der kan iblandes Blyarsenat mod
Larver. Mod Bladlus paa Æble-, Kirsebær- og
Blommetræer sprøjtes med Tobaks- eller Kvassiavand.
<sp>Blomsterhaven</sp>. Begonia og
Bladgruppeplanter udplantes først i Maaneden. Altankasserne
tilplantes. Toppen af afblomstrede Løgvækster
fjernes, hvor den skæmmer. De paa Voksestedet
saaede Sommervækster udtyndes. Vanding og
Opbinding vil nu jævnlig være fornøden. Roserne
efterses for Skadeinsekter; mod Bladlus sprøjtes med
Tobaks- eller Kvassiavand. Baade løvfældende og
stedsegrønne Hække klippes. Cactus, Calla, Canna,
Fuchsia og mange andre Stueplanter sættes ud paa
Friland.

<sp>Juli</sp>. <sp>Køkkenhaven</sp>. Først i Maaneden
nakkes Peberroden, Tomatplanter og Kartoffeltoppen
sprøjtes med Bordeauxvædske mod
Kartoffelskimmelen. Agurker svovles for Meldug. Skalotteløg
optages. Paa afbrugte Stykker med tidlige Ærter
kan plantes Jordbær. Blegselleri hyppes. Roer og
Karotter kan endnu saas paa Friland. Kørvelroer
optages, sorteres og lægges. Udtynding af
Frugterne paa Tomater; Planterne beskæres og opbindes.
Udplantning af Endiven. — <sp>Frugthaven</sp>.
Frugttræerne vandes og hvis tiltrænges med
flydende Gødning. 2den Udtynding af Frugterne,
navnlig paa Espalier- og Dværgtræer. Træerne
sprøjtes med Bordeauxvædske mod Skurv og med
Tobaksvand mod Bladlus. Fersken- og
Abrikostræer sommerbeskæres og bindes. Paa unge,
kraftige Skud, som kan omdannes til Frugtgrene,
afknibes Spidsen. Espalier- og Dværgtræer
sommerbeskæres. — <sp>Blomsterhaven</sp>. Prydbuske,
der blomstrer paa ældre Træ, f. Eks. Syren,
Guldregn, Forsythia o. m. a. beskæres og udtyndes.
Nelliker aflægges. Løg af Narcisser, Kejserkroner
o. fl. a. tidligblomstrende Løgvækster kan optages,
skilles og omplantes. De fleste Planter vil nu være
taknemmelige for Vanding med flydende Gødning.
Buksbomkanterne klippes. Engelske Pelargonier
stikkes i Stuen under Glas.

<sp>August</sp>. <sp>Køkkenhaven</sp>. Jordbærrene
udrankes, Planter til Afløsning prikles eller
udplantes paa Blivestedet; af brugte Stykker omgraves.
Rødløg optages. Spinat og Kørvel saas til
Vinterbrug. Blegselleri og Cardon hyppes og den sidste
sammenbindes; Selleri, Porre og Vinterkaal faar
Gødningvand. Kartoffeltop og Tomatplanter
sprøjtes 2. Gang med Bordeauxvædske.
Kaalsommerfuglens Æghobe og Larver afsamles eller der
sprøjtes med Saltvand. Der kan endnu plantes
Grønkaal. — <sp>Frugthaven</sp>. Vanding med flydende
Gødning til de svagtvoksende og de rigtbærende
Træer. De afbaarne Skud paa Hindbær og
Brombær afskæres og de nye Skud udtyndes.
Afplukning af Træfrugt begynder. Fangbælter bindes om
Stammerne. Nedfaldsfrugt, navnlig ormstukken,
indsamles. — <sp>Blomsterhaven</sp>. Omplantning
og Deling af Iris, Doronicum og andre Stauder, der
har blomstret i Forsommeren. Stedmoder og
Forglemmigej saas. Pelargonium zonale stikkes.
Kanter af Aurikel, Bellis, Primula, Arabis o. l.
omplantes. I Slutningen af Maaneden kan plantes
stedsegrønne Træer. Calla indpottes.

<sp>September</sp>. <sp>Køkkenhaven</sp>. Spanske
Løg og tidlige Kartofler optages. Perleløg optages,
sorteres og lægges. Graves mellem
Jordbærrækkerne. — <sp>Frugthaven</sp>. Afplukning af Frugt.
Udtynding af Valnødtræer. Tørring af Reine
Clauder o. a. Blommer. — <sp>Blomsterhaven</sp>.
Violer plantes. Lilium candidum omplantes.
Dicentra, Juleroser, Hoteja, frit udplantede
Vinter-Asters, Vinterlevkøj og Gyldenlak pottes ind. I
Løbet af Maaneden bør alle Stueplanterne
anbringes frostsikkert. Begoniaknoldene tages op.

<sp>Oktober</sp>. <sp>Køkkenhaven</sp>. Optagning af
Gulerødder, Rødbeder og sildige Kartofler, Cardon,
Blegselleri og Endiven; den sidste henplantes i et
Lokale, hvorfra den efterhaanden kan indsættes
til Blegning. Blomkaal, der ikke har fuldt
udviklede Hoveder, indslaas i Kælder eller Bakke.
Umodne Tomater afplukkes og henlægges til Modning.
Artiskok hyppes. Rabarber gødes, omplantes, og
der graves imellem Planterne. Toppen skæres af
Asparges. Kørvelroer saas. Indfatninger af Purløg,
fleraarig engelsk Spinat, Syre, Lavendel og
Timian omplantes. — <sp>Frugthaven</sp>. Afplukning
af Vinterfrugt. Plantning af Frugttræer og Buske.
Limbælter bindes om Stammerne for at fange
Frostmaalerhunner. Espalierede Ferskentræer afblades.
Tørring af den beskadigede og nedfaldne Frugt. —
<sp>Blomsterhaven</sp>. Blomsterløg lægges i
Grupperne. Gladiolus, Canna, Montbretia og Dahlia
tages ind og lægges, naar de er tørre, i Kælderen.
De sommer- og efteraarsblomstrende Stauder
omplantes og deles. Græsset slaas, inden Væksten
standser, og Plænerne forsynes med Benmel. Gamle
Plæner og Grupper omgraves. Jorden omstikkes i
Busketterne.

<sp>November</sp>. <sp>Køkkenhaven</sp>. Optagning
og Nedkuling af Porre, Selleri, Persillerødder,
Hovedkaal, Peberrod og Roer. Grønkaal og Rosenkaal
indslaas og beskyttes mod Harer, sidstnævnte
dækkes med Granris. Aspargesbede og Jordskok
dækkes med Gødning. Hvor Tang kan faas,
hjemkøres den til Dækning af Kuler og Artiskok.
Staldgødning spredes, hvor der skal være Kaal o. a.
graadige Urter ad Aare, hvorefter Vintergravning.
— <sp>Frugthaven</sp>. Vinstokke paa Friland
beskæres og bindes. Rodbeskæring foretages.
Hindbærstykkerne og espalierede Brombær gødes. Naar
Træfrugten har »svedet« tilstrækkelig, lukkes
Vinduerne i Frugtkælderen, og der holdes mørkt.
Frugttræerne børstes eller skrabes rene for Mos
og løse Barkskæl, sprøjtes snarest efter Løvfald
med Blaastensvand, Svovlkalk eller
Frugttrækarbolineum. Ogsaa Stikkelsbærbuskene sprøjtes.
Bladene sammenrives og fjernes og der skrælgraves
overalt mellem Træer og Buske, hvor der ikke kan
bruges Hesteredskaber. Thomasslagge, Kainit og
svovlsur Ammoniak udsaas forinden, hvis
fornødent. Nyplantninger fortsættes. —
<sp>Blomsterhaven</sp>. Dækning af de nedskaarne
Frilands-Fuchsia og af ikke ganske haardføre Stauder. Roserne
dækkes og hyppes. De højstammede lægges ned
og Kronen dækkes med Jord. Kompostbunkerne
omstikkes. Plantning af løvfældende Træer og
Buske.

<sp>December</sp>. <sp>Køkkenhaven</sp>. Kartoffel-
og Urtekuler dækkes ved Indtrædende Frost.
Vinter-, Undergrunds- og Kulegravning udføres, og i
Barfrost lægges Gødning eller Tang paa
Jordbærrene. — <sp>Frugthaven</sp>. Paa Barfrost udkøres
Gødning. — <sp>Blomsterhaven</sp>. Saafremt
Vejret tillader det, kan de under November og
Januar nævnte Arbejder udføres.
L. H.
</chapter>

<chapter name="Oversigt over de maanedlige Arbejder i Norge">
<b>Oversigt</b> <sp>over de maanedlige
Arbejder i Norge</sp>. For at undgaa Gentagelser er i
følgende Oversigt jævnlig henvist til foranstaaende
danske Oversigt.

<sp>Januar</sp>. <sp>Køkkenhaven</sp>. Hugning af
Ærteris og Bønnestænger. — <sp>Frugthaven</sp>.
Paa Vestlandet kan de Arbejder, som er nævnt i
den d. O., foretages; andre Steder indskrænker
Arbejdet sig i det væsentlige til at paase, at
Gnavere ikke gør Skade, og at Sne ikke ødelægger
Dværgtræerne. — <sp>Blomsterhaven</sp>.
Udtynding af Busketter foretages, hvor Sneforholdene
tillader det.

<sp>Februar</sp>. <sp>Køkkenhaven</sp>. I Maanedens
sidste Halvdel anlægges i de mildere Egne Bænk til
Saaning af Selleri og Porre. — <sp>Frugthaven</sp>.
Se d. d. O. — <sp>Blomsterhaven</sp>. I Landets
sydlige Egne lægges sidst i Maaneden Bænke til
Saaning af Levkøjer, Løvemund, Phlox,
Stedmoderblomst m. fl.

<sp>Marts</sp>. <sp>Køkkenhaven</sp>. Saaning af
Selleri, Porre, spanske Løg, Tomater og Artiskokker,
i Indlandsbygder og nordenfjælds dog ikke før i
Maanedens Slutning. Saaning af Spidskaal og
Blomkaal til tidlig Brug. Anlæg af Priklebænk. —
<sp>Frugthaven</sp>. Beskæringen fortsættes. I de
sydvestlige Egne beskæres og opbindes
Espaliertræerne. Hvis det ikke allerede er sket,
vintersprøjtes Frugttræer og Frugtbuske, efter Samraad
med Havebrugsfunktionæren. —
<sp>Blomsterhaven</sp>. Anlæg af Bænk til Saaning af enaarige
Blomstervækster. I Egne med sent Foraar lægges
Bænken noget senere.

<sp>April</sp>. <sp>Køkkenhaven</sp>. Gulerødder,
Kruspersille og Ræddiker saas i Koldbænk, ligesaa
Hovedkaal, sen Spidskaal, Savoykaal og Blomkaal.
Kaal og Selleri prikles. Poteter lægges i varmt
Rum til Spiring. I Landets sydlige Egne foretages
i Maanedens sidste Halvdel de Frilandsarbejder,
som d. d. O. behandler. Sukkerærter og tidlige
Pilærter lægges, hvor Forholdene tillader det. —
<sp>Frugthaven</sp>. Beskæringen afsluttes.
Espaliertræer afdækkes, beskæres og bindes, men forsynes
atter med et let Dække. Bringebær udtyndes og
studses. — <sp>Blomsterhaven</sp>. Den i forrige
Maaned lagte Bænk tilsaas. Georginer, Canna og
Caladium plantes i Bænk. Gladiolus plantes i
Potter og sættes i Bænk.

<sp>Maj</sp>. <sp>Køkkenhaven</sp>. Grønkaal og
Kaalrabi saas først i Maaneden. Aspargesbedene gøres
i Stand. Saaning paa Friland af de fleste Vækster
foretages i de mildere Egne først i Maaneden,
andre Steder, saa snart Forholdene tillader det.
Udplantning af de i Bænk opelskede Vækster. I
Maanedens sidste Halvdel — nordenfjælds i dens
sidste Dage — Saaning af Portulak, Bønner og
Agurker. — <sp>Frugthaven</sp>. Espaliertræer
afdækkes, naar Knopperne begynder at vise Tegn til
at skyde ud. Udtynding og Knibning af Skuddene
sidst i Maaneden. Plantning af Frugttræer
foretages, saa snart det lader sig gøre. Sprøjtning mod
Tæger, Thrips, Bladlopper, Bladlus, Maalere m. fl.
før Blomsterne springer ud. —
<sp>Blomsterhaven</sp>. Roser og andre dækkede Vækster afdækkes,
før de begynder at skyde ud. Græsplæner tilsaas
først i Maaneden. Efter Midten af Maaneden
foretages Udplantningen, dog maa den i Egne med
Indlandsklima og nordenfjælds udsættes til sidst i
Maaneden.

<sp>Juni</sp>. <sp>Køkkenhaven</sp>. Udplantningen i
Køkkenhaven afsluttes. I Maanedens sidste
Halvdel plantes Grønkaal og Kaalrabi. Jordbær vandes.
— <sp>Frugthaven</sp>. Sommersprøjtning mod
Svampe, naar Æble- og Pærefrugterne er som smaa
Hasselnødder — for Bærbuskenes Vedk. straks,
Sygdommen viser sig. — <sp>Blomsterhaven</sp>.
Udplantningen afsluttes.

<sp>Juli</sp>. Denne Maaneds Arbejder stemmer i alt
væsentligt overens med, hvad d. d. O. indeholder.

<sp>August</sp>. Skalotløg optages; i øvrigt henvises
til d. d. O., dog kan Rødløg endnu ikke optages,
og Grønkaal er det nu for sent at plante. —
<sp>Frugthaven</sp>. Vanding med flydende Gødning
indtil Midten af Maaneden. —
<sp>Blomsterhaven</sp>. Stedmoderblomst saas og prikles senere.

<sp>September</sp>. <sp>Køkkenhaven</sp>.
Indhøstningen foretages paa Steder, hvor Forholdene
kræver det. Umodne Tomater aftages og lægges paa
et varmt Sted til Eftermodning. —
<sp>Frugthaven</sp>, se d. d. O. — <sp>Blomsterhaven</sp>.
Omplantning af fleraarige Vækster og Indplantning
til Drivning. Prikling af Stedmoderblomst først i
Maaneden. I Tilfælde af Frost nedskæres Georginer,
Canna og Caladium, og Jord hyppes over dem.

<sp>Oktober</sp>. <sp>Køkkenhaven</sp>. Indhøstningen
foretages efterhaanden som Forholdene kræver det,
og Produkterne bringes i Vinterkvarter. Peberrod
til Vinterbrug optages og jordslaas, Gulerødder og
andre Rodvækster til Frø jordslaas ude og dækkes
senere. Blomkaal, som netop har begyndt at
udvikle Hoveder, optages, før Frosten skader den, og
jordslaas i Kælder. Grønkaal og Rosenkaal optages
og jordslaas paa et skyggefuldt Sted. Rabarber
gødskes, og Jorden omspades. Toppen skæres af
Asparges, og Bedene dækkes med Gødning eller
Tang. Mellem Jordbærplanterne lægges
Hestegødning, senere dækkes de med Granbar eller Lyng.
— <sp>Frugthaven</sp>. Vinterfrugt høstes. Træerne
renses og forsynes først i Maaneden med Bælter til
at fange Frostsommerfugle. Bærbuske gødes, og
Jorden omspades. Gødskning af Frugttræer. —
<sp>Blomsterhaven</sp> se d. d. O., idet bemærkes,
at naar undtages Landets sydvestlige Egne, bør
Omplantningen af fleraarige Vækster være foretaget
i forrige Maaned. Roserne bøjes ned for siden at
dækkes. Georginer, Canna, Caladium og Gladiolus
optages. Kælne Planter dækkes, naar Frosten
begynder.

<sp>November</sp>. Grønsager, som opbevares
nedslaaede ude, dækkes, naar Frosten for Alvor
begynder. Paa Vestlandet kan flere af forrige
Maaneds Arbejder foretages i denne Maaned. —
<sp>Frugthaven</sp>. Bælterne om Frugttræerne
efterses fremdeles. Gravning mellem Frugttræerne.
Frugtrummet holdes fra nu af mørkt. —
<sp>Blomsterhaven</sp>. Dækning af Roser og andre kælne
Vækster.

<sp>December</sp>. De Arbejder, som er omtalte i d.
d. O., udføres i den Udstrækning, som Forholdene
tillader.
N—k.
</chapter>

<chapter name="Oversigt over de maanedlige Arbejder i Sverrig">
<b>Oversigt</b> over de maanedlige Arbejder særlig
for Sverrig vil være overflødig, da der for det
sydlige Sverrig kan henvises til den danske og for
det mellemste og nordlige Sverrig til den norske
O. — Podning af Frugttræer kan i Mellem-Sverrig
ikke med Fordel begyndes før i Maj. Udplantning
af Gruppeplanter kan i Mellem-Sverrig ikke
udføres før i Begyndelsen af Juni, i Nord-Sverrig
endnu senere. Afdækningen af kælnere Planter
kan i Mellem-Sverrig ikke foretages før Maj, og
Dækning af mindre haardføre Planter bør om
Efteraaret ikke opsættes længere end til Begyndelsen
eller Midten af Oktober. Optagning af Køkkenurter
maa være tilendebragt i Oktbr.
E. L.
</chapter>

<chapter name="Overslag">
<b>Overslag.</b> Den Beregning, der forud for et
Haveanlægs Udførelse foretages for at oplyse, hvor
stor Bekostning der vil være forbunden med
Anlægets Udførelse, kaldes et Overslag. Beregnes
Overslaget paa et saa tidligt Tidspunkt, at der
endnu ikke foreligger Beplantningsplaner og andre
Enkelthedstegninger, kan Overslaget ikke gøre
Fordring paa stor Nøjagtighed og benævnes
almindeligvis »Kalkulatorisk Overslag«.

Overslag udarbejdes af Havearkitekten (den
projekterende). Tilbud kaldes det Overslag, en
Anlægsgartner fremsætter, og Tilbudssummen er den
Betaling, for hvilken vedkommende »tilbyder« at
tage det paagældende Arbejde i Entreprise. For at
udarbejde et Overslag eller et Tilbud er en
Haveplan, udført paa Grundlag af et nøjagtigt Kort, en
nødvendig Betingelse. Planen maa ved
Højdekurver eller ved paaskrevne Kotetal vise, hvilket
Jordflytningsarbejde, der bliver at udføre. Der maa
desuden foreligge Jordbundsundersøgelser, Oplysninger
ang. Arbejdsløn, Materiale- og Transportpriser paa
vedkommende Egn, og andet lignende.

Beregningen falder naturligt i to Grupper:
Arbejdsløn og Leveringer. Arbejdslønnen beregnes
lettest ved at benytte Timeenheder; Fordelen
herved er, at man altid — med Støtte af tidligere
udførte Beregninger og ved at multiplicere det
samlede Timeantal med den paa enhver Tid og paa
ethvert Sted gældende Timeløn plus Avancen —
er i Stand til at foretage en sikker Beregning.
Man bør altid udarbejde sine Kalkulationslister med
Omhu, da de kan blive værdifulde som Støtte for
senere Beregninger. Under Gruppe I opføres alt,
hvad der henhører under Arbejdsløn, saasom:
Afsætning, Rydning, Flytning af Træer og Buske
m. m., Jordflytning, Anlæg af Veje, Gange og
Pladser, Anlæg af Sportspladser, Opsætning af
Trapper, Stenlægning, Gravning, Planering,
Græssaaning, Græstørvsbelægning, Plantning, Opbinding,
Kantafstikning, Gruspaalægning og Havens
Afpudsning, evt. Vanding og Vedligeholdelse af det
færdiggjorte. Under II opføres alle Leveringer,
indbefattet Transport, som: Planter, Stager.
Opbindingsmateriel, Græsfrø, Grus, Trappesten,
Kampesten, Slagger, Gødning, o. s. v.

Eksempel paa Beregning af en Have paa
1500 m<sup>2</sup>:
<table>
<td 3 c>I. Arbejdsløn:<td>Timer
<td r>1.<td 2>Afsætning af Planen<td r>16
<td r>2.<td 2>Jordflytning af 200 m<sup>3</sup>, med 25 m Tril<br>á 2 Timer pr. m<sup>3</sup><td r>400
<td r>3.<td 2>Gravning:
<td><td>a.<td>Reolgravning af 1100 m<sup>2</sup> à 29<br>T. pr. 100 m<sup>2</sup> 319 T.
<td><td>b.<td>Nedgravning af Gødning paa<br>800 m<sup>2</sup> à 12 T. pr. 100 m<sup>2</sup> 96 -<td r>415
<td r>4.<td 2>Ganganlæg 450 m<sup>2</sup>, med 5 cm Slagger<br>og 2 cm Lergrus à 23 T. pr. 100 m<sup>2</sup><td r>104
<td r>5.<td 2>Stenlægning 23 m<sup>2</sup> à 2 T.<td r>46
<td r>6.<td 2>Sætning af 12 Trappetrin, 2 m brede<br>med Forkantsten pr. løb. m. 1 1/2 T.<td r>36
<td r>7.<td 2>Plantningsarbejde:
<td><td>a.<td>Træer, Buske, Stauder, Roser,<br>Espalier o. l. 100 T.
<td><td>b.<td>200 m Buksbomkant 70 -
<td><td>c.<td> 200 m Hæk 30 -<td r>200
<td r>8.<td 2>Opbinding<td r>20
<td r>9.<td 2>Græssaaning 370 m<sup>2</sup><td r>74
<td r>10.<td 2>Fliselægning 15 m<sup>2</sup><td r>30
<td r>11.<td 2>Kantafstikning og Afpudsning<td r>100
<td r>12.<td 2>Gruspaalægning<td r>20
<td r>13.<td 2>Diverse Smaaarbejder (Opstill. af Skur o. l.)<td r>100
<td 3 r>Ialt Timer<td r>1561
</table>
Er Timelønnen 1,50 Kr. og beregnes et Tillæg
af 30 pCt. til Værktøjstillæg, Administration og
Fortjeneste, bliver det 1,95 Kr. pr. Time,
multipliceret med 1561 = 3043,95 Kr.

<table>
<td 2 c>II. Leveringer (Indbefattet Transport):
<td><td r>Kr.
<td>6 Læs Gødning à 25 Kr.<td r>150,00
<td>22,5 m<sup>3</sup> Slagger à 15 Kr.<td r>337,50
<td>9 m<sup>3</sup> Lergrus à 18 Kr.<td r>162,00
<td>2 Læs Kampesten à 30 Kr.<td r>60,00
<td>24 løb. m. Trappekantsten à 7 Kr.<td r>168,00
<td>Træer, Buske, Roser, Stauder, Espalier,<br>Hæk og Kantplanter (specificeres efter<br>Beplantningsplanen)<td r>3550,00
<td>Stager og Opbindingsmateriale<td r>60,00
<td>20 kg Græsfrøblanding à 4,50 Kr.<td r>90,00
<td>15 m<sup>2</sup> Fliser à 10 Kr.<td r>150,00
<td>9 m<sup>3</sup> Gangstigrus à 15 Kr.<td r>135,00
<td r>Leveringer Kr.<td r>4862,50
<td r>Arbejdsløn -<td r>3043,95
<td r>Ialt Kr.<td r>7906,45
</table>

Fordres der Garanti for Planternes
Levedygtighed, maa man herfor beregne sig et passende
Tillæg, da Planteskolerne ikke garanterer herfor. Ved
Beregning af Leveringer maa man, hvor ingen
Provision gives, beregne sig en passende Fortjeneste,
f. Eks. 10 pCt. Endvidere opføres i Overslaget
Betaling for Opmaaling, Nivellering og Kortlægning
samt eventuelle Jordbundsundersøgelser og andre
nødvendige Forarbejder og Honorar for Udarbejdelse
af Haveplanen, Levering af Hovedplan, Arbejds- og
Beplantningsplaner, Beskrivelse og Beregning, samt
Overslag og eventuelt for Ledelse og Tilsyn.

I et <sp>Tilbud</sp> maa henvises til godkendte
Tegninger og Beskrivelse, og hvis der er Forhold af
Betydning for Tilbudet, der ikke er nævnt i
Beskrivelsen, maa det i Tilbudet præciseres, hvormed
Anlægsgartneren har regnet, for at undgaa alle
Misforstaaelser. Der bør tages Forbehold imod
Følger af Strejke, Lock-out og anden force majeure,
og hvis der er Anledning dertil, kan tillige
indsættes Forlangende om Godtgørelse for eventuelle
Prisstigninger paa Arbejdsløn eller Materiale.

Endvidere bør bemærkes, at
Vedligeholdelsesarbejde ud over den fastsatte Afleveringsdag maa
betales efter Timeløn.

Det er praktisk, at man i Tilbudet angiver
bestemte Terminer for à-Kontoudbetalinger.

Eksempel paa Opstilling af Tilbud:

»Herved tilbyder jeg at anlægge og beplante
Haven ved Hr. Direktør N. N.s Ejendom i
Roskilde, ifølge de af Hr. Direktør N. N. godkendte
Tegninger og Beskrivelse for i alt Syv Tusinde
ni Hundrede og seks Kroner 45 Øre. Anlæget
afleveres færdigt senest 15. Juni 19 . ., forudsat
at ingen uforskyldte Hindringer indtræffer.
Forbehold tages imod evt. Følge af Strejke og
Lock-out. Evt. Lønstigning og Stigning i
Materialpriser efter Tilbudets Dato tillægges
procentvis de paagældende Poster.
Vedligeholdelsesarbejde udover 15. Juni betales ekstra med
Timeløn. A-Kontoudbetalinger ønskes saaledes: 1500
Kr. naar Jordarbejde og Gravning er udført. 1500
Kr. naar Ganganlæg, Stenlægning og
Trappelægning er udført og 3500 Kr., naar Plantning og
Græssaaning er udført, og Restbeløbet naar
Anlæget er afleveret færdigt.«

Dansk Anlægsgartner- og Havearkitektforening
har — til Brug for sine Medlemmer — en
detailleret udarbejdet Prisvedtægt over alle indenfor
Anlægsgartneriet forekommende Arbejder. Denne
Prisvedtægt er Resultatet af mange Aars Erfaringer
og derfor et paalideligt Hjælpemiddel til Brug ved
Udarbejdelse af Overslag til Haveanlæg.
V. H.
</chapter>

<chapter name="Overvanding">
<b>Overvanding</b> benævnes det Arbejde, der bestaar
i at overbruse Gulv, Murværk, Stillads og Hylder
samt Varmerør i Væksthuse og Drivhuse med
Vand for at frembringe fugtig Luft i dem.
Dernæst forstaar man ved O. en altfor rigelig Vanding
af Potteplanter, hvilket sædvanlig bevirker Surhed
i Jorden og dermed følgende sygelig Vækst hos
Planten.
G. B.
</chapter>

<chapter name="Oxalis">
<b>Oxalis</b> (Oxalidaceæ), Surkløver. O. er dels en-
og dels fleraarige Prydplanter, som dyrkes
hovedsagelig for Blomsternes Skyld. Af de talrige Arter,
denne Slægt indeholder, kan efternævnte Udvalg
anbefales til almindelig Dyrkning. <sp>O.
corniculata</sp> L., <sp>var. tropæoloides</sp> (O. c. foliis
atropurpureis), Europa, enaarig Sommervækst,
anvendelig til Indfatning, Tæppebede, smalle
Vindueskasser, Ampler samt til Stenhøje og gammelt
Murværk; ganske lav, krybende Plante med
mørkbrunrøde Blade og smaa gule Blomster. <sp>Kultur:</sp>
Frøet saas i Marts-April i kold Bænk eller Potte,
udplantes sidst i Maj med 15-20 cm Afstand; kan
ogsaa saas i April paa Voksestedet. Hvor den har
været dyrket et Aar, udsaar den sig ofte selv vidt
omkring. Frøets Spirekraft 3-4 Aar; Spiring i
Løbet af 8-14 Dage, undertiden længere. <sp>O.
Deppei</sp> Lodd., Meksiko, fleraarig, anvendelig til smaa
Blomsterbede og især smuk som Indfatningsplante;
20-25 cm høj; meget smukke purpurrosa Blomster
i Juni-Septbr. <sp>Kultur:</sp> Meget nøjsom Plante,
som trives næsten overalt. Formeres let ved de
løglignende spiselige Smaaknolde, der i rigelig
Mængde dannes over den kødede roelignende
Pælerod. Knoldene kan under god Dækning overvintre
ude, men det er dog bedre at optage dem om
Efteraaret; de skilles da fra Pæleroden, lægges til
Tørring og overvintres paa et tørt, frostfrit Sted.
Plantes i Maj paa Voksestedet med 15-20 cm
Afstand. <sp>O. floribunda</sp> Lehm., Brasilien, som
Potteplante fleraarig, men kan dyrkes som enaarig
Sommervækst; anvendelig til smaa Blomsterbede,
Indfatning og Potte; 15-20 cm høj; rosenrøde
Blomster i Juli-Septbr., rigtblomstrende. <sp>O. f. alba</sp>
hvid. <sp>Kultur:</sp> Frøet saas i Marts-April i kold
Bænk eller Potte; Frøplanterne prikles og
udplantes sidst i Maj med 15-20 cm Afstand. Ynder
lunt, solrigt Voksested. Dyrkede som fleraarige
Potteplanter, formeres de ved Deling af de knoldede
Rodstokke og blomstrer da det meste af Aaret; der
gives dem let, sandet Jord og jævn Fugtighed
gennem hele Vækstperioden samt megen Luft om
Sommeren; overvintres i det tempererede Hus. <sp>O.
purpurata</sp> Jacq. <sp>Bowiei</sp>, Kap, fleraarig
Koldhusplante; 20-30 cm høj; smukke, violetrosa
Blomster med gulligt Øje. <sp>Kultur</sp> i det væsentlige
som omtalt for O. versicolor. <sp>O. rosea</sp> Jacq.,
Chili, enaarig Somrnervækst, anvendelig til
Indfatning, smaa Blomsterbede og Potte; 20-25 cm høj;
rosenrøde Blomster i Juli-Aug. <sp>O. r. alba</sp>, hvid,
<sp>O. r. delicata</sp>, sart rosa. <sp>Kultur</sp> som
omtalt for O. corniculata. <sp>O. tetraphylla</sp> Cav.,
Meksiko, ligner meget O. Deppei. <sp>O. versicolor</sp>
L., Kap, fleraarig Koldhusplante, 15 cm høj;
Blomsten er indvendig hvidlig, udvendig rødlig;
blomstrer i Marts. <sp>Kultur:</sp> I Begyndelsen af Aug.
lægges 4-6 Smaaknolde 5 cm dybt i en Resedapotte
med let, sandet Muldjord, som anbringes i en
afbrugt Bænk eller Hus nær Glasset; saa snart
Bladene viser sig, giver man Vand, kun lidt til at
begynde med, senere mere. I Oktbr. anbringes de
paa et lyst, luftigt Sted i Koldhuset. Efter endt
Blomstring, naar Bladene begynder at gulne,
formindskes Vandingen og indstilles helt, naar
Bladene er visne.
L. F.
</chapter>

<chapter name="Oxbärbuske">
<b>Oxbärbuske</b> (s.) se <sp>Cotoneaster</sp>.
</chapter>

<chapter name="Oxel">
<b>Oxel</b> (s.) se <sp>Sorbus scandica</sp>.
</chapter>

<chapter name="Oxera">
<b>Oxera</b> (Verbenaceæ), Slyngplante for Varmhus.
<sp>O. pulchella</sp> Labill., Ny-Kaledonien, glat
Stængel med modsatte, lysegrønne, lancetformede Blade
og store, hvide, hængende Blomster i en
rigtblomstret Klase; Jan.-Febr. Staar nærved
Clerodendron, men Kronbladene er meget længere, og
Bægeret ikke farvet. <sp>Kultur</sp> se Clerodendron.
M. H.

<img>Oxera pulchella.</img>
</chapter>

<chapter name="Oxytropis">
<b>Oxytropis</b> (Papilionaceæ), fleraarige, urteagtige
Planter med uligefinnede Blade og Blomster i Aks.
<sp>O. pampestris</sp> D. C., nordlige tempererede Zone,
12-15 cm, med hvidgule Blomster i hovedformede
Aks; Juni-Juli. <sp>O. Halleri</sp> Bunge, Europa,
Nordasien, 10-12 cm; Planten silkehaaret,
Blomsterne violette; Juli. <sp>O. Lambertii</sp> Nutt.,
Nordamerika, 20 cm; Blomsterne lyseblaa; Juli. <sp>O.
lapponica</sp> Gaud., Alperne, Nordeuropa, 12-15
cm; Blomsterne lysviolette; Juli. <sp>O. montana</sp>
D. C., Europa, 10-15 cm; Blomsterne rosenrøde
eller rødviolette; Juli. <sp>Kultur:</sp> O. formeres ved
Frø, som saas i Potter paa kold Bænk; de unge
Planter overvintres frostfrit. Plantes paa Stenhøj
i dybe Revner mellem større Sten eller paa Flader
med dyb grusblandet Jord.
A. L.
</chapter>

<h1>P.</h1>

<chapter name="Paaskelilie">
<b>Paaskelilie</b> se <sp>Narcissus</sp>.
</chapter>

<chapter name="Pachyphytum">
<b>Pachyphytum</b> se <sp>Cotyledon</sp>.
</chapter>

<chapter name="Paddor">
<b>Paddor</b> (s.) se <sp>Tudser</sp>.
</chapter>

<chapter name="Pakning af Frugt">
<b>Pakning</b> <sp>af Frugt</sp> se <sp>Frugtpakning</sp>.
</chapter>

<chapter name="Pakning af Planter">
<b>Pakning</b> <sp>af Planter</sp> se <sp>Skovtræers og
andre Planteskoleartiklers
Pakning samt Pakning af Potteplanter</sp>.
</chapter>

<chapter name="Palafoxia">
<b>Palafoxia</b> (Compositæ). <sp>P. Hookeriana</sp> Torr.
& Gray., Teksas; c. 60 cm høj; karminrosa
Blomster i Juli-Oktbr. <sp>P. texana</sp> D. C., Teksas; c.
40 cm høj; violetrosa Blomster, senere kødfarvet
rosa. Begge er enaarige Sommervækster,
anvendelige til Blomsterbede og Rabatter. <sp>Kultur:</sp>
Saas i Marts-April i halvvarm Bænk, prikles i
Potte og udplantes først i Juni med c. 30 cm
Afstand, Fordrer let sandet Jord og lunt, solaabent
Voksested.
L. F.
</chapter>

<chapter name="Palava">
<b>Palava</b> (Malvaceæ). <sp>P. flexuosa</sp> Mart., Peru,
enaarig Sommervækst, anvendelig til Blomsterbede,
Rabatter og Pottekultur; c. 30 cm høj; rosa
Blomster med hvid Grund og mørkt Centrum; blomstrer
i Juni-Septbr. <sp>Kultur:</sp> Saas i Marts-April i
halvvarm Bænk, udplantes i Maj, saa snart
Nattefrost ikke er mere at befrygte, med c. 30 cm
Afstand; ynder fuld Sol. Frøets Spirekraft 2-3 Aar;
Spiring i Løbet af 10-12 Dage.
L. F.
</chapter>

<chapter name="Paliurus">
<b>Paliurus</b> (Rhamnaceæ). <sp>P. australis</sp> Gaertn.,
Sydeuropa, en til Nød haardfør, lav, stærkt tornet
Busk, som selv paa gunstig Vokseplads
sædvanligvis fryser ned om Vinteren, men som derefter
atter skyder ud fra Roden. Blomsterne uanselige,
A. B.

<sp>Anvendelse</sp> og <sp>Kultur:</sp> P. kan kun finde
Anvendelse paa en beskyttet, solvarm Plads ved
Foden af en Sydskrænt, et Stenparti el. l. Den har
for øvrigt ringe Værdi og er kun en Plante for
Samlinger. Formering ved indført Frø.
J. B.
</chapter>

<chapter name="Palmekaal">
<b>Palmekaal</b> se <sp>Brassica</sp>.
</chapter>

<chapter name="Palmekultur">
<b>Palmekultur.</b> Palmer dyrkes hos os udelukkende
i Væksthus; de fleste Arter kræver fugtigt
Varmhus, nogle halvvarmt Hus med en
Minimumstemperatur af 10-13 ° C., et mindre Antal, f. Eks.
Chamærops og Cocos Bonettii, kan nøjes med
Koldhustemperatur, 5-7 ° C. Palmer ynder meget lyse
og luftige Rum, hvor de kan skygges mod stærk
Sol, men Skyggen bør ikke være permanent.
Dobbelt Glasdække er heldigst for derved at modvirke
bratte Temperatursvingninger. De fleste Palmer
fordrer, for at Løvet kan bevare en dyb grøn
Farve, fri for gule Spidser, en Luft, der er
rigelig mættet med Fugtighed, og Palmehuset bør
derfor være forsynet med Vandbassin, i hvis Bund
Varmerør er indlagte, saaledes at Vandet kan
opvarmes efter Planternes Behov; de anbringes da
paa Jærntremmeværk over Bassinet. Intet er mere
velgørende for deres frodige Trivsel end de fugtige
Dampe, der paa denne Maade kan tilvejebringes.
Fordampningsskaale paa Varmerørene i Huset er
ogsaa en heldig og praktisk Foranstaltning til
Tilvejebringelse af passende Fugtighed.
Formeringen sker som oftest ved Frøudsæd, kun for
enkelte Palmers Vedkommende kan Deling anvendes.
Frøet indføres fra Hjemstedet, men taber hurtigt
sin Spireevne, hvorfor det straks maa saas. Frøet
befries for det kødede eller træagtige Frøgemme og
udsaas i Kasser eller flade Skaale med rigelig
Dræn i 2 Dele let Markjord (helst porøs
Græstørvjord), hvori er blandet 1 Del udvasket Sand.
Savspaan kan ogsaa anvendes. Frøet lægges saaledes,
at Kimen vender opad; hvor Kimen er, ses let, idet
der paa det Sted er en lille Forhøjning paa
Frøskallen. Det dækkes med et Jordlag, svarende til
dets Tykkelse. Man anbringer Frøskaalene paa
frisk anlagt Bænk eller bedre i Formeringshus
med en TJndervarme af 25-35 ° C. og sørger for
stærk Fugtighed. Naar Frøskallen er meget haard,
kan man skære eller file i den for at lette
Spiringen. Frøet ligger længe i Jorden, før det spirer,
fra 4 Uger til 1 Aar. Frøplanterne ipottes snarest
muligt og anbringes atter paa Undervarme.
Stundom kan det vare længe, efter at Kimbladet er
udfoldet, før Frøet er udtømt, og man maa derfor
først overskære den Streng, der forbinder disse,
naar den er indtørret og visnet. I øvrigt
bemærkes, at man nu om Stunder staar sig ved at købe
Smaaplanter til Viderekultur. Efterhaanden som
Ompotning gøres nødvendig, tilsætter man
Græstørvjord, Varmebedsjord, gl. Kogødning og
Hornspaan til Jordblandingen. Formering ad vegetativ
Vej finder i Reelen Sted ved Fraskilning af
Rodskud; Palmer som Rhapis, Hyophorbe, Chamærops,
Phoenix o. fl. er tilbøjelige til at give Rodskud.
Ved Ompotning af Palmer bør man sørge for stærk
Dræning. Ovenpaa Skaarene lægges Sphagnum eller
de grove Dele af Komposten. Man fjerner alle de
beskadigede Rødder samt, naar det er absolut
nødvendigt, noget af den sammenfiltrede Rodkage,
som ofte findes i Bunden af Potten. En stærkere
Beskæring af Rodmassen kan ogsaa blive
nødvendig for ældre Palmers Vedkommende, naar de
ønskes holdt i en saa lille Potte som muligt, men
Beskæring af Rødderne bør dog ikke foretages, naar
det kan undgaas. Er Rodbeskæring nødvendig, maa
man efter Omplantningen give Undervarme, sluttet
Luft og rigelig Sprøjtning med tempereret Vand
for at vedligeholde Bladenes Levedygtighed.
Planten maa i Reglen ikke sættes dybere, end den før
har staaet, i alt Fald maa Jorden ikke naa
Bladskedernes Grund, da det foranlediger Raadenskab.
De fra Stammen hos enkelte Arter udgaaende Luft-
og Støtterødder maa ikke dækkes med Jord.
Jordblanding: 2 Dele Græstørvjord, 1 Del Sphagnum,
1 Del gl. Kogødning og 1 Del skarpt Grus.
Overfor ældre Palmer i større Ballier eller Potter kan
man undgaa Omplantning i adskillige Aar ved
aarlig at erstatte det øverste Jordlag med ny,
gødningsholdig Kompost, hvad særlig Calamus ynder.
Omplantning foretages almindeligst i Marts Maaned.
Temperaturen, som i Vintertiden bør være 15-18°
C., hæves til 22-28°, og Huset skygges.
Efterhaanden som Planterne atter kommer i Vækst,
gives der mere Luft. Den sure Lugt, som man ofte
træffer, navnlig i gammeldags Varmhuse, og som
er meget uheldig for al Plantekultur, skyldes
væsentligst, at Jorden i Gangene indsuger meget
Vand uden atter at kunne afgive dette ved
Fordampning. Det kan derfor tilraades at udgrave det
øverste Jordlag af Gangene og erstatte det med
fraharpede Smaasten, som let modtager og let
afgiver Fugtighed, naar de aarlig fornys. En
jævnlig Afvaskning af Potter samt Udvaskning af
Grus paa Hylderne bidrager ogsaa til at holde
Luften ren. Palmer sprøjtes Morgen, Middag og Aften
og saaledes, at Planternes Top grundigt
gennemvædes. Hvor man ikke har Regnvand eller blødt
Parkvand til Sprøjtningen, kan det anbefales at
koge Sprøjtevandet forinden Anvendelsen, da
Bladene ellers skæmmes af et hvidt Overtræk,
hidrørende fra den af Sprøjtevandet udskilte Kalk.
Palmer fordrer rigelig Vand om Sommeren, om
Vinteren mindskes med Vandingen, men dog maa deres
Rødder aldrig lide af Tørke. I Vækstperioden
taaler Palmer stadig Vanding med flydende Gødning.
En Blanding af 4 Skovlfulde Kogødning i en
almindelig Petroleumstønde, fyldt med Vand, hvilket
ved Vandingen blandes halvt med rent Vand, kan
med stort Held udelukkende anvendes i
Sommertiden. Vanding med Sod bidrager til dyb
mørkegrøn Farve. Fra Juni til September maa
Temperaturen gerne for de tropiske Arters Vedkommende
være 25-32 ° C., og Skyggen bør fjernes, saa snart
Solen forlader Huset. Palmerne fordrer stærkt Lys
og Lys fra alle Sider samt daglig rigelig
Overvanding. Af Sygdomme, som Palmer særlig er
udsatte for, bør nævnes Angreb af forskellige Slags
Skjoldlus, som i Løbet af kort Tid kan dække
Bladene. De bør fjernes ved Afvaskning med
Sæbevand, Kvassiaafkog eller Tobaksafkog. Mange
Palmer kan med stor dekorativ Virkning anvendes i
tempereret Hus eller Koldhus, naar de forinden
gradvis vænnes til den lavere Temperatur. Foruden
Chamærops, som naturligst hører hjemme i
Koldhus, kan nævnes Livistona chinensis og australis,
Kentia, Phoenix, Rhapis m. fl. Efter
Omplantningen maa de kælnere Arter ubetinget have Plads i
Varmhus eller varm Bakke. Flere af disse Palmer
kan ogsaa med megen Virkning anvendes paa
Friland om Sommeren, naar man vælger et beskyttet
Sted og navnlig sørger for at faa dem betids i Hus
om Efteraaret, inden de kolde Nætter har bevirket,
at Bladene gulner; hertil egner sig navnlig ældre
Planter af Chamærops (baade excelsa og humilis),
Corypha australis, Cocos Bonettii og enkelte
Phoenixarter. De forbliver i deres Ballier og passes godt
med Vand, men ogsaa Gødningvand.
M. H.
</chapter>

<chapter name="Palmelilie">
<b>Palmelilie</b> se <sp>Yucca</sp>.
</chapter>

<chapter name="Palmette">
<b>Palmette</b> se <sp>Frugttræformer</sp>.
</chapter>

<chapter name="Palsternacka">
<b>Palsternacka</b> (s.) se <sp>Pastinak</sp>.
</chapter>

<chapter name="Palsternacksmalen">
<b>Palsternacksmalen</b> (s.) se
<sp>Skærmplantemøl</sp>.
</chapter>

<chapter name="Pampasgræs">
<b>Pampasgræs</b> se <sp>Gynerium</sp>.
</chapter>

<chapter name="Panax">
<b>Panax</b> (Araliaceæ). Nogle Arter til Koldhus,
andre til Varmhus. Til Koldhus fremhæves: <sp>P.
crassifolium</sp> Decne. (Pseudopanax c. C.
Koch), Ny-Zeeland, med læderagtige, tandede Blade,
der kan variere meget i Form og Størrelse, i
Reglen enkelte med kort Stilk, men undertiden 2-3
samlede paa en fælles Stilk, mørkegrønne paa
Oversiden, lysegrønne paa Undersiden og med gulrød
Midtnerve. <sp>P. pentadactylon</sp> Decne.
(Aralia quinquefolia hort.), Ny-Zeeland, med nøgen,
træagtig Stamme og fem-, sjældnere trefingrede Blade,
smuk Koldhusplante. De behandles som Aralia til
Koldhus, udvikler sig smukkest frit udplantede i et
godt drænet Jordbed, men er ogsaa egnede til
Pottekultur. Til Varmhus anbefales nogle nyere
indførte Arter, blandt hvilke fremhæves <sp>P.
elegans</sp> C. Moore & F. Muell., Australien, og særlig
<sp>P. Victoriæ</sp> André, Sydhavsøerne, hvilken
sidste har meget lette og elegante Bladforgreninger
med smukt tandede Smaablade, der er lysegrønne
med hvide Rande. De dyrkes som Aralia til
Varmhus. <sp>Kultur</sp> se Aralia.
M. H.

<sp>Panax sessiliflorum</sp> Rupr. & Maxim.
(Acanthopanax s. Seem.), Nordøstasien. En hos os
rimeligvis tilstrækkelig haardfør, mellemhøj Busk
med store eller meget store, stilkede, femfingrede
Blade. Uanselige Blomster.
A. B.

<sp>Anvendelse:</sp> P. s. er en opret,
fuldkommen haardfør Busk, som passende kan gives Plads
i Forgrunden af Busketter eller som fritstaaende
paa mindre Plads, hvor dens store og smukke
fremmedartede Løvværk kan iagttages paa kort
Afstand. <sp>Kultur:</sp> P. formeres ved Rodstykker (se
under Acanthopanax) eller ved Podning under Glas
paa Rodstykker af Acanthopanax spinosum. Den
ynder dybtgravet, næringsrig, ikke for tør
Muldjord paa lun Plads.
J. B.
</chapter>

<chapter name="Pancratium">
<b>Pancratium</b> (Amaryllidaceæ), blomstrende
Løgvækst. Varmhusplante med Undtagelse af to
Arter: <sp>P. illyricum</sp> og <sp>P. maritimum</sp>, begge
fra Sydeuropa, der hos os kræver Koldhuskultur.
<sp>P. illyricum</sp> L. med hvide, vellugtende
Blomster — 6-12 i Skærm — paa et 40 cm højt Skaft,
har stærkt forlænget Løghals og lancetformede
Blade, blomstrer ret regelmæssigt i Forsommeren,
trives bedst i en Blanding af Bladjord, Lyngjord,
Kompostjord og Strandsand med godt Drænunderlag.
Omlægges hvert 3dje Aar. <sp>P. maritimum</sp> L.
har hjemme som Strandplante ved Middelhavets
Kyster; den har ligeledes hvide, vellugtende
Blomster i Sommertiden, kun meget store Løg giver
Blomst. Ulige mere Kulturinteresse har
Varmhusarterne, hvoraf der findes et stort Antal, næsten
alle hjemmehørende i de tropiske Egne af Amerika,
mest Mellemamerika. De gaar stundom ogsaa
under Navn af Hymenocallis. Den mest yndede og
taknemmelige til Kultur er <sp>P. speciosum</sp> L.,
Vestindien, med snehvide, kortstilkede Blomster af
fin Vanilleduft, 9-15 i Skærm, paa et c. 45 cm
højt, tykt og sammentrykt Skaft; de yderste
springer først ud, de inderste sidst. Støvdragerne er
befæstede paa et tragtformet udvidet Bæger.
Blomstrer sædvanlig om Eftersommeren, men for øvrigt
til forskellig Tid og stundom to Gange om Aaret,
naar det er store Løg. Løgene kan blive indtil
12 cm i Gennemsnit, Bladene indtil 70 cm lange
og c. 18 cm brede paa Midten og tilspidsede i
Enderne, læderagtige og mørkegrønne. <sp>Kultur:</sp>
Formeres ved Sideløg, der skilles fra ved
Omplantningen, som foretages tidlig om Foraaret i en
Jordblanding af Lyng-, Blad- og Græstørvjord
med Tilsætning af Trækul og Strandsand.
Rødderne skaanes omhyggeligt for Beskadigelse og
mod Udtørring af Luften, hvilket de ikke taaler.
I Vintertiden tilstræbes en Hviletid ved delvis
Ophør af Vanding, indtil Vegetationen igen
indtræder. En let Undervarme er gavnlig efter
Omplantningen i Forbindelse med almindelig
Varmhustemperatur, undtagen under Blomstringen og i
Hviletiden, hvor 12-14° C. er tilstrækkelig.
Bladene vaskes af og til for at holde dem rene for
Thrips. Løget maa staa halvt over Jorden, og en
.Fornyelse af det øverste Jordlag kan længe
erstatte Omplantning. Af andre Arter skal kun
nævnes: <sp>P. amoenum</sp> André, Vestindien, <sp>P.
americanum</sp> Mill. (P. littorale),
Mellemamerika, eller Hymenocallis adnata, en meget
blomsterrig og taknemmelig Varmhusplante og
nøjsom som faa Planter, hvad Pleje og Pasning
angaar, <sp>P. caribæum</sp> L., Vestindien, alle med
hvide, vellugtende Blomster; <sp>P. Amancæs</sp>
Ker.-Gawl., Peru, der adskiller sig ved gule Blomster,
og endelig <sp>P. calathinum</sp> Ker.-Gawl. (Ismene
calathina Herb.), Peru og Bolivia, med
grønlighvide Blomster i Juni-Juli; den er meget
taknemmelig og en særdeles god Stueplante. Kan
behandles som Hippeastrum og holdes fuldstændig i
Hvile en Tid om Vinteren; drives helst frem paa
Undervarme, men holdes i Koldhus eller Bakke om
Sommeren.
M. H.

<img>Pancratium illyricum.</img>
</chapter>

<chapter name="Pandanus">
<b>Pandanus</b> (Pandanaceæ), Skruepalme; Varmhus.
Familien staar nær ved Palmerne; de kan, som
ældre Planter, blive store og anselige, støttede af
talrige Luftrødder, og kræver da rigelig Plads.
Bladene sidder tæt samlede i tre Rækker, der ofte
ved en skrueformet Forskydning danner ligesom
tre Vindeltrapper, deraf Navnet Skruepalme;
Bladene er lange, liniedannede, hængende graciøst ud
til Siderne, i Reglen stærkt tornede langs Randene
og ned ad den stærke Rygnerve. Blomsterne er
uanselige. <sp>P. lævis</sp> Lour. (P. amaryllifolius
hort.), Indien, har en svag Vækst og bliver ikke
ret høj, de grønne Blade er næsten uden Torne.
<sp>P. javanicus</sp> hort., Java, Bladene grønne,
stærkt tornede med hvide Rande og Striber. <sp>P.
Sanderi</sp> hort., Nyhed i Lighed med P.
Veitchii, men med den Forskel, at de hvide
Striber i Bladene her er gule eller gyldne, dog
sjælden saa udprægede som det hvide hos Veitchii. <sp>P.
utilis</sp>, Bory., Madagaskar, den mest dyrkede
Art, kendelig ved sine rødlige Rande og Torne,
stærk Vækst, kræver som ældre Plads i et større
Varmhus. <sp>P. Veitchii</sp> hort., Australien,
meget smuk med sine hvide Striber paa de
lysegrønne Blade, en overordentlig dekorativ
Varmhusplante. <sp>Kultur:</sp> P. utilis formeres ved
indført Frø, men nu om Stunder vil det være baade
nemmere og fordelagtigere at købe Smaaplanter
til Viderekultur fremfor selv at saa. De
brogetbladede Arter: P. javanicus, Veitchii og
Sanderiana formeres ved Stikning af de unge Skud, der
i Reglen fremkommer ret rigeligt ved Plantens
Grund; de kan være mere eller mindre brogede,
og man vælger da de mest stribede til Formering.
Stiklingerne maa anbringes i et
Formeringsvindue til de er rodfæstede (stundom kan de faas med
en enkelt Rod ved) og godt i Vækst, men maa
stadig holdes varmt og paa god Undervarme. Det
er af Vigtighed ikke at give disse stribede Arter
for megen Næring, de bliver smukkest stribede i
mager Jord og forholdsvis smaa Potter. P. utilis
og de andre grønne Arter maa derimod have
rigelig Næring.
M. H.

<img>Pandanus Veitchii.</img>
</chapter>

<chapter name="Panicum">
<b>Panicum</b> (Gramineæ). Arter til Varmhus eller
tempereret Hus. Det overvejende Flertal af Arter
under denne Slægt er dekorative Græsser til
Friland, medens følgende er de smukkeste til
Pottekultur: <sp>P. plicatum</sp> Lam., Ostindien, der
danner en fra 60 cm til 1,20 m høj Busk med
lancetformede, friskgrønne, noget haarede Blade, hvis
Længderibber træder sirligt frem; korte
Blomsteraks. <sp>P. p. palmæfolium</sp> er en smuk
Varietet med bredere (5-8 cm) Blade. <sp>P. p.
vittatum</sp> (P. p. albo-striatum) har smukt
hvidstribede Blade. <sp>P. sulcatum</sp> Bertol.,
Sydamerika, adskiller sig ikke meget fra P. p.;
Blomsteraksene er lange og sirlige. <sp>P.
variegatum</sp> se Oplismenus Burmannii variegatus. Det er
dekorative Planter til Afveksling i Blomsterhuse
eller som Stueplanter. <sp>Kultur:</sp> Saas Frøet i
Formeringsbed tidligt om Foraaret, giver det
smukke Planter til Brug samme Sommer; kan
ogsaa formeres ved Roddeling af ældre Planter. De
kultiveres i god nærende, men porøs Jord, i
Varmhus eller paa Undervarme i Bakke, indtil de har
opnaaet passende Størrelse til Anvendelse i
Blomsterhuset.
M. H.

<sp>Panicum</sp>. <sp>P. sanguinale</sp> L. (Digitaria
sanguinalis Scop.), Blodfingerhirse, Danmark,
enaarigt, 30-60 cm højt Græs; ofte er Stængler,
Blade og Aks blodrødt anløbne, Juli-Septbr.
<sp>Kultur:</sp> Saas i April paa Voksestedet. — <sp>P.
virgatum</sp> L., Nordamerika, fleraarigt Sirgræs,
anvendelig til Grupper og som afskaaren i saavel
frisk som tørret Tilstand til Buketter og Vaser;
indtil 1 m høj. <sp>Kultur:</sp> Saas i Marts-April i
Potte eller halvvarm Bænk, prikles og udplantes,
naar Planterne har naaet en passende Størrelse.
Kan ogsaa formeres ved Deling om Foraaret.
Fordrer næringsholdig Jord og Dækning om Vinteren.
L. F.
</chapter>

<chapter name="Papaver">
<b>Papaver</b> (Papaveraceæ), Valmue. Slægten P.
tæller adskillige saavel en- som fleraarige,
urteagtige Prydplanter for Friland. De er alle meget
yndede paa Grund af deres store dekorative Værd,
Haardførhed og Nøjsomhed, og da deres Blomster
tilmed udmærker sig ved prægtige, livlige
Farver, bør de ikke savnes i nogen Have. De er
meget anvendelige til Blomstergrupper, Rabatter og i
Udkanten af Busketter; navnlig er store Grupper,
set paa lang Afstand, af ypperlig Virkning.
Afskaarne Blomster er ligeledes meget dekorative
til Pyntning af Buketter og Vaser, især er de
enkeltblomstrede smukke til dette Brug, men maa
for at kunne holde sig afskæres, forinden
Blomsten er udfoldet; P. nudicaule er fortrinlig til alt
finere Binderi, P. bracteatum og P. orientale
pragtfulde til Dekoration af store Vaser. De kan haves
i Blomst i Juni-Juli eller Aug., alt eftersom
Efteraars- eller Foraarsudsæd anvendes; desværre er
Blomstringstiden forholdsvis kortvarig. I.
Enaarige: <sp>P. glaucum</sp> Boiss. & Haussk.,
Tulipan-Valmue, Syrien, 60-70 cm høj; enkelte,
middelstore, blændende skarlagenrøde Blomster, meget
smuk; blomstrer rigt over en Maaned, især naar
den er saaet om Efteraaret. <sp>P. pavoninum</sp>
Mey., Paafugle-Valmue, Turkestan, 50-60 cm høj;
enkelt, middelstor Blomst, skarlagenrød med
kirsebærrødt Centrum, der er omgivet af en sortrød
Ring. <sp>P. Rhoeas</sp> L., Korn-Valmue, Europa, c.
60 cm høj; af denne har man en Kulturform, der
benævnes <sp>Shirley-Valmue</sp>, som er meget
nydelig, og som er en af de mest yndede af alle
Valmuer. Den har middelstore Blomster, der er
enkelte eller med et Par Rækker Kronblade med
sarte og smukke, silkeglinsende Farver fra hvidt
til højrødt, ofte med en fin hvid Rand. <sp>P. R.
flore pleno</sp> har tætfyldte Blomster i mange
Farver. <sp>P. R. japonicum nanum flore
pleno</sp>, japansk Pompon-Valmue, 25-30 cm høj;
den lave kompakte Vækst og de smaa, tætfyldte
Blomster i mange Farver, hvoriblandt ogsaa den
skiferfarvede forekommer, gør denne Sort meget
anvendelig til smaa Blomsterbede og Rabatter. <sp>P.
R. pumilum</sp>, 30-35 cm høj Lilleput-Valmue med
opret, kompakt Vækst og enkelte rosa Blomster
i forskellige Nuancer. <sp>P. somniferum</sp> L.,
Have-Valmue, Opiums V., Orienten; 80-120 om
høj. Af denne haves Varieteter, dels med enkelte,
dels med fyldte Blomster i mangfoldige
forskellige, prægtige Farver, lige fra ren hvid til
sortviolet, kun den rent gule og rent blaa Farve
mangler. De er især udmærkede til store Bede,
der kan ses paa lang Afstand. <sp>P. s. cardinale
hybridum</sp>, 50-60 cm høj, kompakt Vækst og
stive, kraftige Stængler; store, stærkt, fyldte
Blomster i forskellige Farver. <sp>P. s.
pæoniæflorum fl. pl.</sp>, 80-120 cm høj med store,
fyldte, helrandede Blomster i mange Farver; vel
de smukkeste af de enaarige Valmuer med fyldte
Blomster. Af Gruppen Have-Valmue haves
adskillige smukke Varieteter med enkelte Blomster
i flere Farver, blandt hvilke især kan fremhæves
<sp>Admiral</sp>, hvis Blomst er hvid med højrød Rand;
<sp>Dannebrog</sp>, som har skarlagenrøde Blomster
og hvert af de fire Kronblade forsynet med en
sølvhvid Plet, tilsammen dannende et hvidt Kors
paa højrød Bund. <sp>Miss Sherwood</sp>,
chamoisrosa og <sp>Mephisto</sp>, skarlagen med sorte
Pletter. <sp>P. s. Mursellii flore pleno</sp> har
store, fyldte, frynsede Blomster, der er hvide,
isprængte med rødt. <sp>P. umbrosum</sp> hort.,
Kaukasus, 60-70 cm høj. Enkelte, mørk
skarlagenrøde Blomster med sorte Pletter ved Grunden;
meget smuk. <sp>Kultur</sp> af enaarige P.: Frøet
saas tyndt paa Voksestedet enten om Efteraaret i
Septbr. eller saa tidligt som muligt om Foraaret;
at opsætte Saaningen til efter Begyndelsen af Maj
lønner sig ikke, da Planterne i saa Fald ikke
bliver nær saa kraftige som efter tidligere
Udsæd. De opkomne Frøplanter bør udtyndes tidligt
til c. 20-25 cm Afstand. Omplantning eller
Omprikling taaler de ikke ret godt. Trives i enhver
Jord og fordrer ingen Pleje. Frøets Spirekraft
3-4 Aar eller længere; Spiring i Løbet af 8 Dage.
II. <sp>Fleraarige</sp>. <sp>P. alpinum</sp> L., Alperne,
nydelig lille, c. 15 cm høj Valmue med smaa
Blomster i hvide, gule, orange og rosa Farver;
anvendelig til Stenhøje og Pottekultur. <sp>Kultur</sp>
som omtalt for næstfølgende. <sp>P. nudicaule</sp>
L., islandsk Valmue, alpine og arktiske Egne. P.
n. med Varieteter hører til vore smukkeste smaa
Stauder og er anvendelige i de mest
forskelligartede Øjemed. P. n. bliver c. 30-40 cm høj og
er i alle sine Dele større end P. alpinum, ligesom
dens Blomster, der haves i hvide, gule og orange
Farver, er betydelig smukkere og renere i Farve.
Om end fleraarig kan den ogsaa dyrkes som
enaarig og kommer i Blomst samme Aar, naar den
kun saas tidligt om Foraaret. Af P. n. haves
Varieteter med fyldte Blomster i ovennævnte
Farver, som imidlertid ikke er konstante ved
Frøudsæd og ingenlunde saa sirlige og smukke som de
enkelte. <sp>Kultur:</sp> Det fine Frø, som kun
dækkes ubetydeligt med Jord, saas i Juni-Juli; de
opkomne Frøplanter prikles i Potte med c. 5 cm
Afstand og overvintres — uden yderligere
Omplantning — i Bænk, hvor de skærmes mod
Barfrost. At udplante dem paa Friland om
Eftersommeren er ikke tilraadeligt, da Planterne i
snefattige Vintre ofte dør bort, ligesom de ej
heller taaler nogen stærkere Dækning. Udplantes
altsaa bedst om Foraaret med c. 25 cm Afstand.
Lader man noget Frø modne paa Planten, kan
man anse Selvformering for sikret. Ynder let
Jord og trives godt, baade i fuld Sol og i
Halvskygge. <sp>P. bracteatum</sp> Lindl., Kaukasus,
Persien, c. 130 cm høj, og <sp>P. orientale</sp> L.,
Lilleasien, c. 1 m høj, kommer hinanden meget nær.
Begge udmærker sig ved pragtfulde højrøde eller
blodrøde, meget store Blomster, hvert Kronblad
med en stor, sort Plet ved Grunden. P. orientale
turde betegnes som den smukkeste; den er
saaledes ikke saa høj som P. bracteatum, bærer sine
Blomster paa stivere, stærkere Stængler og har
som Regel en dybere, intensivere Farvetone. Begge
er haardføre Stauder, der ingen Pleje fordrer og
er af højst dekorativ Virkning, hvad enten de
plantes samlede i Grupper, enkeltvis paa
Rabatter eller paa aabne Steder i Forgrunden af
Busketter. Som smukke Varieteter kan nævnes: <sp>P. o.
Beauty of Livermere</sp>, mørktblodrøde,
meget store Blomster. <sp>P. o. Goliath</sp>, meget
store, blændende skarlagenrøde Blomster og høje,
stive Blomsterstængler. <sp>P. o. Mahony</sp>,
mørkkarmin med mahonifarvet. <sp>P. o. Perrys
white</sp>, hvid med noget mørkere Pletter. <sp>P. o.
Princess Ena</sp>, laksrosa. <sp>P. o. Princess</sp>

<img>Papaver nudicaule.</img>
<sp>Victoria Louise</sp>, laksrosa. <sp>P. o. Royal
Scarlet</sp>, skarlagenrøde, meget store Blomster.
Under Navnet <sp>P. o. hybridum</sp> er fremkommen
en Række ny, ejendommelige Farver, hvoriblandt
ogsaa skiferfarvede. <sp>Kultur:</sp> Frøet saas i
Maj-Juni i kold Bænk eller Potte; Frøplanterne
prikles med 6-8 cm Afstand og udplantes i Oktbr.
eller paafølgende Foraar med 50-60 cm Afstand.
Bestemte Varieteter formeres ved Fraskilning af
Rodspirer om Foraaret eller ved Rodstiklinger
efter endt Afblomstring. Disse Stiklinger plantes
enkeltvis i Potte og holdes med tillukket Luft og
Skygge under Glas, indtil de har dannet Rødder;
udplantes det paafølgende Foraar.
L. F.

De fleraarige P. hører til de haardføreste
fleraarige Blomsterplanter og trives endog godt i de
nordligste Egne af Norge.
N—k.

<sp>Papaver til Frøavl</sp> udsaas i sent
Efteraar eller tidligt Foraar. Den kan dyrkes paa al
Jord, men letmuldet, fritbeliggende Jord er at
foretrække. Den saas paa Bede med 4 Rækker
med c. 40 cm Afstand mellem Rækkerne og c. 75
cm Gang mellem Bedene. Planterne udtyndes, saa
de staar enkeltvis. Alle falske Planter borttages
ad flere Gange under Blomstringen, da der ellers
let vil blive uægte Planter, som afblomstrer uden
at bemærkes. Frøet modner i Aug.-Septbr. og
høstes ad 3 à 4 Gange ved at afskære de modne
Hylstre, inden de aabner sig foroven og taber
Frøet. Frøet maa eftertørres godt i Træk eller
Sol og tærskes let med Plejl, renses paa Sold og
Drøftetrug. Papaver krydser ikke indbyrdes.
H. G.
</chapter>

<chapter name="Paphiopedilum">
<b>Paphiopedilum</b> Pfitz. (Orchidaceæ), i den
moderne Litteratur et almindelig anvendt Navn for
de indiske Arter af Slægten <sp>Cypripedium</sp>
L., se d. Art.
</chapter>

<chapter name="Papirblomst">
<b>Papirblomst</b> (n.) se <sp>Xeranthemum
annuum</sp>.
</chapter>

<chapter name="Papirmorbær">
<b>Papirmorbær</b> se <sp>Broussonetia</sp>.
</chapter>

<chapter name="Papyrusplanten">
<b>Papyrusplanten</b> se <sp>Cyperus</sp>.
</chapter>

<chapter name="Paradehus">
<b>Paradehus</b> se <sp>Væksthus</sp>.
</chapter>

<chapter name="Paradisia">
<b>Paradisia</b> se <sp>Anthericum</sp>.
</chapter>

<chapter name="Paradisæble">
<b>Paradisæble</b> (Pomaceæ) dyrkes undertiden for
Frugternes Skyld og som Sirtræ. Se for øvrigt
Grundstammer for Frugttræer, Pyrus baccata og
Pyrus prunifolia.
J. J.
</chapter>

<chapter name="Parasit">
<b>Parasit</b> er en Fællesbetegnelse for Planter, der
vokser paa andre Planter, men som i
Modsætning til Epifyter (s. d. A.) tillige tager Næring
fra Værtplanten. Hertil hører f. Eks.
Snyltesvampene og enkelte Blomsterplanter; de sidste
dyrkes kun sjældent, da det i Reglen frembyder
Vanskelighed at faa dem til at slaa an. (Jvf.
Artiklen Viscum).
L. H.
</chapter>

<chapter name="Parasitflugor">
<b>Parasitflugor</b> (s.) se <sp>Snyltefluer</sp>.
</chapter>

<chapter name="Parasitstecklar">
<b>Parasitstecklar</b> (s.) se <sp>Snyltehvepse</sp>.
</chapter>

<chapter name="Parasolgran">
<b>Parasolgran</b> se <sp>Sciadopitys</sp>.
</chapter>

<chapter name="Parisergrønt">
<b>Parisergrønt</b> er i Almindelighed det samme som
Schweinfurtergrønt (se d. A.). For Tydeligheds
Skyld bør dette P. kaldes <sp>giftigt P.</sp>, saaledes
at det kan skelnes fra et andet Stof af samme
Navn, der af og til kan træffes i Handelen, og som
ikke er giftigt og derfor uanvendeligt til
Forebyggelse af Insektangreb.
F. K. R.
</chapter>

<chapter name="Park">
<b>Park</b> betegner baade et med Mur eller Gærde
indhegnet og aflukket Skovareal (se Dyrehave og
Haveanlæg) og endvidere et til Øjemedet udgravet,
indhegnet eller fredet Vand til Fisk eller til Pynt
i en Have, med andre Ord et til Vandgemme
udgravet Jordstykke. Dammen er tilvejebragt ved
Opdæmning, P. ved Udgravning, se Vandparti.
E. G.
</chapter>

<chapter name="Parkanlæg">
<b>Parkanlæg</b> se <sp>Haveanlæg</sp>.
</chapter>

<chapter name="Parkhave">
<b>Parkhave</b> se <sp>Haveanlæg</sp>.
</chapter>

<chapter name="Parnassia">
<b>Parnassia</b> (Saxifragaceæ), Leverurt, Staude. <sp>P.
palustris</sp> L., Europa, Nordamerika, 15-25 cm
høj med hjerteformede Blade og i Juli-Septbr.
hvide Blomster med gennemsigtige Aarer. Er en
smuk lille Plante, der dog sjældnere dyrkes i vore
Haver. <sp>Kultur:</sp> Formeres ved Frø eller Deling
og dyrkes paa et fugtigt, moseagtigt,
tørvejordholdigt Sted.
G. B.

<img>Parnassia palustris.</img>
</chapter>

<chapter name="Parrotia">
<b>Parrotia</b> (Hamamelidaceæ). <sp>P. persica</sp> C. A.
Meyer, Persien, er en temmelig haardfør, paa
gunstig Vokseplads høj og bred Busk med hele,
omvendt ægformede, noget læderagtige Blade, som
antager en meget smuk rød og gul Høstfarve.
Blomsterne, der fremkommer i April, men kun
sjældnere viser sig hos os, er ret uanselige.
A. B.

<sp>Anvendelse</sp> og <sp>Kultur:</sp> P. vokser
langsomt, bygger sig som en lav, bred Busk og er ved
sit smukke, ejendommelige Løv en god Variation
imellem andre Buske. I letmuldet Jord paa
solvarm Plads har den vist sig fuldt haardfør. Den
formeres ved indført Frø, Aflægning og ved
Podning paa unge Planter af Ulmus campestris under
Glas, som nævnt under Acer.
J. B.
</chapter>

<chapter name="Parterre">
<b>Parterre</b> betegner et særskilt plant Areal,
afdelt paa forskellig Maade til Græs eller Blomster.
P. stammer fra de gamle retlinede Haver. I den
italienske og især i den franske Stil anvendtes P.
saaledes i næsten for stor Udstrækning. Fra den
Tid stammer ogsaa Betegnelsen P. I vor Tid
anvendes P. i en anden Form og i en mindre
Udstrækning, dog kan man vanskeligt undvære P. i
større monumentale eller pompøse Anlæg,
offentlige Haveanlæg o. l. og i Blomsterhaven, se
d. A.
E. G.
</chapter>

<chapter name="Paryktræ">
<b>Paryktræ</b> se <sp>Rhus Cotinus</sp>.
</chapter>

<chapter name="Pasning af Haver">
<b>Pasning</b> <sp>af Haver</sp> se <sp>Villahavens
Pasning</sp>.
</chapter>

<chapter name="Passérmaskiner">
<b>Passérmaskiner</b> se
<sp>Konserveringsmaskiner</sp>.
</chapter>

<chapter name="Passiflora">
<b>Passiflora</b> (Passifloraceæ), Passionsblomst,
klatrende Varmhus- eller Koldhusplanter, hvoraf der
findes over 100 Arter, de fleste hjemmehørende i
de varmere Egne af Amerika, et mindre Antal i
Asien. Et Par Arter, coerulea og incarnata,
trives ogsaa udplantede om Sommeren paa en lun
Plads ved en Sydmur. Navnet Passionsblomst
hidrører som bekendt fra, at de ejendommeligt
byggede Blomsters forskellige Dele synes symbolsk
at afbilde de forskellige Attributter i Frelserens
Lidelseshistorie: Naglerne, Tornekronen etc. De
fleste Arter har en meget kraftig Vækst og kan
med deres langt løbende Ranker, der er forsynede
med Slyngtraade, dække en meget stor Flade,
hvorfor de særlig egner sig til Udplantning ved
og Beklædning af Bagvægge og Vinduesposter i
Væksthuse, Orangerier, lukkede Verandaer o. l.,
flere Arter ogsaa som Stueplanter paa mindre
Espalier. Foruden ved Blomsternes Skønhed
udmærker nogle Arter sig ogsaa ved prægtigt
farvede Frugter og andre ved Løvets Elegance.
Blomstringstiden falder noget forskellig hos de
forskellige Arter, men i Reglen fra Eftersommer til ud
ad Efteraaret. Til luftigt Varmhus eller
halvvarmt Hus anbefales: <sp>P. edulis</sp> Sims., hvide
Blomster, men mere interessant ved sine store
Frugter, der først er grønne, derefter orangegule
og til sidst mørkerøde. <sp>P. kermesina</sp> Link &
Otto, med lette, sirlige Ranker og Blade, der er
brune, prægtigt karmesinrøde Blomster og meget
rigtblomstrende. <sp>P. princeps</sp> er en af de
allersmukkeste Arter til Varmhus, med Klynger
af store, kortstilkede Blomster af en pragtfuld,
dyb rød Farve. <sp>P. quadrangularis</sp> L. med
firkantede Stængler, store purpur og violette
Blomster og i sin Hjemstavn meget store,
spiselige Frugter. <sp>P. serrata</sp> L. med lilla
Blomster og <sp>P. violacea</sp> Vill. med store violette,
vellugtende Blomster. — Til Koldhus kan
fremhæves: <sp>P. aurantia</sp> Forst. (Disemma a.
Labill.), Australien, teglstensrød eller mørk
skarlagen Blomst. <sp>P. coerulea</sp> L. med blaa og
hvide Blomster. <sp>P. racemosa</sp> Brot. med
læderagtige Blade og 8-12 cm brede, cinnoberrøde
Blomster, der ikke sidder enkeltvis, men flere i
Klynge. <sp>P. r. Loudonii</sp> med store purpur
Blomster og mange smukke nyere Af arter:
<sp>atropurpurea</sp>, mørkeblaa Blomster;
<sp>Constance Elliot</sp>, hvide Blomster; <sp>Eynsford Gem</sp>,
karminrosa Blomster og rigtblomstrende;
<sp>Imperatrice Eugenie</sp> o. fl. <sp>Kultur:</sp>
Formeringen kan ske dels ved Frø, hvis Spireevne
holder sig i 2 Aar, ved Aflægning, ved Forædling
paa P. coerulea og fornemlig ved Stiklinger,
hvortil benyttes korte Sideskud, der sættes paa
Undervarme. Omplantning om Foraaret af unge
Planter i Potte maa ske med Forsigtighed, idet
Rødderne skaanes saa meget som muligt. Som
passende Jordblanding kan anbefales: Blad- eller
Skovjord, lerholdig Markjord, Varmebedsjord og
Sand. Behandlingen af ældre Planter bestaar i
øvrigt i rigelig Luftgivning under Væksten; naar
denne er sund og kraftig, gives af og til
Gødningvand. Der tilstræbes en Hvileperiode efter
Blomstringens Ophør ved aftagende Vanding, og det
maa erindres at skære Planterne meget stærkt
tilbage tidlig om Foraaret, naar ny Vækst
begynder, for hvert Aar at tilvejebringe unge,
kraftige og blomsterdygtige Ranker.
M. H.
</chapter>

<chapter name="Passionsblomst">
<b>Passionsblomst</b> se <sp>Passiflora</sp>.
</chapter>

<chapter name="Pastinak">
<b>Pastinak,</b> Palsternacka (s.), <sp>Pastinaca
sativa</sp> L. (Umbelliferæ) er en toaarig Køkkenurt,
som er vildtvoksende her i Landet. Den har ikke
været taget stærkt under Kultur, hvorfor
Sortimentet er ringe og lidet udpræget. Man skelner
væsentligst mellem lange og korte. Varieteten
Lang P. (Student P.) er mest haardfør, holdbar
og af bedst Kvalitet. <sp>Kultur:</sp> For P. kan i
det væsentlige henvises til Kulturen for
langrodede Gulerødder; dog ynder P. en noget
sværere og fugtigere Jord. Den saas sidst i April
til først i Maj i 5 Rækker paa langs ad et 1,20
m bredt Bed eller i enkelte Rækker med 50 cm
Afstand imellem Rækkerne. Frøet dækkes med
1 cm Jord. De spirede Planter udtyndes
efterhaanden til c. 16 cm indbyrdes Afstand. Som
vildtvoksende her i Landet er P. haardfør og kan
for saa vidt gerne overvintres paa Voksestedet.
Af Hensyn til Jordens Bearbejdning og for at
have Rødderne let tilgængelige i Løbet af
Vinteren optager man dem hellere hen i Oktbr., ved
hvilken Lejlighed Toppen pudses helt af. De
overvintres enten indslaaede i Sand i en tør og
frostfri Kælder eller i en Jordkule. Frø, som er
over et Aar gammelt, er ikke paalideligt.
<sp>Sygdomme</sp> se Gulerodsfluen.
N. H.

P. fortjener fornemmelig at dyrkes i de
nordlige Egne af Norge, hvor den trives meget godt.
N—k.

<sp>Pastinak til Frøavl</sp>. Toaarig.
Tvekønnede Blomster. Krydsning er let indbyrdes
mellem Sorterne og med den vildtvoksende P.
Støvoverføringen sker for en stor Del ved
Honningbier, der søger dem stærkt, og rigelig
Krydsningsafstand er derfor nødvendig. Avlen er let,
da P. er saa haardfør, at endog store,
veludviklede Rødder meget sjældent tager Skade paa
Voksestedet; men derved er netop ofte skudt Genvej
med Avlen, ved at Optagning og Sortering er
undladt, saa der ofte faas Frø af daarlig
Afstamning, ogsaa i Retning af Rodens Smag, der ofte
er for bitter. Frøavlen af P. foregaar ganske
som af de større Gulerodssorter (se d. A.).
Jordbunden bør være dybtmuldet, ret fugtig,
næringsrig og i Frøaaret ikke for blæstudsat, da
Frøet let piskes af. Til Handelsfrø saas oftest i
Byg som Dæksæd, med 4-6 kg Frø pr. ha; hver
5. Række udelades for at afgive Gang, naar
Skærmene skal afskæres. Rødderne overvintres da paa
Voksestedet uden Omplantning. Men Dyrkning
som til Køkkenbrug med Optagning om Efteraaret
og skarp Sortering maa meget tilraades.
Udplantning straks efter; en 4-5 cm høj Jordhypning
inden Vinteren er dog sikrest for at hindre
Opfrysning; om Foraaret tidligt jævnes Kammene
ved en let Tvær- eller Krydsharvning. Eller
Rødderne kan kules og udplantes tidligst muligt om
Foraaret. Modningen begynder midt—sidst i Aug.
og varer til hen i Sept. Helst maa Skærmene
afskæres af nogle Gange, da modent Frø sidder
meget løst, og for tidligt høstet Frø, — saaledes
som meget af det bliver, hvis Stænglerne skæres
samlede af — faar en alt for lav og lidet
holdbar Spireevne. I øvrigt som Gulerodsfrø; men det
er meget lettere at rense. 12-1500 kg pr. ha
regnes som god Middelavl. Gulerodsfluens Larver (se d.
A.) kan ved tidlige Angreb ødelægge en Del, og
Larver af Skærmplantemøl sammenspinder og
gnaver ofte slemt i de unge Skærme; Stykkerne maa
da flere Gange gennemgaas og Larverne
klemmes ihjel. 100 gr = c. 30,000 Frø, passende til
250-300 m Rækkelængde. Godt Frø spirer i
Løbet af 15-20 Døgn med 65-70 pCt.; men ofte
faas meget ringere Frø. Spireevnen holder
sjældent sikkert mere end i 1 Aar.
H. G—m.

<sp>Pastinak</sp>. <sp>Anvendelse:</sp> Bruges
ituskaarne som Tilsætning til »gule Ærter«. Stuvet i
Tomatsauce til Kødrand og lign. Stegte, som
selvstændig Ret med Kartofler, brunet Smør eller
Caperssauce. Til Gratin, Urtefars, Salat og Suppe.
M. L.

<img>Paulownia imperialis.</img>
</chapter>

<chapter name="Paulownia">
<b>Paulownia</b> (Serophulariaceæ). <sp>P. imperialis</sp>
Sieb. & Zucc. (P. tomentosa Steud.), Japan, er et
temmelig haardført, paa gunstig Vokseplads
mellemhøjt Træ, der hos os forefindes eller har været
forefundet i Eksemplarer af mindst indtil 14 m
Højde. Det er et smukt og ejendommeligt Træ,
især paa Grund af sine meget store og brede,
langstilkede, helrandede eller svagt haandlappede,
filtede Blade, der navnlig paa unge, kraftige Skud,
fremkomne f. Eks. efter Nedskæring, kan naa en
Længde for selve Bladpladens Vedkommende af over
25 cm og omtrent samme Bredde. De i store Toppe
siddende, anselige og smukke, violetrøde,
indvendig gulbrunt punkterede og stribede vellugtende
Blomster kommer kun yderst sjældent til
Udvikling hos os.
A. B.

<sp>Anvendelse:</sp> P. kan kun dyrkes under
meget gunstige Forhold, men er disse til Stede,
og Træet kan opnaa god Udvikling og sin store
eksotiske Bladvækst, eventuelt Blomstring, er dette
god Begrundelse til at give det en fri,
iøjnefaldende Plads. Det nytter næppe at plante det
andre Steder end paa de sydlige Øer, men her
har større Træer taalt vore Vintre — ogsaa uden
Indbinding — og i enkelte Aar blomstret. P. kan
undtagelsesvis ogsaa benyttes som Bladplante.
<sp>Kultur:</sp> P. formeres ved indført Frø, som saas
i Kasser eller Potter under Glas, og ved
Rodstiklinger i en varm Drivbænk. Planterne prikles
rettest i Potter, hvorved de lettest kan gives en
efter Behovet passende Afstand, dyrkes om
Sommeren paa Friland paa en Plads med godt Læ og
overvintres de første Aar frostfrit. Ved
Udplantning giver man dem en lys, lun og varm Plads
med dybt bearbejdet, næringsrig, ikke tør
Muldjord, og vil man opdrætte dem som Træer,
bevikler man dem om Vinteren med Halm — som
ved større Planter lettest sker ved tyktsnoede
Halmsimer — og giver dem derefter et Dække
af Løv og Granris ved Roden, en Behandling, som
i alt Fald maa fortsættes, indtil man efter nogle
Aars Forløb har opnaaet at faa fast, modent Træ,
som kan taale nogen Frost. Benyttet som
Bladplante nedskæres Skuddene om Efteraaret til
Grunden, hvorefter Roden dækkes godt med Løv om
Vinteren. Om Foraaret vil der da fremkomme
indtil mandshøje Skud med meget store Blade.
Saadanne Planter kræver rigelig Næring, men de
er ikke holdbare.
J. B.
</chapter>

<chapter name="Pavetta">
<b>Pavetta</b> se <sp>Ixora</sp>.
</chapter>

<chapter name="Pavia">
<b>Pavia</b> se <sp>Æsculus</sp>.
</chapter>

<chapter name="Peberbusk">
<b>Peberbusk</b> se <sp>Daphne Mezereum</sp>.
</chapter>

<chapter name="Pebermynte">
<b>Pebermynte</b> se <sp>Mentha</sp>.
</chapter>

<chapter name="Peberrod">
<b>Peberrod,</b> Pepparot (s.), <sp>Cochlearia
Armoracia</sp> L. (Cruciferæ), fleraarig Køkkenurt, som
vokser vildt i de fleste Lande i Europa, men
navnlig paa fugtige Steder af Østeuropas Saltstepper.
Planten er fuldkommen haardfør her i Landet.
Dyrkes for Rodens Skyld. Variationerne mellem de
dyrkede Former er ikke store; dog findes der
Stammer med mindre Blade og større og finere
Rødder og det modsatte. <sp>Kultur:</sp> Voksestedet
maa ligge fuldt udsat for Solen. I ikke for
udsatte Egne er særligt Læ overflødigt. Jordstykket
maa til alle Tider af Aaret indeholde
tilstrækkelig Fugtighed uden dog at lide af staaende
Grundvand. Selve Jorden maa være skørteret, dybt
muldet og meget næringsrig. Planten ynder
Staldgødning og saltholdige Stoffer som Tang, dog maa
den ikke gerne komme i direkte Berøring med
frisk Gødning, da dette skal fremkalde Pletter
paa Roden og gøre den tilbøjelig til at grene sig.
Naturlige Voksesteder, som egner sig godt for
Peberrodsdyrkning, er udtørrede Damme, Grave
o. l., hvor i Tidens Løb et tykt Lag Dynd er
afsat. Jordstykket maa nylig have været dybt og
godt bearbejdet. P. formeres altid ved Stikning
af Rodstykker, som paa ethvert Punkt er villige
til at danne saavel Skud som Trævlerødder; men
hvilke Dele af Roden, som anvendes, og hvorledes
de anvendes, har været og er meget forskellig
til de forskellige Tider og paa de forskellige
Steder. For Tiden vil her i Landet den almindeligste
Maade være at anvende tynde Rodgrene paa 30-40
om Længde og knapt saa tykke som en Lillefinger
og at dyrke dem i enaarig Kultur.
Fremgangsmaaden er da denne: Saa snart Jorden om
Foraaret er bekvem, jo før jo heller, pløjes og harves
eller graves og rives Jordstykket; der afsættes 75
em brede Bede, adskilte ved 50 cm brede Gange,
løbende i N.-S., og stærke Stokke anbringes i
Bedenes Hjørner: mellem disse Stokke spændes
Snoren, efter hvilken atter Bedenes Sider afstikkes.
Af Gangene afgraves derpaa c. 1/2 Spademaal, som
lægges ovenpaa Bedene, der derpaa rives med lidt
hvælvet Overflade. Paa langs ad hvert Bed snøres
nu to Snorslage, c. 8 cm fra Kanten, altsaa med 60
cm indbyrdes Afstand, og i Forbundt afsættes de
Mærker, hvori der skal plantes. Imedens dette
foregaar, er de fra Efteraaret indslaaede, ovenfor
omtalte tynde Rodgrene optagne og pudsede med
en ulden Klud, hvormed hele Midten af
Rodgrenen gnides, saa alle Øjne og Rodtrevler paa dette
Stykke fjernes, medens kun de to Endepartier
forbliver urørte, for at disse kan danne Rod og
Top. Disse Rodgrene plantes nu i de omtalte
Mærker ved Hjælp af en 75 cm lang, spids og
svagt bøjet Plantepind, som stikkes i Jorden ved
Mærket og føres næsten vandret 40-50 cm ind i
Bedet, saaledes at Spidsen af Pinden til sidst er
c. 16 cm under Jordoverfladen. Pinden trækkes
nu forsigtigt ud, og i det fremkomne Hul
indstikkes et af de afgnedne Rodstykker med
Rodenden først, indtil Topenden ligger i Mærket;
derpaa trykkes Jorden med Foden fast om Rodstykket,
særlig om dets Rodende. Ud paa Sommeren, naar
Planterne er i god Vækst, i Begyndelsen af Juli,
foretages den saakaldte »Nakning«, der udføres
saaledes: Jorden fjernes fra c. de 2/3 af Roden, regnet
fra Topenden. Samtidig med at den nedre Tredjedel
holdes fast i sit Leje, f. Eks. ved at man sætter
en Fod fast over det Sted, hvorunder Rodenden
findes, afskæres alle Siderødder fra den blottede
Del af Roden, hvorpaa den afgnides med en ulden
Klud for at fjerne alle Rodtrævler; samtidig
afskæres, hvad der muligvis findes af Topskud mere
end to kraftige; efter endt Behandling lægges den
løsnede Del af Roden atter ned i sit Leje,
tildækkes med Jord, trykkes fast og vandes. Denne
Nakning gentages en Maanedstid senere, men da
ikke saa grundigt. Optagningen finder Sted sidst
i Oktbr. eller først i Novbr. ved en formelig
Kulegravning, idet man søger at komme ind under
hele Planten og omhyggeligt faa alle Rodstumper
ud af Jorden. Ved Pudsningen af de optagne
Planter sorteres Produktet i tre Dele: 1) De tykke,
ugrenede Rodstykker (de Stykker, som
»nakkedes«) til Husholdningsbrug. 2) De lange, tynde
Siderødder, som udgaar fra Hovedrodens Grund,
for saa vidt de har omtrent en Lillefingers
Tykkelse og 30-50 cm Længde; disse fries for alle
Forgreninger, skæres til med et skraat Snit ved
den nedre Ende, da det ellers om Foraaret kan
være vanskeligt at se, hvad der er Top- og
Rodende paa Stiklingen, og bundtes. 3) Endelig føres
om muligt al Top, alle Trævlerødder, og hvad der
ellers er pudset fra de ovennævnte Produkter,
udenfor Haven til et Sted, hvor det ingen Ulempe
kan medførte, om det næste Aar vokser videre.
Rodstykkerne til Husholdningsbrug nedgraves paa
et tørt Sted paa Friland, Stedet mærkes med
Stokke, og Frosten holdes borte
derfra ved Dækning; herfra tages
mindre Partier ad Gangen ind i
Kælderen til det daglige Behov.
Bundterne med Læggerødder nedgraves
ligeledes paa Friland, hvor de for at
bevare deres Friskhed forbliver, til
de skal bruges om Foraaret.
Bladene kan i den tørre Forsommertid
angribes stærkt af Jordlopper.
<sp>Sygdomme</sp> se Hvidrust.
N. H.

<sp>Handelskultur af
Peberrod</sp>. Ved Dyrkning af P. i det store
vil man i Almindelighed benytte en
anden og billigere Dyrkningsmaade
end den ovenfor skildrede. Hvis
Jorden, hvori man vil dyrke P., ikke
er i særlig stærk Gødningskraft,
maa den gødes før Plantningen, og
hvis Gødningen paaføres om
Efteraaret, før Jorden vinterpløjes, vil der
intet være i Vejen for at gøde med
kraftig, frisk Staldgødning, helst
Kogødning. Om Foraaret pløjes
Jorden 1-2 Gange, eftersom den er mere
eller mindre bekvem, hvorefter den
harves og tiltromles. Umiddelbart derefter
foretages Lægningen af Peberrodsplanterne, som
meget formaalstjenligt kan ske paa følgende Maade:
Først afmærkes Jordstykket med en 3-4tandet
»Markør«, og Rækkerne gives en indbyrdes
Afstand af 65 cm. Plantningen udføres ved, at en
Arbejder med en let Spade udstikker en smal Rille
i den af Markøren afmærkede Række og paa langs
ad Rækken, tilstrækkelig lang til, at
Rodstiklingen kan anbringes deri, og med en jævn
Skraaning fremefter, saaledes at Hullet, hvor
Topenden af Planten skal anbringes, kun bliver 2-3 cm
dybt, medens den i den modsatte Ende bliver c.
12-14 cm dyb. I denne Rille anbringer en Kone,
som medfører Rodstiklingerne i en aflang Kurv,
en Plante, hvorefter Manden med Spaden fører
den opstukne Jord tilbage over Planten; mens
Konen da gør et Skridt fremefter for at anbringe
den næste Plante i den ny Rille, som Arbejderen
imidlertid har opstukken, sætter hun Foden paa
det Sted, hvor den umiddelbart forud lagte Plante
befinder sig, for at trykke Jorden fast over denne.
Forinden Jorden føres tilbage over Planten, maa
Arbejderen gøre et let Stik med Spaden paa tværs
af Rækken og c. 8 cm fra Rodenden af den sidst
lagte Plante for paa den Maade at mærke, hvor
Konen skal anbringe Topenden af den næste
Plante. Ved saaledes at anbringe Planterne paa
langs ad Rækkerne opnaar man den Fordel at kunne
benytte Hestehakken ved Rensningen, hvilket man

<img>Rodstikling
af Peberrod.</img>
selvfølgelig ikke kan eller i hvert Fald kun i
hveranden Række, naar Planterne lægges i
Forbundt paa tværs af Rækkerne. Foruden at
Rensning med Hestehakke i Reglen vil være billigere
end Rensning ved Haandkraft, opnaar man tillige
ved Brugen af Hestehakken at holde Jorden løs og
aaben, hvilket i høj Grad vil befordre Planternes
Trivsel. Ved Dyrkning af P. i det større kan man
i Reglen nøjes med at »nakke« Planterne én Gang,
da Arbejdet ellers vil blive uoverkommeligt; men
foretages Nakningen paa det rigtige Tidspunkt,
naar Toppen begynder at vokse for stærkt fast i
Jorden, hvilket i Almindelighed vil være Tilfældet
i Løbet af Juli Maaned, vil det ogsaa være
overflødigt at gentage dette Arbejde. Nakningen
udføres ved, at man med den ene Haand griber om
Toppen, og med Fingrene paa den anden forsigtigt
fjerner noget af Jorden om Planten for at finde,
hvor de stærke Rødder, som fastholder den øverste
Halvdel af Planten, sidder; disse fraskæres derefter
tilligemed de overflødige Topskud med en Kniv,
hvorefter Planten lægges tilbage i sit Leje,
tildækkes og fasttrykkes i Jorden. Nogen Afgniden
af de fine Smaarødder enten med Haanden eller
med en Uldklud er derimod næppe nødvendig eller
formaalstjenlig. Da Peberrodsplanten lider ikke
saa lidt ved Nakningen, særlig naar Vejret er
varmt og tørt, vil det være tilraadeligt saa vidt
muligt at foretage Nakningen i skyet eller
fugtigt Vejr, men da dette ikke altid kan lade sig
gøre, maa det i hvert Fald paases, at Arbejdet
udføres saa hurtigt og lempeligt som muligt. Naar
Peberrodsplanterne atter er komne i frodig Vækst,
og Bladene begynder at lukke Rækkerne, vil en
sidste Rensning med Hestehakken være at
anbefale, og man bør da lade de smalle Tænder gaa
temmelig dybt i Jorden, selv om nogle af
Siderødderne skal blive overrevne, særlig da Vejrliget
paa den Tid af Aaret i Reglen er fugtigt; det
viser sig, at den saaledes gennemarbejdede Jord
efter nogle Dages Forløb vil være gennemløbet af
ny Rødder. Herefter passer Peberrodsstykket sig
selv indtil Optagningen, som maa ske saa sent som
muligt i Novbr., naar Toppen er helt eller delvis
visnet. Har man ikke Brug for hele Afgrøden om
Vinteren, kan man ogsaa lade en Del af P. blive
siddende i Jorden til om Foraaret; men det vil dog
i Reglen være rigtigst at opgrave det hele om
Efteraaret. Opgravningen sker bedst med en
almindelig Spade; man frastikker Jorden langs den ene
Side af Peberrodsstykket, indtil man finder
Rodenden; Spaden anbringes da paa tværs af Stykket
umiddelbart nedenfor Rodenden, og med et kraftigt
Tryk fraskærer man alle de Rodgrene, som findes
der, hvilket i Almindelighed vil være de fleste og
kraftigste; derefter anbringes Spaden paa langs og
ind under Peberrodsstykket, som derved løsnes,
hvorefter man med højre Haand griber om
Topenden, og med et Par raske Slag mod Træskoen
afbankes den vedhængende Jord. Ved saaledes
først at frastikke Rødderne med Spaden undgaar
man at større eller mindre Dele af disse afbrækkes
og følger med, hvilket ikke kan undgaas, hvis man
benytter en Greb ved Optagningen, og da Rødderne
jo næste Aar skal benyttes til Lægningen, er det
af Betydning, at de bliver saa lidt beskadigede som
muligt. Optagningen af Rødderne kan nu enten ske
ved at grave dem op med Greb eller ved Hjælp
af en god Plov. Tidligere brugte man altid
Reoling, men benytter man en god, tilstrækkelig
dybtgaaende Plov, vil dette Arbejde kunne udføres
langt hurtigere og billigere, og uden at saa mange
Planter beskadiges, som ved Reoling. Da det er af
Betydning, at Jorden er nogenlunde bekvem ved
Optagningen af Planterne til Lægningen næste Aar,
vil man i Almindelighed staa sig ved at udsætte
dette Arbejde til om Foraaret, og paa den Maade
holder Planterne sig ogsaa fuldt saa friske som
ved Optagningen om Efteraaret og Nedkuling om
Vinteren. De nyere amerikanske Plove, f. Eks.
Albion-Ploven, kan gaa meget dybt, indtil 30-40
cm, men maa da forspændes med 3 kraftige Heste,
ligesom Langjærnet selvfølgelig maa aftages, men
1 ha vil da ogsaa ved Hjælp af en saadan Plov
kunne renses for Peberrodsplanter for c. 1/5 Del
af, hvad Optagning ved Reoling vil koste. For hver
Fure, som trækkes med Ploven, maa der gaa nogle
Mænd med langgrenede Grebe, som franeden
opefter trækker Greben gennem Furen, hvorved
Planterne følger med til Overfladen og opsamles af
efterfølgende Koner. At der paa denne Maade
selvfølgelig vil blive en Del Smaastumper af
Rødderne tilbage i Jorden, kan ikke undgaas, men
dette bliver man heller ikke fri for selv ved den
omhyggeligste Reoling, og ved et fornuftigt Valg
af de efterfølgende Afgrøder vil det ikke være
vanskeligt at faa P. udryddet.
D. T. P.

<sp>Peberrod</sp>. <sp>Anvendelse:</sp> Bruges som
Tilsætning til Salater og Dessert af pisket Fløde, til
Sauce, Asier, som Bordkrydderi o. s. v. Se
Krydderurter.
M. L.
</chapter>

<chapter name="Peireskia">
<b>Peireskia</b> se <sp>Pereskia</sp>.
</chapter>

<chapter name="Pelargonium">
<b>Pelargonium</b> (Geraniaceæ). Ifølge de nyeste
Undersøgelser omfatter denne Slægt c. 230 Arter,
der paa nogle faa Undtagelser nær alle er
hjemmehørende i Sydafrika. Der findes baade enaarige
og fleraarige, undertiden med Knold forsynede,
urteagtige Arter og halvbuskagtige eller buskagtige
Arter med i Reglen kødfulde Stængler. Bladene
er meget forskelligt formede, hele eller delte, snart
glatte, og snart behaarede eller forsynede med
Kirtelhaar indeholdende en vellugtende Olie.
Blomsterstanden er skærmlignende med uregelmæssige
Blomster, idet de to øverste Kronblade sædvanlig
er større, og de tre nedre smallere. Enkelte Arter
dyrkes i det sydlige Frankrig til
Parfumefabrikation, men størst Betydning har de kapske,
buskagtige Arter faaet, fra hvilke de i Koldhus
dyrkede Pelargonier nedstammer. Som de vigtigste
Arter maa nævnes: <sp>P. angulosum</sp> Ait. med
purpurrøde Blomster, dyrket siden 1724; <sp>P.
cucullatum</sp> Ait. purpurrød, kendt i England
allerede i 1690; <sp>P. grandiflorum</sp> Willd. med
hvide Blomster og røde Aarer paa de øverste
Kronblade, indført til England 1794; <sp>P. graveolens</sp>
L'Herit. har store, haandsnitdelte, vellugtende
Blade med brede Flige og smaa lyst purpurrøde
Blomster; <sp>P. inquinans</sp> Ait., indført til
England 1714, har temmelig kødfulde, laadne Skud,
ensartet grønne Blade og ret regelmæssige
skarlagenrøde Blomster; <sp>P. peltatum</sp> Ait. har tynde
nedliggende Skud med haandlappede, glatte,
glinsende, saftige Blade og karminrosenrøde Blomster;
den omfatter enkelte vildtvoksende Varieteter og
har været dyrket siden 1701; P. Radula L'Herit.
har dybt haandsnitdelte vellugtende Blade med
smalle Flige, hvis Rande er tilbagebøjede;
Blomsterne er smaa, lyst purpurfarvede; <sp>P. zonale</sp>
Willd. har noget tyndere, mindre behaarede Skud,
end P. inquinans, Bladene er forsynede med et
mørkt Baand, og Blomsterne er karminrøde,
uregelmæssigt formede; den bragtes til England i
1710. Af disse Arter, hvoraf de fleste dog ikke
mere findes i Kultur, er der i Tidens Løb
fremkommet en uendelig Mængde Varieteter og
Hybrider, som er af overmaade stor Værdi som
Prydplanter. De henføres sædvanlig til følgende fire
Grupper:

1. <sp>Storblomstrede Pelargonier</sp>
(Engelske P.), der hovedsagelig synes at nedstamme
fra P. cucullatum, men ogsaa fra P. angulosum
og P. grandiflorum og maaske endnu nogle Arter.
Ved fortsat Dyrkning har man af disse
Pelargonier efterhaanden frembragt en Mængde
prægtige, snart høje, snart lave Sorter med store, ofte
halvfyldte, baade ensfarvede og flerfarvede
Blomster i alle Farveafskygninger fra rent hvidt til
det mørkeste rødbrune og rødviolette. Særlig i
Tyskland har man i den nyere Tid tiltrukket
mange smukke lave og rigtblomstrende Sorter. Af
ældre og nyere gode Sorter kan nævnes:
<sp>Amethyst</sp>, lyslilla; <sp>Edward Perkins</sp>,
skarlagenrød; <sp>Germania</sp>, rød med sorte Pletter;
<sp>Gräfin Zeppelin</sp>, hvid med karminrøde
Pletter; <sp>Mme. Thibaut</sp>, hvid og rød;
<sp>Primadonna</sp>, lysrosa med smaa mørke Pletter;
<sp>Schneewittchen</sp>, hvid og karminrød. De
storblomstrede Pelargonier blomstrer rigt og
tidligt og er prægtige Dekorationsplanter i Koldhus
samt ganske udmærkede Stueplanter, men da den
enkelte Sorts Blomstringstid er lovlig kort, har
man i den nyere Tid med nogenlunde Held
bestræbt sig for at tiltrække remonterende Sorter,
hvoraf <sp>Ostergruss</sp> kan nævnes. <sp>Kultur:</sp>
Formeringen foregaar bedst i Juli Maaned, idet
Skuddene paa de paa denne Tid afblomstrede
Planter skæres ned paa 2-3 Knopper, hvorved man
erholder Stiklingemateriale til Formeringen.
Stiklingerne gøres 2-3 Led lange, men maa ikke være
for træagtige ved Basis, da Roddannelsen saa
foregaar mere vanskeligt. Stiklingerne sættes
enkeltvis og godt fast i smaa Potter i en Jord, der
er fri for al Gødning og holder godt paa
Fugtigheden, for at man om muligt kan undgaa
Vanding mellem Stikningen og Roddannelsen. Jorden
kan passende bestaa af Markjord og findelt
Sphagnumtørv iblandet rigeligt Sand. Efter Stikningen
vandes, hvorpaa Potterne anbringes i en afbrugt
Drivbænk, hvor de saa vidt muligt holdes i
indesluttet Luft med Skygge uden Vanding, til
Rødderne er dannede. Paa varme Dage gives Luft,
men helst forneden paa Vinduerne, for at de
øverste Planter ikke skal tørre for meget; bliver de
trods alt tørre, maa der vandes, men efter en
Vanding bør der gives lidt Luft, for at den overflødige
Fugtighed kan fordampe. Afpudsning af
Stiklingerne maa foretages for at hindre Raaddenskab i
at brede sig. Efter 3-4 Ugers Forløb vil en Del
af Stiklingerne have dannet Rod og begynde at
vokse, de flyttes da bort og sættes i en anden
Karm, hvor der gradvis gives mindre Skygge og
mere Luft saaledes, at Vinduerne til sidst kan
aftages i godt Vejr. De største Planter kan
omplantes i lidt større Potter, Skuddene knibes, og det
paases, at Rødderne ikke vokser gennem
Bundhullet. De mindre fremmelige Stiklingeplanter
tildeles efterhaanden den samme Behandling, som de
større, men omplantes dog ikke. Sidst i
September indflyttes Pelargonierne i et lyst Sadeltagshus
med Gavlene i Nord-Syd, hvor de opstilles med
rigelig Plads imellem Planterne, og hvor der
holdes en Varme af 5-6° C. og tør Luft; man maa
ofte bruge Varmeapparatet og give Luft samtidig.
Der vandes sparsomt og meget forsigtigt. Sidst i
Januar forhøjes Varmen til c. 8° C., og naar
Planterne c. midt i Februar begynder at vokse,
omplanter man de kraftigste Planter fast i vel
drænede Reseda- eller Sommerlevkøjpotter i en
Jordblanding af 3 Dele Græstørvjord, 1 Del gl.
Gødning og 1/2 Del Grus samt lidt Superfosfat. Efter
Omplantningen vandes sparsomt, indtil Rødderne
har udviklet sig, hvorefter Varmen gradvis
forhøjes til 10-12° C. Der gives efterhaanden rigelig
Luft, og skinner Solen i Løbet af Foraaret for
kraftigt, særlig under Blomstringen, skygges lidt.
For at Luften ikke skal blive for tør overvandes,
men Sprøjtning af Planterne bør ikke finde Sted.
Pelargonierne maa have rigelig Plads, og
Opbinding foretages, naar den er fornøden. Vil man
have store Planter, omplantes endnu en Gang,
ligesom Grenene maa bindes ud fra hverandre. Under
Blomsterudviklingen, naar Rødderne omtrent har
fyldt Potterne, er det gavnligt at vande med
flydende Gødning. Ved Anvendelse af forskellige
Sorter kan Blomstringen bringes til at udstrække sig
over April-Juni Maaneder. Efter Afblomstringen
nedskæres Skuddene paa 2-3 Knopper, Planterne
stilles i en aaben Bakke, skygges lidt og
beskyttes imod Regn, for at de en Tid kan holdes tørre.
Senere vandes lidt, og efter 3-4 Ugers Forløb
begynder de unge Skud at vokse frem, og naar disse
er 2-3 cm lange, omplantes Pelargonierne i noget
mindre Potter end forhen samt i en mere
sandblandet Jord uden Kunstgødning. Vinduerne
lægges paa Bakken, og der gives kun lidt Vand og
Luft, indtil Rødderne er udviklede, hvorefter hele
Behandlingen foregaar ligesom ved de unge
Stiklingeplanter. Henad Foraaret omplantes disse
ældre Planter atter i større Potter i kraftigere Jord
og vil da kunne udvikle sig til særdeles store,
prægtige, blomsterrige Individer. Da grønne
Bladlus helt kan ødelægge de storblomstrede
Pelargonier, maa man stadig meget omhyggeligt
undersøge Planterne og ryge i Huset, saa snart Lusene
viser sig.

2. <sp>Rundbladede Pelargonier</sp> er
fremkomne dels ved Variation af P. inquinans og P.
zonale og dels ved Krydsning mellem disse og
maaske flere Arter. De kaldes ogsaa
Skarlagenpelargonier og Zonale-Pelargonier, hvilke Navne
dog ikke er rammende, da Sorterne hverken
udelukkende har røde Blomster eller kun stammer fra
P. zonale. Der er i Tidens Løb fremkommet en
Mængde Sorter, der nu er udviklede til en høj
Grad af Fuldkommenhed, idet der nu findes høje
og lave, grønbladede og brogetbladede,
enkeltblomstrede og mere eller mindre fyldtblomstrede Sorter
med store, smukt formede, sædvanlig ensfarvede
Blomster i alle Farveafskygninger fra hvidt til
mørkerødt. I den nyere Tid er det særlig i
Tyskland at der er tiltrukket forbedrede Sorter,
saaledes af den saakaldte Reformator-Type, der
udmærker sig ved tæt, lav, men kraftig Vækst,
talrige Blomsterstande med store Blomster, hvilke
Egenskaber særlig gør dem velegnede til
Udplantning. Af grønbladede erikeltblomstrede Sorter til
Dyrkning i Potte kan nævnes: <sp>Brockenschnee</sp>,
hvid; <sp>Cardinal</sp>, skarlagenrød; <sp>Duchesse
des Cars</sp>, hvid; <sp>Königin Olga v.
Würtemberg</sp>, rosenrød; <sp>Leconte de Lisle</sp>,
skarlagenrød med hvidt Øje; <sp>Paul Crampel</sp>
(Meteor), skarlagenrød; <sp>Reformator</sp>, teglrød;
<sp>Rival</sp>, laksrød; <sp>Royal purple</sp>, purpurrød;
<sp>Schöne Ulmerin</sp>, rosenrød; <sp>Wilhelm
Pfitzer</sp> , orangerød. Af fyldtblomstrede:
<sp>Beauté Poitevine</sp>, laksfarvet; <sp>Decorator</sp>, lys
skarlagen; <sp>F. V. Raspail improved</sp>,
skarlagen; <sp>La Favorite</sp>, hvid; <sp>M. Florentine</sp>,
mørk skarlagen; <sp>Madeleine Marion</sp>,
blegrød; <sp>Rubin</sp>, skarlagen. Ved Krydsning imellem
rundbladede Pelargonier og P. peltatum er der
fremkommet en ny Race med langstrakt Vækst,
hvoraf bør fremhæves <sp>Achievement</sp> (Zittau),
halvfyldt, rosenrød, og <sp>Alliance</sp>, halvfyldt,
blegrød med purpurrøde Pletter. Af brogetbladede
rundbladede Pelargonier haves adskillige Sorter, hvoraf
<sp>Zulu</sp> er broncefarvet, <sp>Flower of the Day</sp> og
<sp>Wilhelm Langguth</sp>, hvidbrogede, <sp>Mme
Salleron</sp>, ganske lav, hvidbroget, og <sp>Mrs.
Pollock</sp>, gul og rødbroget. De rundbladede
Pelargonier er paa Grund af deres lange
Blomstringstid ikke alene fortrinlige Planter til
Dekoration i Koldhus, men dyrkes ogsaa paa Grund
af deres Nøjsomhed næsten i enhver Bolig.
Dernæst hører de til vore mest anvendte
Udplantningsplanter (se nedenfor). <sp>Kultur:</sp>
Formeringen kan foregaa ved Frø, hvorved kan tiltrækkes
kraftige gode Planter, men da de ved Frøudsæd
varierer, og man næsten altid ønsker en ganske
bestemt Sort ægte gengivet, benytter man saa godt
som udelukkende Stikning, der kan foretages
næsten paa alle Tider; i August formeres dog
Høvedmængden af Planterne, og som Moderplanter
benyttes helst ældre Planter, der udplantes paa Friland
paa et solaabent Sted i mager Jord. Stiklingerne
er meget saftfulde og bør efter at være tilskaarne
helst ligge nogle Timer, for at Snitfladen kan
tørre noget; de stikkes enten enkeltvis i smaa
Potter eller frit i sandblandet Jord i en afbrugt Bænk,
hvor de skygges og holdes i noget indesluttet
Luft de første Dage, derefter udsættes de
efterhaanden for fuld Sol og holdes luftigt, men maa
da passes med Sprøjtning. Vinduerne tages snart
af og lægges kun paa i daarligt Vejr. De frit
stukne plantes, naar de har Rod, enkeltvis eller
endog flere sammen i smaa Potter, alle de unge
Planter holdes ude i Bænk, saa længe Vejret
tillader det, og overvintres paa 5-6° C. lyst og tørt
ligesom de storblomstrede Pelargonier. Sidst i
Februar eller først i Marts omplanter man
Planterne i en lignende Jordblanding, som nævnt ved
de storblomstrede P. og forhøjer gradvis
Temperaturen, man vil da kunne have dem i Blomst i
Maj, men ved tidligere Omplantning af
tidligtblomstrende Sorter, f. Eks. Paul Crampel, kan man
have blomstrende Planter i Begyndelsen af April.
Ved gentagen Omplantning og passende Knibning
kan man ikke alene tiltrække store Pragtplanter,
men ogsaa have blomstrende Planter hele
Sommeren. De dyrkes i et lyst luftigt Hus og vandes
med flydende Gødning under Blomsterudviklingen.
Har man ikke Planter nok fra Augustformeringen,
formeres yderligere i Marts, og Stiklingerne sættes
da i smaa Potter i Formeringshuset eller i en
varm Bænk. I Almindelighed tiltrækkes de
rundbladede Pelargonier i lav busket Form, men visse
Sorter af høj, opret, kraftig Vækst, f. Eks. Paul
Crampel, kan meget vel formes som højere eller
lavere ogsaa til Udplantning meget anvendelige
Krontræer, der sædvanlig kræver 2 Aars Væksttid
for at være tjenlige.

3. <sp>Vedbendbladede Pelargonier</sp>
nedstammer fra P. peltatum og dennes Varieteter
og omfatter nu baade grønbladede og brogetbladede,
hele Sommeren rigt blomstrende Sorter med snart
enkelte, snart fyldte, store, smukke Blomster i
mange Farveafskygninger fra hvidt til
skarlagenrødt og rødlilla. Af smukke grønbladede Sorter
med fyldte Blomster maa fremhæves: <sp>Colonel
Baden-Powell</sp>, lyserød; <sp>Leopard</sp>,
rødplettet; <sp>L'Etincelant</sp>, skarlagenrød; <sp>Mme.
Crousse</sp>, lys, rosenrød; <sp>Rheinland</sp>,
purpurviolet; <sp>Weisse Perle</sp>, hvid. Af brogetbladede
kan nævnes: <sp>L'Elégant</sp> med hvidkantede Blade
og enkelte hvide Blomster. De vedbendbladede P.
anvendes i Koldhus, snart som almindelige
Potteplanter, og snart som Hængeplanter eller som
espalierede, hvortil de paa Grund af deres lange
svage Skud egner sig godt; dernæst er de
udmærket skikkede til Udplantning og Altanbeplantning
(se nedenfor). <sp>Kultur:</sp> Formeringen sker ved
Stikning om Sommeren, og Dyrkningen kan foregaa
paa samme Maade, som ved de storblomstrede
Pelargonier, dog kræver P. peltatum en noget højere
Vintertemperatur.

4. En særlig Gruppe P. danner de med
<sp>vellugtende Blade</sp> forsynede Arter, der kun har
smaa uanselige Blomster og udelukkende dyrkes
for Bladenes Skyld, idet disse ikke alene er
vellugtende, men hos flere Arter ogsaa er meget
smukt delte. De almindeligst dyrkede er P.
graveolens og P. Radula, der udmærker sig ved høj,
opret, kraftig Vækst og sammen med Hybrider
mellem dem under Navnet <sp>Rosengeranium</sp>
(P. roseum hort.) er almindeligt udbredte og fra
gammel Tid yndede Stueplanter. Bladene af P.
Radula er smukke og anvendelige til Binderi.
<sp>Kultur:</sp> Formeres ved Stiklinger og dyrkes
paa lignende Vis som de rundbladede P.; de unge
Planter giver de smukkeste, største og mest
anvendelige Blade.
G. B.

<sp>Pelargonium til Udplantning</sp>.
<sp>Engelske P.</sp> kan anvendes til Udplantning, men
spiller paa Grund af den korte Blomstringstid og
Blomsternes Ømtaalighed overfor Blæst og Regn
kun en ringe Rolle; de bedst anvendelige er de
nyere remonterende Sorter, f. Eks.
<sp>Ostergruss</sp>, lys purpurfarvet.

Blandt de Tusinder af Varieteter, der i Tidens
Løb er tiltrukne af <sp>Rund- og
Vedbendbladede P.</sp>, er kun et forholdsvis ringe Antal
egnet til Udplantning i Grupper og Altankasser,
og Flertallet af de Varieteter, der anvendes med
stor Virkning i andre Lande, er paa Grund af
vort ofte regnfulde Sommervejr ikke gode her i
Landet. Et tilfredsstillende Resultat med disse
Pelargonier beror, da Kulturen i sig selv er let,
næsten udelukkende paa et omhyggeligt Valg af
Sorter. De væsentligste Krav til disse er klare
Farver, stor Blomsterrigdom, Modstandsdygtighed
i fugtigt Vejr samt villig Vækst og Formering.
Nedenstaaende 20 Varieteter besidder alle i større
eller mindre Grad disse Egenskaber. <sp>Duchesse
de Cars</sp>, enkelt, hvid; <sp>Henry Jacoby</sp>,
enkelt, mindre god Vækst, men en smuk, dyb
blodrød Farve, der ikke er opnaaet i nogen af de
senere Tiltrækninger; <sp>Königin Olga von
Würtemberg</sp>, enkelt, rosa; <sp>Paul Crampel</sp>
(Meteor), enkelt, højrød, stærktvoksende. Disse, der
alle er ældre Sorter, egner sig i lige Grad til
Gruppe- og Altanplantning; Varieteten <sp>West
Brighton Gem</sp>, enkelt, teglrød, meget
rigtblomstrende, er ganske lav og har ejendommelige
hvidstribede Stilke; den egner sig kun til
Grupper og blomstrer i Modsætning til andre P.
nogenlunde i Halvskygge.

I Erkendelse af, at der næppe med Hensyn til
Blomsternes Størrelse eller Farve kunde naas
videre ved Tiltrækningen af P.-Varieteter, skabtes
i Begyndelsen af Aarhundredet en ny Serie
P.-Varieteter med forbedret Vækst, særlig med
Gruppeplantning for Øje. De efterfølgende Varieteter er
blandt andre fremkomne ved disse Arbejder. Det
typiske for dem er, at Stængelstykkerne er ganske
korte, saaledes at Blomsterstandene bæres i
omtrentlig samme Højde, hvilket er af god Virkning
i en Gruppe. Den første Varietet af denne Type,
der i øvrigt er kraftigt voksende og storblomstret,
var <sp>Reformator</sp>, enkelt, teglrød, der er
Stamfader til en Del af de senere fremkomne Varieteter.
Blandt de øvrige bør nævnes <sp>Cardinal</sp>, som en
lav <sp>Paul Crampel</sp>, en Krydsning mellem
denne og Reformator; <sp>Gartendirektor Ries</sp>,
enkelt, mørk karmin; <sp>Rival</sp>, laksrosa, meget
lav og overordentlig rigtblomstrende, en
Krydsning mellem Reformator og Achievement (Zittau);
<sp>Schöne Ulmerin</sp>, rosa; <sp>Wilhelm
Phitzer</sp>, gulligrød, knap saa lav og kraftig som de
øvrige. En særlig Gruppe danner de tidligere saa
meget anvendte <sp>brogetbladede
P.</sp>-Varieteter, hvoraf kan nævnes: <sp>Graf v. Bülow</sp>, hvid-,
gul- og grønbroget, smuk, men noget sart; <sp>Mad.
Salleron</sp>, hvid og grøn, lav, anvendelig til
Kant; <sp>Zulu</sp>, gul- og brunbroget. Krydsningerne
mellem P. zonale og P. peltatum egner sig med
deres bløde, halvt krybende, halvt oprette Vækst
særdeles godt til Altanplantning, særlig den først
fremkomne, letfyldte Varietet, <sp>Achievement</sp>
(Zittau). P. peltatum, Slyng-P. eller
Vedbendbladet P., er uden Tvivl den bedste Altanplante,
der findes, men er ogsaa en fortrinlig
Gruppeplante, der, forudsat den plantes tilstrækkeligt tæt
og faar Lov at skyde enkelte Ranker ud over
Gruppens Kant, kan give et Billede af Liv og
frodig Vækst som faa andre Planter. Selv om P.
peltatum ikke kan lyse i Solen og gløde i
Tusmørket, som de røde P. zonale, saa findes der dog
Varieteter med Farver, der er af fortrinlig
Virkning i Gruppe, hvortil kommer den større
Haardførhed og Fordringsløshed. <sp>Etincelant</sp>,
højrød; <sp>Jeanne d'Arc</sp>, hvid; <sp>Mad. Crousse</sp>,
lysrosa; <sp>Rheinland</sp>, rødviolet; <sp>Souvenir
de Charles Turner</sp>, skinnende rosa, er alle
let fyldte, langrankede og rigtblomstrende.
<sp>Kulturen</sp> er den samme som for Potteplanter af
P., kun at den kan gøres mindre omstændelig,
da Planter, der i Slutningen af Maj fylder en 10
cm Potte, er tilstrækkelig store til Udplantning.
De efteraarsstukne Planter blomstrer i Reglen
bedst, særlig de ældre stærktvoksende Varieteter.
Stikningen kan foregaa i Slutningen af Aug. eller
Begyndelsen af Septbr., blot saaledes at Planterne
er vel rodfæstede inden Indflytningen. Planterne
overvintres i de Kasser eller Potter, hvori de er
stukne. Midtvinterstid bør man, saafremt
Overvintringen finder Sted i Kasser, ved at fjerne en
Del af de nedre Blade tillade Solen at skinne paa
Stænglerne. Medens de ældre Varieteter ved
udelukkende at dyrkes i Hus bliver lange, hvis da
ikke gives de enkelte Planter god Afstand, kan
man med de nævnte Neubronnerske Sorter undgaa
den bekostelige Kultur paa varm Gødningsbænk om
Foraaret og dog erholde sluttede Planter, selv om
de staar ret tæt i Huset; selvfølgelig maa
Planterne i saa Fald afhærdes i en kold Bænk nogle
Dage inden Udplantningen. Det er fordelagtigt at

<img>Pennisetum latifolium.</img>
gemme et Hold Moderplanter fra Aar til Aar, idet
saadanne ældre Planter giver langt flere
Stiklinger end yngre Eksemplarer af samme Størrelse.
En tør og solet Plads egner sig bedst til en
P.-Gruppe, hvorimod særlig kvælstofrig, fugtig
eller overskygget Vokseplads hemmer
Blomstringen; denne kan under saadanne Forhold fremmes
ved at udplante Planterne uden at fjerne
Potterne.
G. N. B.
</chapter>

<chapter name="Pelecyphora">
<b>Pelecyphora</b> (Cactaceæ), tempereret Hus. Den
eneste kendte Art, <sp>P. aselliformis</sp> Ehrenb.,
Meksiko, og dens Varietet <sp>P. a. pectinata</sp>
staar Mammillaria nær. Den lille runde, forneden
indsnævrede Plante har ejendommeligt formede
Vorter, besatte med tandlignende Børster, saa at
Planten ser ud, som om den var dækket med
Bænkebidere. De temmelig store Blomster er
rosahvide. <sp>Kultur:</sp> se Cactus.
J. K. J.
</chapter>

<chapter name="Pellionia">
<b>Pellionia</b> (Urticaceæ), Varmhusplante fra de
tropiske Egne af Asien med krybende, efterhaanden
hængende Vækst og saftigt kødede Stængler og
Blade. Disse er prægtigt tegnede, hos <sp>P.
Daveauana</sp> N. E. Br., bronzefarvede og
olivengrønne, rødlige paa Undersiden, hos <sp>P. pulchra</sp>
N. E. Br., glinsende sortbrune og grønne. Det er
to sjældent smukke Smaaplanter, der egner sig
fortrinligt til Ampler eller som Kantplanter (i
Smaapotter) i Varmhuset. <sp>Kultur:</sp> Formeres
let ved Stiklinger paa Undervarme; hos unge
Planter er Væksten og Løvet fyldigst og
smukkest; de maa derfor jævnlig fornyes. Let
Jordblanding, moderat Vanding og lidt høj Varme er
de heldigste Kulturbetingelser.
M. B.
</chapter>

<chapter name="Peloriedannelse">
<b>Peloriedannelse</b> se <sp>Misdannelse</sp>.
</chapter>

<chapter name="Penicillium">
<b>Penicillium,</b> Penselskimmel se
<sp>Frugtforraadnelse</sp> og <sp>Sygd. paa Konserves</sp>.
</chapter>

<chapter name="Pennisetum">
<b>Pennisetum</b> (Gramineæ), Koldhusplante. <sp>P.
latifolium</sp> Spreng. (Gymnothrix latifolia Schult.),
Argentina; et fleraarigt Græs af en vis ydre
Lighed med Arundo Donax. De talrige Stængler
opnaar en Højde af c. 2 m, og dens brede Blade
bøjer sig elegant ud til Siderne; i Juli-Aug.
fremkommer de store Blomsteraks. Smuk i
Bladgrupper paa Friland. <sp>Kultur:</sp> Formeres ved Frø
og ved Deling og fordrer en kraftig, leret Jord.
F. E.

<sp>Pennisetum longistylum</sp> Hochst.,
Abyssinien, enaarigt, særdeles smukt Sirgræs,
anvendelig i saavel frisk som tørret Tilstand til
Buketter o. l.; 50-75 cm høj; blomstrer i Juli-Oktbr.
<sp>Kultur:</sp> Saas i Marts-April i kold Bænk,
udplantes i Maj med 30-40 cm Afstand. Frøets
Spirekraft 2 Aar; Spiring i Løbet af 2 Uger.
L. F.
</chapter>

<chapter name="Pentapterygium">
<b>Pentapterygium</b> (Vacciniaceæ), Koldhus. Smaa
epifytiske, stedsegrønne Buske med stærkt knoldet
Rodstok fra Himalaya, hvor de vokser i Mosset
mellem Rhododendron. <sp>P. flavum</sp> Hook., glat
Busk med brede, ægformede Blade og gullige
Blomster i Halvskærme, Bægerets Rand rødlig,
Kronrøret har 4 fremspringende Lister. <sp>P.
rugosum</sp> Hook & Thoms., mørkegrønne,
lancetformede, takkede Blade; de unge Blade er lidt
blaalige. Blomsten i Halvskærm, Bægeret
mørkerødt, Kronrøret hvidligt med fine Tværstriber. <sp>P.
serpens</sp> Klotzsch., de hængende Grene besatte
med stive Haar, smaa ægformede Blade, talrige,
enkeltsiddende Blomster i Bladhjørnerne, hængende
paa Undersiden af Grenene. Bægeret grønligt,
Kronrøret skinnende rødt. <sp>Kultur:</sp> P.
formeres ved Frø eller Stiklinger i Sand under en
Glasklokke, fordrer en sandet Lyng- og Bladjord med
stærkt Dræn og dyrkes bedst i flade Trækurve
med kun liden Vanding om Vinteren.
F. E.

<img>Pentapterygium serpens.</img>
</chapter>

<chapter name="Pentas">
<b>Pentas</b> (Rubiaceæ), halvvarmt Hus. <sp>P.
carnea</sp> Benth., Sydafrika, blomstrende Busk med

<img>Pentas carnea.</img>
Blomsterskærme af en fin, lys laksrosa Farve i
Spidsen af Grenene. Det er en taknemmelig og
meget rigtblomstrende Plante, der minder noget
om Bouvardia, som den ogsaa er i Familie med.
<sp>Kultur:</sp> Formeres ved Stiklinger om Foraaret
paa lidt Undervarme. Overvintres ved 10-14° C.,
omplantes om Foraaret i temmelig let Jord, holdes
noget varmere til Blomstringens Indtræden, der
vedvarer det meste af Sommeren; anbringes da
atter køligere. Planterne maa jævnlig knibes for at
fremkalde en busket Vækst.
M. H.
</chapter>

<chapter name="Pentstemon">
<b>Pentstemon</b> (Scrophulariaceæ),
Udplantningsplante. <sp>P. barbatus</sp> se Chelone barbata. <sp>P.
Cobæa</sp> Nutt., c. 60 cm, blaa Blomster. <sp>P.
frutescens</sp> Lamb., c. 60 cm, røde Blomster. <sp>P.
gentianoides</sp> Poir., mørkpurpur Blomster,
alle hjemmehørende i Mellemamerika. Fra disse
og maaske flere Arter stammer den Mængde
Varieteter, som nu dyrkes, og som i de senere Aar
udviser en forbavsende Fremgang med Hensyn til
Blomsternes Størrelse og Farverigdom. <sp>Kultur:</sp>
P. formeres ved Stiklinger, og den heldigste Tid
for Stikningen er Aug.-Septbr. Man benytter c.
10-12 cm lange Sideskud, som ved Basis er lidt
faste. Stiklingerne sættes i finsigtet, sandblandet
Jord, enten i Potter, Kasser eller frit i et afbrugt
Varmebed. Efter Stikningen gives en god
Vanding, og der skygges for stærk Sol. I tørt Vejr
gives en Oversprøjtning om Formiddagen. Saa
snart Rodfæstning har fundet Sted, gives gradvis
Luft, indtil man helt kan tage Glasset af i godt
Vejr. Planterne overvintres saa lyst som muligt
og fordrer, hvad Varme angaar, kun et frostfrit
Lokale. Derimod er det en væsentlig Betingelse
for at have gode Planter til Foraaret, at
Overvintringen sker, hvor der kan gives rigelig Luft.
Formering kan ogsaa ske ved Frøudsæd i
Aug.-Septbr.; men ved denne Formeringsmaade faar
man et uens, dog ingenlunde daarligt Materiale.
Frøet saas i sandblandet Jord, de unge Planter
prikles i Potter og overvintres nær Glasset i et
Koldhus. I Maj Maaned kan de unge Planter efter
fornøden Afhærdning plantes paa Friland. P. er
fortrinlige Gruppe- og Rabatplanter, og særlig er
de gode til Plantning i Forgrunden af Busketter
o. l. Man giver Planterne en Afstand af 40-50
cm, og de fordrer en god, gødningskraftig Jord.
I Tilfælde af tørt Vejr maa gives rigelig Vand,
ellers begynder Blomstringen, før Planterne har
naaet en kraftig Forgrening, og en saadan er
nødvendig for at opnaa en god Flor. Hvor der ikke
er Læ, vil Opbinding være nødvendig.
G. N. B.
</chapter>

<chapter name="Peperomia">
<b>Peperomia</b> (Piperaceæ), Varmhusplante med
vedvarende Rodstok og saftigt kødede, hos flere Arter
smukt tegnede Blade. <sp>P. argyreia</sp> E. Morr.
(P. Saundersii), Brasilien, har smukke
skjoldformede, stjerneribbede Blade, der er sølvgraa med
grønne Baand langs Ribberne. <sp>P. metallica</sp>
Lind. & Rod., er en ny Art med talrige Stængler
og smaa, mørke metalglinsende Blade med lysere
Midtribbe. De enkelte Blomsterklaser er i sig selv
uanselige, men ved deres Mængde giver de dog
Planten et karakteristisk Udseende. <sp>P.
resedæflora</sp> Linden., Ny-Granada, har næsten runde,
mørkegrønne Blade, der danner en lav Roset,
hvorfra Blomsterstænglerne skyder op; disse bærer
talrige, oprette, om Reseda mindende Klaser af
nydelige, hvide, vellugtende Blomster af temmelig
lang Varighed. <sp>P. Verschaffeltii</sp> (P.
marmorata), Lem., Amazonflodens Bredder, har
lignende Bladtegning som P. argyreia, men mere
hjerteformigt forlængede og tilspidsede Blade, mere
forgrenet Vækst, og Stilkene befæstede i Bladranden.
<sp>P. prostrata</sp> hort., Williams, er en Art af hel
anden Type, idet den har langt nedhængende
Forgreninger med ganske smaa, kredsrunde Blade,
der er lysegrønne med mørkegrøn Tegning. Den
er efter sin Ejendommelighed særlig anvendelig
som Ampelplante og har som saadan et højst
elegant og luftigt Udseende. <sp>Kulturen</sp> af P.
frembyder ingen Vanskelighed, de formeres let af
Stiklinger, baade ved Blade og Stængelstykker og
i Formeringshus; er Luften for fugtig, er
Stiklingerne tilbøjelige til at raadne; kultiveres i let
Jord, forholdsvis smaa Potter, ikke for langt fra
Glasset, men dog skygget og i halvvarmt eller
luftigt Varmhus. Ogsaa til Stuekultur egner de sig
godt. Hos unge Planter bliver Bladene smukkest.
M. H.

<img>Peperomia prostrata.</img>
</chapter>

<chapter name="Pepparmynta">
<b>Pepparmynta</b> (s.) se <sp>Mentha</sp>.
</chapter>

<chapter name="Pepparrot">
<b>Pepparrot</b> (s.) se <sp>Peberrod</sp>.
</chapter>

<chapter name="Pereskia">
<b>Pereskia</b> (Cactaceæ). Tempereret eller varmt
Hus. Den eneste af Cactusfamilien, der har
virkelige Blade. <sp>P. Bleo</sp> D. C., Ny-Granada, dyrkes
undertiden for de ret smukke røde Blomsters Skyld,
de øvrige Arter hovedsagelig til Underlag for
Cactus (Ephiphyllum o. s. v.). Hertil benyttes mest
<sp>P. aculeata</sp> Mill., Vestindien, med hurtig,
slank Vækst, men nu foretrækkes ofte <sp>P.</sp>
<sp>spathulata</sp> Otto, Meksiko, og <sp>P.
calandriniæfolia</sp> hort. Berol., Meksiko, der har tykkere
Stammer. <sp>Kultur:</sp> Formeringen sker let ved
Stiklinger i Varmebedet, de unge Planter sættes
i en let, nærende Jord, skygges let og sprøjtes om
Aftenen i Vækstperioden, de vænnes
efterhaanden til Luft og Lys og indplantes fra
Bænken i Septbr. Jorden maa ikke tørre helt ud.
Angaaende Tiltrækning af P. til Grundstammer
for andre Cactus se Handelskultur af
Epiphyllum.
J. K. J.
</chapter>

<chapter name="Pergola">
<b>Pergola</b> er af italiensk Oprindelse og betegner
en fritstaaende Søjlegang, overdækket med
Løvværk, som bæres af vandretliggende Stænger eller
Tømmer. Siderne maa være fri, saa at man kan
se ud til alle Sider. I gamle Dage anvendte man
i Italien meget paa saadanne P.; man opførte dem
af kanelerede Marmorsøjler med smukke
Kapitæler, eller man lod Karyatider af Marmor bære
Trædækket. Nutildags hjælper man sig med murede
Piller eller Træstolper, se Løvgang.
E. G.
</chapter>

<chapter name="Perikon">
<b>Perikon</b> se <sp>Hypericum</sp>.
</chapter>

<chapter name="Perilla">
<b>Perilla</b> (Labiatæ), enaarig Plante for Friland. <sp>P.
nankinensis</sp> Decne., Kina, 15 cm, hele
Planten mørk, purpurbrun, den bedste <sp>P. n. fol.
laciniatis</sp>, 15 cm, purpurbrun med dybt
indskaarne Blade. P. er i høj Grad anvendelig som
Udplantningsplante og benyttes paa Grund af
Bladenes smukke Farve saavel i Bladgrupper som i
Rabatter og Blomsterbede. Man kan ved Knibning
og om fornødent ved Nedkrogning holde Planterne
i den ønskede Højde. <sp>Kultur:</sp> P. formeres ved
Frø, som saas i sidste Halvdel af April paa varm
Bænk. Naar de unge Planter begynder at skifte
Blade, prikles de med 5 cm Afstand paa varm,
aaben Bænk, men dækkes om Natten med Maatte
eller Vindue, da P. er særlig ømtaalige overfor
Frost. I sidste Halvdel af Maj ophører Dækning
om Natten, og Planterne vil kunne udplantes paa
Friland fra Slutningen af Maj.
V. E.
</chapter>

<chapter name="Periploca">
<b>Periploca</b> (Asclepiadaeeæ). <sp>P. græca</sp> L.,
Grækenland, Orienten, haardfør, højtslyngende,
kraftigvoksende Busk med lancetformede Blade. De
kun lidet iøjnefaldende, men ejendommeligt
byggede Blomster kommer hos os ikke altid til
Udvikling.
A. B.

<sp>Anvendelse</sp> og <sp>Kultur:</sp> P. kan paa lun
Plads benyttes til Beklædning af nøgne
Træstammer, Gitterværk o. l., men i Almindelighed bedst
paa Mur eller Plankeværk. Den formeres ved
indført Frø, Aflægning og ved Skud fra Roden. Frøet
saas i Marts i en halvvarm Drivbænk, de unge
Planter prikles i Potter, holdes den første Tid
under Glas, afhærdes og anbringes senere paa en
varm Plads paa Friland, men overvintres første
Aar frostfrit.
J. B.
</chapter>

<img>Pernettya mucronata.</img>

<chapter name="Peristeria">
<b>Peristeria</b> (Orchidaceæ). Arten <sp>P. elata</sp> Hook.,
trop. Amerika, nævnes nærmest kun paa Grund
af Navnet »Den hellige Aands Blomst«. Habitus
omtrent som Lycaste; Blomsterne i opret Klase,
rent hvide, udmærket smukke og meget
ejendommeligt formede. Læbe og Kønsorganer danner
tilsammen Billedet af en Due, hvorfor Arten i
Hjemlandet har faaet Navnet »Den hellige Aands
Blomst«; Juli-Septbr. <sp>Kultur:</sp> I Urtepotter
i bladjordblandet Sphagnum. Meget Vand og
høj Varme i Væksttiden. Se videre
Orchidékultur.
Ax. Hzn.
</chapter>

<chapter name="Perleblomst">
<b>Perleblomst</b> se <sp>Muscari</sp>.
</chapter>

<chapter name="Perlebønne">
<b>Perlebønne</b> se <sp>Bønner</sp>.
</chapter>

<chapter name="Perlehyacinth">
<b>Perlehyacinth</b> se <sp>Muscari</sp>.
</chapter>

<chapter name="Perleløg">
<b>Perleløg</b> se <sp>Køkkenløg</sp>.
</chapter>

<chapter name="Pernettya">
<b>Pernettya</b> (Ericaceæ). <sp>P. mucronata</sp>
Gaudich., Chile, ganske lav, i passende tilberedt Jord
og paa gunstig Vokseplads nogenlunde haardfør
Busk med ganske smaa, læderagtige, stedsegrønne,
tornspidsede Blade, smaa, hvide, klokkeformede
Blomster og gennem Efteraaret og Vinteren en
Fylde af røde Bær af Størrelse som store Ærter.
Den dyrkes i Lande, hvor den er fuldt haardfør
navnlig England, i talrige Varieteter, forskellige
ved Bærrenes Farve (rosenrøde, skarlagenrøde,
mørkerøde indtil sortrøde og hvide), og Frugterne
i Forening med det fine, stedsegrønne, glinsende
Løv gør den til en prægtig lille Prydbusk.
A. B.

<sp>Anvendelse:</sp> Under passende klimatiske
Forhold er P. ikke saa vanskelig og trives vel i
moseagtig Muldjord. Hos os er den nærmest
anvendelig paa de saakaldte Mosebede, bestaaende af
Mose- og Lyngjord med jævn, men ikke sur
Fugtighed. Om Vinteren maa den dækkes med
Granris og Løv. <sp>Kultur:</sp> P. formeres dels ved Frø,
som saas i Lyngjord i Potter under Glas, og dels
ved Stiklinger af halvmodent Træ, ligeledes i
Lyngjord og under Glas, og dyrkes i begge Tilfælde
frostfrit i de første Aar. Lettest sker Formering
ved Deling, eller rettere ved at fraskille Rodskud,
som ved god Kultur villigt fremkommer og i
Almindelighed er forsynede med Smaarødder. Under
passende Forhold kan den paa denne Maade
formeres paa Friland.
J. B.
</chapter>

<chapter name="Peronospora">
<b>Peronospora</b> se <sp>Bedeskimmel</sp>,
<sp>Korsblomstsk.</sp>, <sp>Nyserodsk.</sp> og <sp>Rosens
Bladsk.</sp>
</chapter>

<chapter name="Perrisia">
<b>Perrisia</b> se <sp>Pærebladgalmyg</sp>.
</chapter>

<chapter name="Persica">
<b>Persica</b> se <sp>Fersken</sp>.
</chapter>

<chapter name="Persille">
<b>Persille,</b> Persilja (s.), Apium Petroselinum L.
(Umbelliferæ) er en toaarig Køkkenurt fra
Sydeuropa. Af P. haves to Kulturformer,
<sp>Kruspersille</sp> og <sp>Rodpersille</sp>. Af den første er
det de mere eller mindre stærkt krusede Blade,
der bruges, af den sidste den kødfulde Pælerod.
Jo finere kruset Kruspersillens Blade er, desmere
yndet er den til Brug i Husholdningen, og derfor
har dens Varieteter ofte Navn efter denne
Egenskab, saaledes er der <sp>Myatts</sp> tredobbelt krusede,
<sp>Ekstra moskruset</sp>, <sp>Bregnebladet</sp>,
<sp>Non plus ultra</sp> o. s. v. <sp>Kultur:</sp>
Jordstykket til Kr. maa være solaabent, frit beliggende
og i god Gødningskraft. Om Foraaret, saasnart
Jorden er bekvem jævnes Jordstykket og Frøet
saas paa 1,20 m brede Bede, i 6 Rækker paa langs
af Bedet, dog kan det ogsaa bredsaas; det dækkes
med 1 cm Jord og Planterne udtyndes til 10 cm
Afstand. Heraf vil kunne plukkes Persilleblade
hele Sommeren, en Del af Vinteren og det
følgende Foraar. <sp>Rodpersillen</sp> har sin Værdi
ved den kødfulde Rod, der bruges i
Husholdningen omtrent som Knoldselleri. Roden naar sin
fulde Udvikling det første Efteraar. De faa
Varieteter adskilles ved Rodens Længde og Tykkelse.
<sp>Bardowicker</sp> er lang og sildig, noget
tyndere end <sp>Tyk Sukker</sp>, der er tidlig.
<sp>Kultur:</sp> Jordstykket til R. maa være frit
beliggende, dybt bearbejdet om Efteraaret og
gødningsrig, men ikke nygødet. I April harves eller
omstikkes Jorden og jævnes, og Frøet saas i Riller,
6 paa langs af 1,20 m brede Bede eller i enkelte
Rækker med 40 cm Afstand. Udtyndes til 10-15
cm Afstand. Rødderne optages i Oktober, afpudses
saaledes at de beholder en Del af de inderste Blade,
og indslaas i Gruber, hvor de kan dækkes for
streng Frost.
N. H.

I Norge bør man paa Steder, hvor Foraaret
kommer sent, og hvor Sommeren følgelig er kort,
saa P. sent om Høsten.
N—k.

<sp>Drivning af Kruspersille</sp>. Hertil
benyttes mest de stærkt moskrusede Sorter. I de
senere Aar er Drivning af P. bleven en ret
almindelig Kultur baade i Bænk og — navnlig — i
Væksthuse. Frøet udsaas paa sædvanlig Maade i
April, og Planterne udtyndes meget stærkt paa
Bedene, saaledes at Rødderne inden Optagningstiden
om Efteraaret kan udvikle sig til deres fulde
Størrelse og blive tykke som en Tommelfinger
eller endnu sværere. Hen paa Høsten er det
praktisk at afslaa Toppen med en Le, saa at en ny
kort Top kan dannes inden Optagning og
Indslaaning i Bænk eller Hus skal finde Sted i
Oktober eller November Maaned. Jorden i Huset
maa helst være letmuldet eller sandet samt
passende fugtig ved Indslaaningen. Planterne
afpudses for alle de grove Blade og gamle Stilke, saa
at kun »Hjertet« er tilbage, de indslaas i
Rækker med c. 15 cm Afstand, medens Planterne har
er indbyrdes Afstand af 10-12 cm, under
Forudsætning af, at Rødderne er svære og kraftige.
Huset holdes køligt og godt ventileret, men
beskyttes mod Frost ved Dækning eller kunstig
Opvarmning, og man kan saaledes have frisk og
smuk Kruspersille hele Vinteren til Afpilning. P.
kan ogsaa indplantes om Efteraaret i Potter og
anbringes i et køligt Hus, saadanne Potter med
en god Top burde om Vinteren være en gangbar
Handelsvare til større Husholdninger — men ses,
kun sjældent.
S. B.

<sp>Kruspersille til Frøavl</sp>. Toaarig.
Sorterne krydses indbyrdes og med Rodpersille, samt
med vildtvoksende, fra Haverne udbredt Persille,
men kan ikke krydses med »Vild Persille« =
Hundepersille, Æthusa Cynapium, som det er paastaaet.
Ret sikker at dyrke paa mild muldet, helst lidt
let Jord, der ikke lider af Vinterfugtighed for
Overvintring paa Voksestedet; jævn god
Gødningskraft, helst i Aaret efter Staldgødning, og med
Kunstgødning som nævnt ved Gulerodsfrøavl. Frøet
saas i Juni-først i Juli i velbehandlet Jord, 1-2
cm dybt, 40 cm mellem Rækkerne; 100 gr Frø
til 300-350 m Række eller 5 kg til 1 ha. Udsæd
i Vaarsæd i April lykkes sjældent godt, da
Planterne bliver for trykkede. Udtynding til 12-15
cm; Efterplantning i »Spring« kan foretages.
Vragning af uægte Planter sker i Septbr.-Oktbr. et
Par Gange, ved at de stikkes af med et
Tidseljern under Jordoverfladen. Overvintres i Reglen
sikkert uden Dækning. Ajle eller 200 kg Norge-
eller Chilisalpeter pr. ha om Foraaret tidligt.
Tværharvning med en spidstandet Letharve, saa
snart Jorden er tjenlig. 2-3 Gange Radrensning
og Tværhakning. Modning sker sidst i Sept.-hen i
Oktbr., naar Frøene bliver graagule og faste. Kun
af Stamfrøet skæres de først modne Skærme et
Par Gange, ellers høstes det af én Gang med
Rapskniv, Mejerede eller Maskine, helst i Dug for ikke
at spilde det først modne, bedste Frø; bindes i
Smaaneg, stilles i Langhobe til Eftermodning i
12-15 Dage. Tærskning og Rensning let;
eftertørres godt. Alm. Udbytte 1200-1500 kg pr. ha,
men meget mere er naaet. De afstukne Planter
og derefter ogsaa en Del Blade kan ofte i
Vinterens Løb give nogen Ekstraindtægt.
<sp>Gulerodsfluens</sp> Larver kan gøre en Del Skade,
sjældent dog nævneværdigt ved Markkulturer. 100
gr = 70-80,000 Frø. Spireevnen holder i 2-3
Aar, spirer i Løbet af 15-20 Døgn; godt Frø med
75-80 pCt., men ofte meget ringere efter for
tidlig Høst og uheldigt Vejr.

<sp>Rodpersille til Frøavl</sp>. Toaarig.
Krydsning. Jordbundsforhold samt Gødskning som hos
Kruspersille. Avlen som ved Gulerod (se d. A.),
enten paa veludviklede, sorterede og omplantede
Rødder (navnlig til Stamfrøavl, og der trænges i
høj Grad til et Forædlingsarbejde), eller efter
Saaning paa Blivestedet. Til store Rødder saas som
til Brugsrødder eller lidt senere; til Overvintring
uden Omplantning kan saas i Byg som Dæksæd i
April eller i Renbrak i Juni. Nogen Dækning ved
Sidehypning hjælper til en god Overvintring, der
i øvrigt sjældent mislykkes. Om Arbejdet i anden
Sommer, Modning og Høst, samt om selve Frøet,
se under Kruspersille.
H. G—m.

<sp>Persille</sp>. <sp>Anvendelse:</sp> Rodpersille
bruges som Suppeurt og kan anvendes paa samme
Maade som Pastinakker. Kruspersille bruges som
Krydderi i finthakket Tilstand og til Bordpynt. Se
Saltning og Tørring.
M. L.
</chapter>

<chapter name="Perspektiv">
<b>Perspektiv</b> betegner baade den Afbildning af
Genstande, det Billede, som danner sig for vort
Øje fra et bestemt fast Synspunkt, samt Reglerne,
hvorefter et saadant Billede kan tilvejebringes. I
sidste Betydning kaldes det P.-Læren og maa
nærmest betragtes som en Del af Geometrien. Det
geometriske Billede er Billedet i sin virkelige
Størrelse, det perspektiviske Billede derimod er
Billedet, som det viser sig, større eller mindre,
eftersom det er fjernt eller nær. Til Grund for P.
ligger Loven om Lysets Forplantning i rette Linier.
Tænker man sig en ret Linie, hvis ene Ende gaar
igennem Øjeaabningens Midte, medens den anden
føres rundt om f. Eks. en Vase, vil der paa
Billedfladen tegne sig en P.-Gengivelse af denne, hvilket
kaldes Lineær-P. Foruden dette har man
imidlertid Lys-P., som viser, hvorledes Lys og Skygge
fordeler sig paa en Genstand i en vis Belysning
fra et bestemt Synspunkt, og Luft-P., som viser,
hvilken Indflydelse Luftens Uklarhed har paa Lys,
Skygge og Farvetone. I den franske Havekunst
spillede P. en meget stor Rolle. Hele Anlæget var
som Regel beregnet paa at danne et smukt
perspektivisk Billede fra Hovedindgangen, fra
Midten af den øverste Terrasse e. l. Alleerne var
ligeledes anlagte paa at virke perspektivisk smukt,
naar man traadte ind i dem, og de enkelte
Parterrer og Afdelinger i Haven var ligeledes ordnede
med det for Øje at ses fra et bestemt Sted. I den
landskabelige Havekunst spiller P. naturligt en
langt mindre Rolle, dog støder
Landskabsgartneren ofte paa Opgaver, som kræver noget
Kendskab til P. baade som optiske Bedrag (se d. A.)
og ved Gennemhugninger, Beplantning af
Hovedudsigter, Beplantning af regelmæssige Anlæg,
Anlæg af Mure og Terrasser foran Bygninger, som
f. Eks. kan ses fra et lavt Synspunkt, hvorfra
Muren, dersom den er for høj, eller Terrassen,
dersom den ikke har Fald nok, skjuler saa meget af
Bygningen, at P. bliver slet. I saadanne Tilfælde
maa man imidlertid forud paa Papiret optegne,
dels de nødvendige Nivellementssnit og dels et P.,
af hvilket man kan bedømme, om Træerne eller
Plantningerne er rigtigt anbragte, eller om
Jordformationerne eller Murene er rigtigt beregnede.
P. kan ogsaa benyttes til med Haveplanen som
Grundlag at optegne perspektiviske Fremstillinger
af f. Eks. Dele af de Anlæg, man har projekteret,
hvilket vil være en stor Hjælp til Forklaring af
Planen overfor ikke-sagkyndige; men for at kunne
dette, maa man imidlertid foruden at kunne tegne
ogsaa have Kendskab til Regler for P. i dette
Øjemed. Med Hensyn hertil maa man dog her
nøjes med at henvise til et dertil særlig udarbejdet
Værk af F. Glindemann »Die Anwendung der
Perspective im gärtnerischen Planzeichnen«.
Stuttgart 1900.
E. G.
</chapter>

<chapter name="Peru Guano">
<b>Peru Guano</b> se <sp>Kunstgødning</sp>.
</chapter>

<chapter name="Petasites">
<b>Petasites</b> (Compositæ), Hestehov; Stauder med
store Blade og Kurvene siddende i Klaser, der
skyder frem før Bladene. <sp>P. albus</sp> Gärtn., Hvid
H., Europa, Nordasien, c. 30 cm, Bladene er
nyreformede, hvidfiltede paa Undersiden og mindre end
hos P. officinalis; hvidlige Klaser i Marts-April.
<sp>P. fragrans</sp> se Nardosmia f. <sp>P. japonicus</sp>
F. Schmidt, Japan, hvidgrøn, Marts. <sp>P. j.
gigantens</sp> hort. har c. 65 cm brede noget
nyreformede, næsten kredsrunde, grønne Blade med
meget lange Stilke. <sp>P. niveus</sp> Baumg.
(Tussilago n.), Europa, rødlighvide Blomster og store,
hjerteformede, hvidfiltede Blade. <sp>P. officinalis</sp>
Moench. (P. vulgaris Desf.), Tordenskræppe,
Europa, Nordasien. Bladene er bredt hjerteformede,
matgrønne, paa Undersiden graa; Pladen indtil 60
cm bred, Stilkene 1-1,20 m lange, smukke,
blegrøde, c. 30 cm lange Klaser i April. <sp>Kultur:</sp>
P. formeres ved Deling og trives bedst paa lidt
beskyggede, fugtige Steder, men breder sig stærkt.
Særlig P. officinalis tager sig prægtig ud, plantet
ved Bredden af Vandløb eller Damme.
G. B.
</chapter>

<chapter name="Peterspenge">
<b>Peterspenge</b> se <sp>Lunaria biennis</sp>.
</chapter>

<chapter name="Petrocallis">
<b>Petrocallis</b> <sp>pyrenaica</sp> se <sp>Draba</sp>.
</chapter>

<chapter name="Petrocoptis">
<b>Petrocoptis</b> (Caryophyllaceæ). Fleraarige
urteagtige Planter. <sp>P. Lagascæ</sp> Willk., Spanien;
10 cm. Bladene æglancetformede; Blomsterne
langstilkede, talrige, rosa; Sommer. <sp>Kultur:</sp>
Formeres ved Frøudsæd eller Deling og plantes paa
Stenhøj.
A. L.
</chapter>

<chapter name="Petroleums-Emulsion">
<b>Petroleums-Emulsion</b> (»Petroleumsfløde«)
anvendes til Oversprøjtning af Planter som Middel mod
Insekter med sugende Munddele (især Bladlus) og
Insektlarver med tynd Hud. P. fremstilles paa
følgende Maade: I 2 l kogende Vand opløses 0,5
kg Sæbe og 0,25 kg Soda; derefter tilsættes 8 l
lunken Petroleum; det hele piskes som Fløde med
et Ris eller man suger Vædsken op i en
Haandsprøjte og sprøjter den tilbage igen i Beholderen
gentagne Gange. Den færdige Vædske skal være
hvid, tyk og jævn som Fløde. Til Sprøjtning af
grønne Planter fortyndes P. med 40 Gange saa
meget Regnvand eller kogt Vand; til
Vinterbehandling af Træer tilsættes kun faa Dele Vand.
Da Petroleums-Emulsionen er en for mange
Planter farlig Gift, tilraades det, at man, inden den
bruges i en vis Koncentration, foretager et
Sprøjtningsforsøg for at erfare, om de paagældende
Planter taaler den tiltænkte Styrkegrad. Da vi nu i f.
Eks. Kvassiafkog, Nikotinpræparater m. m. har
gode Kontaktgifte, er Petroleums-Emulsion gaaet
mere og mere af Brug i de nordiske Lande.
A. T.
</chapter>

<chapter name="Petteria ramentacea">
<b>Petteria</b> <sp>ramentacea</sp> se <sp>Laburnum
ramentaceum</sp>.
</chapter>

<chapter name="Petunia">
<b>Petunia</b> (Solanaceæ). <sp>P. nyctaginiflora</sp>
Juss., Sydamerika, enaarig Sommervækst; 50-70
cm høj og lange, nedliggende Stængler; store,
renhvide, vellugtende Blomster i Juni-Septbr. <sp>P.
violacea</sp> Lindl. (P. phoenicea D. Don.),
Sydamerika, enaarig Sommervækst; c. 30 cm høj og
lange, nedliggende Stængler; smaa violetrøde
Blomster i Juni-Septbr. Fra nævnte to Arter
nedstammer <sp>P. hybrida</sp> hort., som er Genstand for en
udbredt Dyrkning, og som indbefatter en Mængde
forskellige Former. De afviger fra hverandre, dels
ved Plantens Habitus, dels ved Blomstens Størrelse
og Farve, som er meget varierende. Der findes
saaledes Former med ensfarvede Blomster i
forskellige Nuancer af hvidt, rosa, rødt, mørkpurpur
og violetblaa; andre har flerfarvede Blomster med
smukke Tegninger, plettede, randede, stribede og
aarede; andre igen udmærker sig ved et stort
Svælg af en anden Farve end den øvrige Del af
Blomsten. Endvidere findes Former, hvor
Blomsten er helrandet, andre med bølget eller frynset
Rand, og endelig har man Former baade med
enkelte og fyldte Blomster i forskellige Farver. Alle
P. er meget anvendelige Planter saavel til Haven
som til Pottekultur. Til Blomsterbede egner sig
dog bedst de Former, der har smaa Blomster, som
f. Eks. <sp>Countess of Ellesmere</sp>,
rosenrød med hvidt Svælg; <sp>compacta Brillant</sp>,
karminrosa, og <sp>compacta Schneeball</sp>,
hvid, begge med lav, kompakt Vækst;
<sp>Inimitable nana compacta multiflora</sp>,
karmesin med hvid Stjernetegning, ganske lav.
Til Dyrkning i Potte kan særlig anbefales alle de
Former, der i Katalogerne henføres under <sp>P. h.
grandiflora</sp>, <sp>P. h. g. fimbriata</sp>, <sp>P. h.
g. flore pleno</sp> og <sp>fimbriata flore
pleno</sp>. P. er endvidere taknemmelige Stueplanter,
ligesom de ogsaa er anvendelige til Verandaer,
Vaser, Ampler o. l. Ganske udmærkede
Altanplanter er <sp>P. h. pendula</sp> med stærkt
hængende Vækst og med store Blomster i rosa,
mørkrøde og violetblaa Farver. <sp>Kultur:</sp> Frøet saas
i Febr.-April i Potte, som stilles i Varmhus eller
varm Bænk, og holdes passende fugtigt, til det
er spiret; kan ogsaa saas i Marts-April i
halvvarm eller kold Bænk. De unge Frøplanter, som
vandes forsigtigt og kun, naar Jorden er
udtørret, prikles hurtigst muligt og plantes senere
enkeltvis i forholdsvis smaa Potter, dog er denne
Omplantning ikke absolut nødvendig for de
Planters Vedkommende, der skal udplantes.
Udplantning kan foretages sidst i Maj til først i Juni;
da de fleste P. breder sig meget stærkt, vil en
indbyrdes Afstand af c. 40-50 cm som Regel være
passende, dog kan de lave, kompakte Former
som P. Inimitable nana compacta plantes noget
tættere. De forskellige Varieteter er ikke
konstante ved Frøudsæd, idet man kun kan paaregne
1/2-2/3 ægte Planter, ved de fyldte endnu færre,
og man bør lægge Mærke til, at de uægte og
daarlige viser Blomst tidligst. Det har derfor sin
store Betydning, at man ikke vrager de svagere
og forkrøblede Frøplanter, som hyppig giver de
bedste Blomster, men derimod plejer dem, indtil
de har vist Blomst. P. ynder solrigt Voksested,
men kommer ogsaa ganske godt frem i Halvskygge
og trives i al Slags Jord. Frøets Spirekraft c. 2-3
Aar; Spiring i Løbet af 14 Dage. Til
<sp>Pottekultur</sp> omplantes et Par Gange i Sommerens
Løb, og hertil anvendes næringsholdig, porøs Jord,
men stadig ikke for store Potter; derimod vil
Vanding af og til med flydende Gødning være
saare heldig. Gennem hele Vækstperioden passes
Planterne omhyggeligt med Opbinding, og de
beskyttes mod stærkere Regn, som let ødelægger
Blomsten. Som tidligere nævnt, egner de
storblomstrede (derunder indbefattet de fyldte)
Varieteter sig godt til Pottekultur; de er allerede som
smaa let kendelige ved store, mørkegrønne,
haarede Blade. P. kan ogsaa formeres ved Stikning,
som foretages om Foraaret eller endnu bedre i
Juli-Aug. Efter at Stiklingerne har dannet
Rødder, plantes de enkeltvis i temmelig smaa Potter
og overvintres paa et lyst, luftigt Sted i det kolde
eller tempererede Hus; vandes meget sparsomt i
Løbet af Vinteren. Medens man tidligere anvendte
denne Formeringsmaade ganske almindelig, bruges
den nu kun undtagelsesvis for at bevare særlig
gode Varieteter, navnlig fyldtblomstrede. P. er
nemlig ved fortsat Krydsning bragt til en saa
høj Grad af Fuldkommenhed, at man, naar godt
Frø benyttes, altid kan paaregne et tilfredsstillende
Resultat. For de fyldtblomstrede er imidlertid
det at mærke, at da de er ufrugtbare, kan kun Frø
fremskaffes ved kunstig Befrugtning af de
enkelte, og at det Frø, der paa denne Maade
udvindes, kun giver imellem 20 og 40 pCt. Planter
med gode, fyldte Blomster.
L. F.
</chapter>

<chapter name="Peucedanum">
<b>Peucedanum</b> (Umbelliferæ) er sædvanlig
fleraarige Frilandsurter med smukke, gentagne Gange
tredelte Blade med linieformede Flige. <sp>P.
officinale</sp> L., Mellemeuropa, 1 m, med smaa gule
Blomster i Juli-Aug. <sp>P. parisiense</sp> D. C.,
Vesteuropa, 60-80 cm, med smaa hvide Blomster
i Juli-Aug. <sp>Kultur:</sp> Formeres ved Frø, der,
saaet om Efteraaret, spirer det paafølgende
Foraar. Anvendes til blandede Rabatter eller som
fritstaaende paa Plæner og trives i en almindelig
god, ikke for tør Jord.
G. B.
</chapter>

<chapter name="Phacelia">
<b>Phacelia</b> (Hydrophyllaceæ). <sp>P.
campanularia</sp> A. Gray., Kalifornien, enaarig Sommervækst,
anvendelig til Blomsterbede og Indfatning; 15-20
cm høj; meget smukke, dyb mørkeblaa Blomster
med hvide Støvtraade; blomstrer i Juni-Juli, men
Floren kan forlænges, naar de afblomstrede
Stængler afskæres i Tide. <sp>P. fimbriata</sp> se
<sp>Cosmanthus fimbriatus</sp>. <sp>P. Parryi</sp>
Torr., Kalifornien, enaarig Sommervækst, 20-30
cm høj; mørk violetblaa. <sp>P. P. flore albo</sp>,
hvid. <sp>P. tanacetifolia</sp>, 50-70 cm høj,
enaarig Sommervækst med blaalige Blomster; god
til Bifoder. <sp>Kultur:</sp> Frøet saas i April eller
først i Maj paa Voksestedet, de opkomne Planter
udtyndes til 15-20 cm Afstand. Meget
fordringsløse Planter, men bliver bedst i fuld Sol. Frøets
Spirekraft 2-3 Aar; Spiring i Løbet af 2 Uger.
L. F.
</chapter>

<chapter name="Phajus">
<b>Phajus</b> (Orchidaceæ). Store, anselige
Jordorchidéer fra Vendekredsene. Bladene, som udgaar fra
knapt synlige Bulber eller Stammeknuder ved
Jordoverfladen, er bredt lancetformede, grønne,
samlede i store, kraftige Kræmmerhuse.
Blomsterne i rige, oprette, ofte mere end meterhøje
Klaser, store, oftest farvede i brunt, hvidt og
lilla. Disse virkeligt imponerende Orchidéer var
tidligere mere i Kultur end nu, men er al
Opmærksomhed værd ogsaa indenfor
Handelsgartneriet. <sp>P. Blumei</sp> Lindl., Assam. Bladene 60
cm høje, stærkt riflede. Blomsterne paa over
meterhøj Skaft, 5 cm store, olivenbrune med
okkergult og karminrødt paa Læben; Foraar. <sp>P.
grandifolius</sp> Lour., tropisk Asien og Australien.
Meget kraftig med meterhøje Blade og 1-1,50 m
høje Stængler. Blomsterne 8-10 cm store, hvide
paa Ydersiden, orangegule med purpur indeni;
Foraar. Den kraftigste og mest dyrkede af dem
alle. <sp>P. Humboldtii</sp> Rchb. f., Madagaskar.
Habitus og Blomsterstængler ikke mere end 50
cm høje. Blomsterne 5 cm store, hvide med rosa
og røde Pletter; Foraar. <sp>P. hyb. Normanii</sp>
hort. (B. Blumei v. Sanderiana X P. tuberculosus).
Blomsterne meget store, varierende, gulagtige med
kobberfarvede Linier og Skygger samt lysrosa paa
Læben. Udmærket smuk; Foraar. <sp>P.
Wallichii</sp> Lindl., Indien. I Habitus lignende P.
grandifolius; Blomsterne paa en indtil 1,50 m høj
Stængel, store, hvide med rødbrunt paa
Undersiden, en stor hvid, gul og rødplettet Læbe;
Foraar. Foruden ovennævnte findes flere Arter og
mange i Gartnerier tiltrukne Hybrider, men de
nævnte er de almindeligste, og derhos paa Grund
af deres forholdsvis billige Pris de mest
værdifulde for Handelsgartneriet. <sp>Anvendelse:</sp>
Anselige Dekorationsplanter, hvis Blomster er
meget anvendelige til al Slags større Binderi.
<sp>Kultur:</sp> Varmt og fugtigt Væksthus. Plantes i
store rummelige Potter i en Blanding af lige
Dele gammel Græstørvjord, Bøgebladjord og
Sphagnum tilsat med Sand og Trækulstykker. Vandes
rigeligt i Væksttiden og meget sparsomt i
Hviletiden, men maa dog aldrig tørre fuldstændigt ud
som visse andre Orchidéer.
Ax. Hzn.

<img>Phajus grandifolius.</img>
</chapter>

<chapter name="Phalangium argenteo-lineare">
<b>Phalangium</b> <sp>argenteo-lineare</sp> se
<sp>Chlorophytum elatum variegatum</sp>.
</chapter>

<chapter name="Phalaris">
<b>Phalaris</b> (Gramineæ), Syn. Digraphis. <sp>P.
arundinacea</sp> L., Rørgræs. Hovedarten kan i store
Haver anvendes til Plantning ved Damme eller i
Mosebede; i smaa Haver dyrkes almindeligt kun
Varieteten <sp>P. a. picta</sp> eller <sp>variegata</sp>
(»Baandgræs«) med hvidstribede Blade; Sommer.
Dette brogetbladede Sirgræs kan benyttes som
Hovedarten, men kan ogsaa plantes paa tørrere Bund,
f. Eks. i Stauderabatter, og bliver her smukkere
hvidstribet, end om det plantes fugtigt.
<sp>Kultur:</sp> P. formeres ved Deling og trives i enhver
kraftig Havejord.
A. L.
</chapter>

<chapter name="Phalænopsis">
<b>Phalænopsis</b> (Orchidaceæ). Visselig en af de
nydeligste og nobleste Orchidéslægter, som findes
i Kultur. Omkring 50 Epifyter fra Philipinerne
og sydøstlige Asien. Bulber mangler; Bladene
tykke, saftige, ofte brunplettede; Hæfterødder, brede
og tykke, samt stærkt fæstede til det Materiale,
i hvilket de vokser. Blomsterne i Klase, store,
usædvanligt klart og rent farvede og af en
særdeles fin Form. <sp>P. amabilis</sp> Blume.
Blomsterne store, snehvide med svagt gult paa Læben;
Vinter. <sp>P. Aphrodite</sp> Rchb. f. Ligner P.
amabilis, men med bredere Læbe, hvis Tegning i
purpurlilla skiller den fra P. amabilis; Vinter. <sp>P.
Esmeralda</sp> Rchb. f. Bladene purpurfarvede.
Blomsterne i rige Klaser, ametystfarvede med
dybt purpurfarvet Læbe; Eftersommer. <sp>P.
Lueddemanniana</sp> Rchb. f. Bladene grønne;
Blomsterne smaa, hvide med ametystpurpur og brune
Tegninger, Læben lysende ametystfarvet med hvide
Sidepletter. Blomstrer paa forskellige Aarstider.
<sp>P. Sanderiana</sp> Rchb. f. Overordentlig smuk.
Bladen grønne med graa Pletter. Blomsterne paa
henved meterlange Stængler, meget store,
rosafarvede med hvide Fortoninger og Purpurstriber
paa Læben; Efteraar og Vinter. <sp>P.
Rimestadiana</sp>. Temmelig ny og formodentlig en Form af
P. amabilis. Blomsterne store, hvide med gult og
svagt rosa paa Læben; Foraar. En af de mest
dyrkede. <sp>P. Stuartiana</sp> Rchb. f. Bladene smukt
tegnede med graat og brunt. Blomsterne store,
hvide, stribet med gult og purpurrødt; Vinter.
<sp>P. Schilleriana</sp> Rchb. f. Bladene dybt
marmorerede i graat og purpurbrunt. Blomsterne store,
lyst lilla-rosafarvede med ametystpurpur og
guldgule Pletter paa Læben. Særdeles smuk; Foraar,
stundom Efteraar. <sp>Anvendelse:</sp> Alle P. er
herlige Snitblomster, usædvanligt holdbare,
endogsaa af Orchidéer at være. De dyrkes nu i
Tusindvis i Udlandet og opnaar paa
Blomstermarkedet en høj Pris. <sp>Kultur:</sp> I flade Kurve eller
Skaale, som bør hænges eller stilles paa Stillads
med Overfladen i en Vinkel af 45°, saa at
Bladrosetten faar en saadan Hældning, at alt Vand
hurtigt render af. Plantes udelukkende i
Sphagnum, lidt Bregnerødder og store Trækulstykker.
De bør hænge i Varmhusets aller varmeste og
fugtigste Afdeling og sprøjtes flittigt. Taaler aldrig
nogen Udtørring. Se videre Orchidékultur.
Ax. Hzn.

<img>Phalænopsis amabilis.</img>
</chapter>

<chapter name="Pharbitis">
<b>Pharbitis</b> se <sp>Ipomæa</sp>.
</chapter>

<chapter name="Phaseolus">
<b>Phaseolus</b> (Papilionaceæ). <sp>P. multiflorus</sp>
Willd., Pralbønne, Meksiko, enaarig, indtil 4 m
høj, slyngende Plante. Skønt nærmest en
Køkkenhaveplante er den, paa Grund af dens hurtige
Vækst og smukke røde, hvide eller tofarvede
Blomster, der fremkommer fra Juli til Efteraaret,
meget anvendelig i Lysthaven til Beklædning af
Gitre, Lysthuse og lignende Steder. Den kan
ogsaa dyrkes i Potter eller Kasser og anvendes til
Verandaer, Altaner m. m. <sp>Kultur</sp> i Lighed
med de almindelige Stangbønner; saas omkring
Midten af Maj til først i Juni paa Voksestedet.
Frøets Spirekraft 3-4 Aar; Spiring i Løbet af 2
Uger.
L. F.

P. m. er den eneste Bønne, som med Fordel kan
dyrkes i de nordlige Egne af Norge, hvor den
bruges i Husholdningen.
N—k.
</chapter>

<chapter name="Phellodendron">
<b>Phellodendron</b> (Rutaceæ). <sp>P. amurense</sp> Rupr.
Nordkina, Japan. Haardført, i sin Hjemstavn
mellemhøjt Træ, som ogsaa hos os et enkelt Sted findes
i Eksemplarer af ret anselig Størrelse. Det har
smukke, indtil 40 cm lange, finnede, aromatiske
Blade. Blomsterne er uanselige. Træet leverer i
sin Hjemstavn Kork.
A. B.

<sp>Anvendelse:</sp> P. i 2 à 3 m Højde ligner
i Løvværk og Struktur nærmest de fremmede
Juglansarter og kan som disse passende benyttes
som fritstaaende og i finnetbladede Grupper, men
kun paa nogenlunde beskyttet Plads. <sp>Kultur:</sp>
P. formeres ved indført Frø, som saas i en
halvvarm Drivbænk tidlig om Foraaret. De unge
Planter fryser let af i Toppen og bør derfor
overvintres beskyttet eller frostfrit første Aar. Den
har stærke, dybtgaaende Rødder og synes at lide
ved Omplantning, naar den har staaet urørt over
2 à 3 Aar.
J. B.
</chapter>

<chapter name="Philadelphus">
<b>Philadelphus</b> (Saxifragaceæ). Uægte eller falsk
Jasmin, Pibeved (d.), Schersmin (s.). Haardføre
Buske. De fleste af de hertil hørende talrige
Arter ligner vel hinanden meget og er for fleres
Vedkommende vanskelige at adskille med
Bestemthed, mange af dem er dog ret iøjnefaldende
adskilte, og deres særegne Egenskaber gør dem
mere eller mindre værdifulde set fra et
gartnerisk Synspunkt. De Forskelligheder, der i saa
Henseende er af størst Betydning, er deres Højde, idet
enkelte er ganske lave, andre mellemhøje og atter
andre høje eller meget høje Buske. Endvidere
viser P. Forskelligheder i Henseende til
Voksemaade, alle er de tætforgrenede Buske, men nogle
er bredt overhængende, andre mere eller mindre
oprette, ja enkelte temmelig stift oprette af Vækst.
Blomsterne viser ogsaa hos de forskellige Arter
ret betydelige Forskelligheder, f. Eks. i Henseende
til Størrelse, Kronbladenes mere eller mindre
udbredte eller sammenlukkede Stilling og deres Form,
endvidere med Hensyn til Blomsternes Farve, der
kan være renhvid, men ogsaa mere eller mindre
gullig hvid, samt Blomsternes Duft, der hos nogle
af Arterne er meget stærk, hos andre svag og hos
adskillige ganske mangler. Blomstringen
indtræder normalt hos de fleste i sidste Halvdel af Juni
til ind i Juli, men ogsaa i saa Henseende er der
nogen Forskel mellem Arterne. Blomsterstanden
spiller ogsaa en væsentlig Rolle, naar Artens Værdi
som Prydbusk skal bestemmes, idet nogle har
faablomstrede, andre mere talrigtblomstrede
Blomsterstande, og disse kan atter sidde mere samlede eller
mere spredte op ad Grenene, hvad der betinger en
større eller mindre Blomsterrigdom hos
vedkommende Art. <sp>P. cordifolius</sp> Lge.,
Nordamerika, mellemhøj, den sildigstblomstrende af alle
Arterne, blomstrer normalt sidst i Juli til ind i
Aug. Den er rigtblomstrende med renhvide
Blomster. — <sp>P. coronarius</sp> L., Kaukasus,
Himalaya, Østasien, er den til Europa tidligst
indførte og ogsaa endnu hyppigst plantede Art, til
hvilken Navnet »Uægte Jasmin« oprindelig og
specielt er knyttet paa Grund af dens meget stærkt
duftende Blomster. Den er høj af Vækst.
Blomsterne er klokkeformet hvælvede og gullig-hvide.
Af denne dyrkes der et ikke ubetydeligt Antal
Varieteter, af hvilke skal nævnes: <sp>P. c. aureus</sp>
med stærkt gulfarvede Blade. <sp>P. c. fol.
variegatis</sp> med hvidbrogede Blade. <sp>P. c. flore
pleno</sp> med fyldte Blomster. <sp>P. c. nanus</sp> danner en
ganske lav og meget tæt, halvkugleformet,
sjældent blomstrende Busk. <sp>P. floribundus</sp>
Schrad., Nordamerika, høj og bred af Vækst,
tidligst og meget rigtblomstrende med renhvide,
svagere duftende Blomster; en af de smukkeste Arter.
— <sp>P. grandiflorus</sp> Willd., Nordamerika,
meget høj og bred Busk med meget store, renhvide,
fladt udbredte, lugtløse Blomster. En af de
smukkeste Arter. — <sp>P. inodorus</sp> L., Nordamerika,
lige saa smuk som foregaaende, som den af nogle
anses for at være identisk med og i alle Tilfælde
ligner overmaade meget. — <sp>P. latifolius</sp>
Schrad., Nordamerika, meget høj, opretvoksende
Busk med store, brede Blade og store, noget
klokkeformede, næsten lugtløse Blomster. — <sp>P.
Lemoinei</sp> Lemoine, er en af Lemoine i Nancy i
1884 funden Krydsning mellem P. coronarius og
P. microphyllus, der udmærker sig ved stor
Skønhed. Den er en lav eller næppe mellemhøj,
tætforgrenet Busk med smaa Blade og en stor Rigdom
af mellemstore, fladt udbredte, renhvide og
vellugtende Blomster. Af denne forekommer der
allerede talrige Former, som overgaar den
oprindelige i Skønhed og Blomsterrigdom. Nævnes kan:
<sp>P. L. Avalanche</sp>, der har bueformigt
overhængende Grene, fuldstændig bedækkede med
Blomster. <sp>P. L. Boule d'Argent</sp> har fyldte
Blomster. <sp>P. L. erectus</sp> har opadstræbende Grene
og stor Blomsterrigdom. <sp>P. L. Gerbe de Neige</sp>
med bueformigt overhængende Grene og stor
Blomsterrigdom. Former af P. Lemoinei saasom
<sp>Etoile Rose</sp> og <sp>Fantaisie</sp>, viser en
rosenrød Skattering i Blomstens Centrum. — <sp>P.
microphyllus</sp> A. Gr., Nordamerika, er en
lav, tætforgrenet, sirlig lille Busk med ganske
smaa Blade og ganske smaa renhvide, fladt
udbredte, vellugtende Blomster. — <sp>P. speciosus</sp>
Schrad., Nordamerika, efter nogles Antagelse
identisk med P. grandiflorus, som den i alle Tilfælde
ligner meget; en af de smukkeste Arter. — <sp>P.
tomentosus</sp> D. Don., Himalaya; mellemhøj
eller høj Busk med lange, tynde, overhængende
Grene og med en stor Rigdom af hvide, lugtløse
Blomster, en af de smukkeste Arter.
A. B.

<sp>Anvendelse:</sp> P. er en værdifuld og
taknemmelig Afdeling blandt vore Blomsterbuske,
med velegnede Repræsentanter til Grupper og
Busketter saavel i den mindre Have som i den store
Park. Flere Arter kan finde Anvendelse til
Underplantning, Lysthuse, Hæk o. s. v. Kun maa
man ved deres Anvendelse stedse erindre, at de alle
har hvide Blomster og flere Arter en stærk Duft,
hvorfor de for Farvens Skyld i Almindelighed kun
maa anvendes med et vist Maadehold for ikke at
virke monotont og altid helst i Forbindelse med
rødblomstrende Tjørn, Lonicera, Syren, Spiræa o. l.,
og for Duftens Skyld maa til Lysthuse og
umiddelbart ved Steder, hvor man opholder sig, kun
benyttes saadanne Arter, som ikke virker
ubehageligt. I Busketter kan de alle finde Anvendelse,
de lave til Forgrund og de høje efter
Omstændighederne blandede i Midt- eller Mellemparti. Til
Underplantning og til Hæk kan benyttes
coronarius, floribundus og grandiflorus. P. coronarius
fol. var. og coron. aureus er fortrinlige i
brogetbladede Grupper, hvor de ses fra Syd, sidstnævnte,
der bygger sig fast og rund og i fuld Sol faar en
livlig, gulbronze Farve, er tilligemed speciosus
med de store, renhvide Blomster velegnet til at
staa frit. <sp>Kultur:</sp> P. formeres ved Frø, som
enten saas om Efteraaret eller tidligt om
Foraaret, og dækkes tyndt med let Jord eller bedre
med fint Grus. Efter Saaning om Efteraaret
dækkes det tillige med et beskyttende Materiale som
Mos, gammel Tang eller gammel Bark, der let
kan fjernes om Foraaret, hvorefter Bedet blot
dækkes med Granris e. l. for at hindre Udtørring af
det fine Frø, som, indtil Spiring er foregaaet,
omhyggeligt maa holdes jævnt fugtigt. Planterne
optages rettest som enaarige enten om Efteraaret
og indslaas eller dækkes lidt om Vinteren og
optages om Foraaret, studses paa Roden og prikles
i 5 Rækker paa 1,20 m brede Bede, hvor de staar
i 2 Aar og efter Optagning og Studsning paa
Roden, og om fornødent ogsaa paa Toppen, plantes
i Rækker i 60 cm Afstand. Formering kan ogsaa
ske ved Stiklinger, saavel af grønt Træ under Glas,
som af toaarigt Træ paa Friland, ved Aflægning
og for flere Arters Vedkommende ved Rodskud.
Ved ældre Buske er det ofte nødvendigt at
foretage Beskæring, dels for at retlede Formen og
holde Busken tæt forneden eller blot som en Slags
Foryngelse ved at borttage ældre, til Dels
halvtørre eller udlevede Partier. P. stiller ikke store
Fordringer med Hensyn til Jordbunden, men de
Arter, som har stor Vækstfylde og rigt Løvværk,
udtærer dog Jorden, hvor de staar, og trænger
derfor til med Aars Mellemrum at tilføres
Næring.
J. B.
</chapter>

<chapter name="Philodtendron">
<b>Philodtendron</b> (Araceæ) er klatrende, stedsegrønne
Varmhusplanter, der dyrkes for de smukke,
vedvarende Blades Skyld. De trives bedst udplantede
frit ved en Gavl i Varmhuset, til hvilken man
lader dem hæfte sig med Luftrødderne, som skyder
frem paa Stænglerne. De fleste Arter bliver
hurtig bladløse forneden. <sp>P. Andreanum</sp> Devans.,
Kolumbia, har 35-50 cm lange, smalle glinsende
Blade af mørk olivengrøn Farve med lysegrønne
Ribber. <sp>P. bipinnatifidum</sp> Schott., Brasilien,
grønne, langagtige ovale, dobbeltindskaarne Blade.
<sp>P. pertusum</sp> se <sp>Monstera deliciosa</sp>.
<sp>P. Simsii</sp> Sweet, Brasilien, er en grønbladet,
men imponerende Art med langagtig
hjerteformede Blade paa c. 65 cm, af kort, sluttet Vækst
og ikke klatrende som de fleste andre. <sp>P.
Sodiroi</sp> hort., Ny Granada, kønt, grønt, holdbart,
hjerteformet Blad af 30-40 cm Længde. <sp>P.
verrucosum</sp> Schott., (P. Carderi hort.), Ny
Granada, er en ældre, men meget smuk, klatrende P.
med et 30 cm langt og 20-25 cm bredt
hjerteformet, fløjlsagtig, mørkolivengrønt Blad med
lysegrønne Toner langs Bladribberne, Undersiden
blaaligrød, Stilken besat med bløde Pigge (deraf
Navnet). <sp>P. Wallisii</sp>, Rgl., ukendt Hjemstavn,
har et smukt, meget stort, grønt Blad med lysere
Striber. Den har kortsluttet Vækst og egner sig
saaledes for en Tid som Potteplante. <sp>Kultur:</sp>
De formeres ved Stiklinger af Endeskud eller ved
Deling af Stammerne i Stykker paa c. 3
Ledstykker, som plantes i hver sin Potte. De unge
Planter sættes paa rask Undervarme. De Arter, der
dyrkes i Potte, vil trives godt i en Blanding af
Græstørvjord og Lyngjord med Trækulstykker og
Sand. I store Huse vil det være fordelagtigst at
udplante dem ved Væggen, ad hvilken de skal
vokse op. Rigelig Vanding og nogen Skygge vil
være heldig, ligesom ogsaa Sprøjtning, dog ikke
mere, end at Bladene ikke tager Skade.
J. F.

<img>Philodendron Andreanum.</img>
</chapter>

<chapter name="Phlomis">
<b>Phlomis</b> (Labiatæ), Stauder. <sp>P.
Russelliana</sp> Lag., Syrien; 80-100 cm. Blomsterne gule i
tætte Kranse; Sommer. <sp>P. samia</sp> L., Lilleasien,
90-120 cm, Blomsterne bleggule med karminrødt
paa Underlæben; Sommer. Fordrer Vinterdækning.
<sp>P. tuberosa</sp> L., Sydeuropa, 100-120 cm.
Blomsterne purpurrosa; Sommer. Kraftige Planter, som
kan anvendess i store Stauderabatter, foran
Busketter o. l. Steder, de trives i enhver god
Havejord. <sp>Kultur:</sp> Formeres sved Deling eller
Frøudsæd.
A. L.

<img>Phlomis samia.</img>
</chapter>

<chapter name="Phlox">
<b>Phlox</b> (Polemoniaceæ), Flammeblomst, enaarige
og fleraarige Blomsterplanter for Friland. <sp>P.
Drummondii</sp> Hook., Teksas, er en af vore
smukkeste og mest anvendte, enaarige
Sommervækster. Den udmærker sig ved Haardførhed, let
Kultur, lang Blomstringstid og meget smukke
Blomster i renhvide, rosa, højrøde, lilla,
mørkpurpur og gullige Farver, dels ensfarvede, dels
med hvidt Øje eller Stjerne og dels stribede. Den
egner sig fortrinlig til Blomsterbede og Rabatter,
de lavere Former med kompakt Vækst tillige til
Indfatning, og er ogsaa anvendelig til
Pottekultur. Den bliver 25-40 cm høj og blomstrer rigt
fra Juni til det sene Efteraar. Blomsterne er gode
til Afskæring. Af Varieteter kan følgende
fremhæves: <sp>P. D. grandiflora</sp>, som har store,
bedre formede Blomster end Stamformen, er en
betydelig Forbedring af denne. <sp>P. D.
cuspidata</sp> har ejendommeligt formede, langtakkede
Blomster. <sp>P. D. fimbriata</sp> med finttakkede
eller frynsede Blomster. <sp>P. D. Heynholdii</sp>,
som udmærker sig ved lav, tætsluttet Vækst, er
især anvendelig til Pottekultur. <sp>P. D.
hortensiæflora</sp> har store, afrundede Blomsterskærme
og god, noget sluttet Habitus. Den bliver 25-30
cm høj og egner sig særlig godt til Blomsterbede.
<sp>P. D. nana compacta</sp> har en ganske lav,
tætsluttet Vækst og er meget rigtblomstrende.
Udmærket til smaa Blomsterbede og til Indfatning.
<sp>Kultur:</sp> Vil man opnaa en saa tidlig
Blomstring som mulig, saar man allerede fra
Slutningen af Febr. i Potte, som hensættes i Varmhuset,
indtil Spiringen har fundet Sted, hvorefter de
straks henflyttes til Koldhuset. Almindeligst saas
dog Frøet fra Midten af Marts til April i
halvvarm eller kold Bænk, helst saa tidligt som
muligt, da Frøet behøver 2-3 Uger til at spire. Det
er at anbefale at prikle de opkomne Planter med
5 cm Afstand. De udplantes fra Begyndelsen af
Maj med 20-30 cm Afstand. Haves ikke Bænk
til Raadighed, kan man meget godt saa paa
Friland indtil Begyndelsen af Maj, men
Blomstringen vil da begynde senere. Ynder kraftig,
næringsrig Jord og solrigt Voksested; rigelig
Vanding i tørt Vejr bør ikke forsømmes. Til
Pottekultur faar man mere forgrenede, smukkere
Planter, naar de første Blomster og Stængelspidser
afknibes. Frøets Spirekraft 1-2 Aar. <sp>P.
decussata hybrida</sp>, Staude; 60-120 cm høj. Under
anførte Betegnelse opføres i Katalogerne en stor
Mængde forskellige Navnesorter, der ved fortsat
Krydsning mellem Arterne <sp>P. acuminata</sp>
Pursh., <sp>P. decussata</sp> Lyon., <sp>P. paniculata</sp>
L. og <sp>P. pyramidalis</sp> Sm. er bragte til en
høj Grad af Fuldkommenhed, dels med Hensyn til
Blomsterskærmens og dels med Hensyn til den
enkelte Blomsts Størrelse, Form og Farve. De
hører til vore allerbedste Stander og er særdeles
brugbare saavel i store som i smaa Haver, saavel
samlede i Grupper som enkeltvis paa Rabatter og
i Udkanten af Busketter. De er endvidere meget
nøjsomme og haardføre, har en smuk Vækst og
prægtige Blomster i forskellige Farver og
Tegninger, der varierer fra ren hvid til mørkerød og
mørkpurpur, og som fremkommer fra Juli-Septbr.
De afskaarne Blomster er fortrinlige til
Dekoration af Vaser o. l. En nyere Form, som
benævnes <sp>P. d. h. nana</sp> eller Dværgphlox, bliver
50-60 cm høj og haves i de forskellige Farver.
<sp>Kultur:</sp> Formeres let ved Deling om Foraaret og
ved Stikning. Deling af Planterne bør foretages
hvert 3dje Aar, da man derved bevarer Planterne
i en smuk Stand og opnaar rigere og smukkere
Blomstring. Stiklingformering foretages ogsaa
bedst om Foraaret, og hertil benyttes de unge
frembrydende Skud, naar de har faaet 4-5 Blade;
de afbrækkes ved Basis og danner villigt Rødder
ved at behandles som Stiklinger i Almindelighed,
dog uden væsentlig Undervarme. De unge
Planter plantes senere hver i sin Potte eller udprikles
paa Friland og udplantes paa Voksestedet i Septbr.
eller det paafølgende Foraar med 50-60 cm
Afstand. Formering ved Frø anvendes kun, naar
man vil tiltrække ny Varieteter; det saas straks
efter Modningen, da det ellers bruger 6-12
Maaneder for at kunne spire. Som ovenfor nævnt er
disse Phlox meget nøjsomme; de trives i næsten
al Slags Jord, men bliver selvfølgelig bedst i god
Jord og med nogenlunde god Vokseplads.
Grundig Vanding om Sommeren i tørt Vejr bør ikke
forsømmes, <sp>P. divaricata</sp> L. (P. canadensis
Sweet), Nordamerika, Staude, 20-25 cm høj;
blaalig lilla Blomster i Maj-Juni. Denne prægtige,
foraarsblomstrende Staude fortjener at dyrkes i
langt videre Udstrækning, end Tilfældet er. Den
er haardfør, meget rigtblomstrende og stiller ikke
større Fordringer til Jordbund og Voksested.
Anvendt som Indfatningsplante er den meget smuk
og er ogsaa af ypperlig Virkning, naar den
plantes enkeltvis paa Rabatter og Stenhøje. <sp>P. d.
alba</sp>, hvid. <sp>P. d. Laphamii</sp> »<sp>Perrys
Variety</sp>« har kraftigere Vækst og større, lidt
mørkere Blomster end Stamformens. <sp>P. ovata</sp> L.,
var. caroliniana, Nordamerika, er ligeledes en smuk
Staude, som kan anvendes paa samme Maade som
foregaaende. Planten, som bliver 30-35 cm høj,
har temmelig stive, oprette Stængler og smukke,
purpurrosa Blomster, som fremkommer i Juli-Aug.
Den er dog noget mere fordringsfuld end hin og
taaler ikke bindende eller fugtig Jord; Dækning
om Vinteren med Løv eller Granris er tilraadelig.
<sp>P. pilosa</sp>, Staude, 30-40 cm høj med rosa
Blomster i Maj-Juni; meget smuk og rigtblomstrende
Foraars-Phlox. <sp>P. subulata</sp> L. (P. frondosa
hort., P. setacea L.), Nordamerika. Denne
tilligemed Varieteter er yndefulde, foraarsblomstrende
Stauder, særlig anvendelige paa Stenhøje, men kan
ogsaa plantes foran paa Rabatter og som
Indfatning, naar man blot kan give dem en let, sandet,
ikke fugtig Jord og solaaben, luftig Vokseplads.
Det er en krybende, tætvoksende, c. 10 cm høj
Plante, som er aldeles oversaaet med rosa
Blomster i Maj-Juni. <sp>P. s. atropurpurea</sp>,
mørkpurpur. <sp>P. s. Nelsonii</sp>, blaalighvid med rosa
Øje. <sp>P. s. nivalis</sp>, hvid. <sp>P. s. Perfection</sp>,
hvid med violet Øje. <sp>P. s. Vivid</sp>, glinsende
rosa, meget smuk. <sp>P. verna</sp> Forbes.,
Nordamerika, er ligeledes en meget smuk Foraarsstaude,
især anvendelig paa Stenhøje. Den bliver 10-20
cm høj og har smukke rosenrøde Blomster i
Maj-Juni. Den er temmelig haardfør, men desværre
ikke saa let at dyrke som foregaaende; ynder Blad-
eller Lyngjord og Halvskygge. <sp>Kulturen</sp> af
de sidstnævnte 5 Arter er i det væsentlige ens
og omtales derfor her under et. De formeres ved
Deling og Stikning. Deling foretages enten om
Foraaret eller sidst i Aug., dog bør man lade
Planterne urørte saa meget som muligt, da de er
smukkere og langt blomsterrigere som ældre.
Undertiden kan Dele af Planten dø bort om
Vinteren, og det kan da være formaalstjenligt at
have yngre Planter i Beredskab til at udfylde de
aabne Steder med. Stikning sker bedst i
Juni-Aug.; de unge Planter overvintres frostfrit i kold
Bænk og udplantes det paafølgende Foraar med
25-30 cm Afstand. Dækning mod Barfrost om
Vinteren er tilraadelig.
L. F.

<img>Phlox subulata.</img>
</chapter>

<chapter name="Phoenix">
<b>Phoenix</b> (Palmaceæ). En af de mest dyrkede
Palmeslægter med 12 Arter fra det tropiske Asien
og Afrika. Den hos gamle Planter i deres
Hjemstavn slanke Stamme, der altid er dækket med
de gamle Bladrester, bærer en Krone af lange,
fjerformede Blade, i hvis Hjørner de hængende,
grenede, gule Blomsterkolber fremkommer. Som
hos de fleste Palmeslægter er Kønnene adskilte, og
hos denne endog tvebo. <sp>P. dactylifera</sp> L.,
Daddelpalme, Orienten, Indien, indtil 20 m høj, i
sin Hjemstavn dog sjælden mer end 10 m. Bladet
groft, lidt graaligt, 2-3 m langt, de enkelte
Smaablade sidder ofte 2-3 sammen paa samme Side af
Stilken. Det er den eneste Art, der virkelig egner
sig til Koldhuset, de andre dyrkes bedst i
halvvarmt Hus eller luftigt Palmehus. <sp>P.
reclinata</sp> Jacq., Syd-Afrika, langt lettere i Væksten
og mere gullig-grøn. <sp>P. Roebelenii</sp> O'Brien,
Siam. Med denne elegante, for faa Aar siden
indførte ny Art er der tilført Phoenix-Sortimentet en
højst værdifuld Forøgelse. Det er nærmest en
Dværgform blandt P., der ved sine smalle, fine
Bladdelinger og hele lette Form — langt den
fineste og mest graciøse af alle P. — minder noget
om Cocos Wedelliana. Den kan ved god Kultur —
den kræver baade Undervarme og nogle Grader
højere Luftvarme i Ungdommen end andre P. —
udvikle en Fylde af Blade i sirlige Buer; er ogsaa
en Akkvisition som Stueplante og har som saadan
et stort Fortrin for den nævnte Cocos ved at være
langt mere holdbar i Længden. Dens ret store
Rodmasse kræver forholdsvis stort Potterum. <sp>P.
rupicola</sp> T. Anders., Himalaya, ogsaa en
meget smuk og sirlig Art med elegant buede Blade;
den korte Bladstilk er stærkt udbredt ved Basis.
<sp>P. spinosa</sp> Thonn. (P. leonensis Lodd.),
Vest-Afrika, mere buskagtig med stive og stikkende
Blade. <sp>P. silvestris</sp> Roxb., Indien, en af de
haardføreste Arter, buskagtig, skyder let Skud fra
Basis, ligner P. dactylifera, men de talrige
Smaablade er mere grønlige, og Stilken brun ved Basis.
<sp>P. tenuis</sp> hort. (P. canariensis hort.), kanariske
Øer, slankere og lettere i Væksten end flere af de
andre, med glinsende grønne Blade. <sp>Kultur</sp> i
det væsentlige som Livistona.
M. H.

<img>Phoenix Roebelenii.</img>
</chapter>

<chapter name="Phoma">
<b>Phoma</b> se <sp>Gulerodssvamp</sp>,
<sp>Selleriskurv</sp> og <sp>Tørforraadnelse</sp>.
</chapter>

<chapter name="Phormium">
<b>Phormium</b> (Liliaceæ), Koldhusplante. <sp>P.
tenax</sp> Forst., nyzeelandsk Hør, Ny-Zeeland. 1-2 m
høj med Varieteterne <sp>atropurpureum</sp>, der
har mørke, stærkt blaaduggede Blade, og
<sp>Veitchii</sp>, der er lavere og har hvidstribede Blade.
<sp>P. Cokianum</sp> Le Jolis (P. Colensoi Hook. fil.
og P. Cookii hort.), Ny-Zeeland, er mindre i alle
Forhold; Bladene er korte og stive samt
smallere og mere tilspidsede. P. C. foliis variegatis
er hvidstribet. P. anvendes som Dekorationsplante
i Koldhus og lignende Steder om Vinteren, i det
fri om Sommeren. <sp>Kultur:</sp> Formering ved
Frø er vanskelig, da det bør saas straks efter
Modningen. Almindeligst og lettest er Deling om
Foraaret eller i Løbet af Sommeren; mindre Planter
med kun faa Kødder sættes i Potter i Varmebed.
Kraftige Planter blomstrer
undertiden og skyder da et højt
Blomsterskaft, men Blomsterne er
uanselige, og samtidig afsluttes det
paagældende Skuds Vækst.
Planter, der er i god Vækst, vandes
af og til om Sommeren med
flydende Gødning. Jordblanding:
Græstørvjord, Varmebedsjord og
Sand.
P. F.

<img>Phormium tenax.</img>
</chapter>

<chapter name="Phosphater">
<b>Phosphater</b> se
<sp>Kunstgødning</sp>.
</chapter>

<chapter name="Photinia">
<b>Photinia</b> se <sp>Eriobotrya</sp>.
</chapter>

<chapter name="Phragmidium">
<b>Phragmidium</b> se <sp>Rosenrust</sp>.
</chapter>

<chapter name="Phragmiopedilum">
<b>Phragmiopedilum</b> Phitz.
(Orchidaceæ), i den nyere Litteratur
almindelig anvendt Navn for de
sydamk. Arter af
<sp>Cypripedium</sp> se d. A.
</chapter>

<chapter name="Phragmites">
<b>Phragmites</b> (Gramineæ).
Haardfør Vandplante. <sp>P. communis</sp>
Trin., Tagrør, Europa, Danmark.
Kraftigt, 2 m højt Græs med stor
Blomsterstand. Kan plantes ved
Bredden af større Søer. Der
findes en Varietet med brogede
Blade, en anden, <sp>aurea</sp> med gule
Blade og smuk gul Top samt endelig en
mærkelig Varietet <sp>coarctata</sp> med tæt mørk
duskformet Top. <sp>Kultur:</sp> Formeres ved Deling.
A. L.
</chapter>

<chapter name="Phrynium">
<b>Phrynium</b> (Marantaceæ), Varmhusplante. <sp>P.
variegatum</sp> C. Koch., Singapore, er en nyere
indført Art med vedvarende, krybende Rodstok og
opret Vækst. Bladene er langstilkede, frisk grønne
med meget uregelmæssig, mælkehvid Tegning; de
kan blive over 30 cm lange og indtil 14 cm brede.
En godt kultiveret Plante er meget dekorativ og
fortjener en Plads i en Samling af brogetbladede
Bladplanter. <sp>Kultur:</sp> Formeres ved Deling af
Rodstokken tidlig om Foraaret, ved hvilken
Lejlighed de gamle Stængler, som taber deres
Skønhed om Vinteren, nedskæres. De plantes i en let,
porøs, sandblandet Jord med overvejende Bladjord,
sættes paa Undervarme i Formeringshuset, nær
Glasset, men dog godt skygget. Luften holdes ved
Sprøjtning stadig fugtig, da Planterne, hvis de
bliver for tørre, let faar Thrips, og Bladene krøller.
Omplantning foretages flere Gange i forholdsvis
smaa Potteskifter, og Planterne vænnes senere til
mere Luft. Ved denne Behandling vil man ud paa
Sommeren have kraftige og smukt tegnede
Planter til dekorativt Brug.
M. H.
</chapter>

<chapter name="Phygelius">
<b>Phygelius</b> (Schrophulariaceæ), Koldhusplante. <sp>P.
capensis</sp> E. Mey., Kap, en smuk, c. 75 cm høj,
urteagtig, glat Halvbusk
med modsatte, lidt
hjerteformet ægdannede Blade
og prægtige skarlagenrøde
Blomster i en lang, grenet
Klase. <sp>Kultur:</sp> P.
formeres let ved Stikning
eller ved Frø, der
fremkommer i rigelig Mamgde og
saas paa Varmebed om
Foraaret. Fordrer en kraftig,
lidt leret Jordblanding og
kun liden Vanding om
Vinteren. Kan anvendes som
Udplantningsplante.
F. E.

<img>Phygelius capensis.</img>
</chapter>

<chapter name="Phylica">
<b>Phylica</b> (Rhamnaceæ),
Koldhusplante fra Kap. En
stedsegrøn stærkt filtet Busk,
særlig paa Undersiden af
Bladene, smaa, lidt
uanselige, hvide Blomster;
Efteraar og Vinter. <sp>P.
buxifolia</sp> L., ægformet Blad.
<sp>P. ericoides</sp> L.,
linie-lancetformet Blad. <sp>P.
plumosa</sp> L.,
spids-lancetformet Blad med tilbagebøjet
Rand. <sp>Kultur:</sp> P.
formeres ved Stiklinger af
halvmodent Træ i Sand
under en Glasklokke om
Foraaret, slaar ofte vanskelig
Rod, derfor lettere at formere ved Aflæggere,
fordrer en sandet Lyng- og Bladjord, iblandet lidt
Trækul.
F. E.
</chapter>

<chapter name="Phyllanthus">
<b>Phyllanthus</b> (Euphorbiaceæ), Varmhus eller
halvvarmt Hus. En meget talrig Slægt, der har hjemme
i varme Egne baade af Asien og Amerika, men
kun faa Arter er Genstand for gartnerisk Kultur.
Det er særlig <sp>P. glaucescens</sp> H. B. &
K., Meksiko, der har størst Værd. Det er
en meget smuk Plante af Acacialignende
Udsende, der skyder en rank Hovedstamme op,
hvorfra der rundt til alle Sider udgaar
bladlignende Forgreninger, der ganske ser ud som
lange, smalle, finnede Blade. Disse bærer i
hele deres Længde, udgaaende fra Bladhjørnerne,
nydelige smaa rødlige Blomsster, der hænger nedad
paa fine Stilke og ved deres Talrighed giver
Planten et tiltalende Udseende i Forbindelse med dens
hele sirlige Habitus. Paa ældre Planter
fremkommer Sideskud fra Rodhalsen, der afgiver gode
Stiklinger; unge Planter af tidlig Foraarsformering er
de smukkeste. Den nyere Art <sp>P. roseus pictus</sp>
er ogsaa en værdifuld Kulturplante til Varmhus og
halvvarmt Hus, baade som ældre —
træagtig — Kronplante og som ung Plante, der uden Vanskelighed
kan tiltrækkes af Stiklinger. Det er en elegant og
nydelig Plante med et fint og mærkeligt
Farvespil, idet de lette Forgreninger med smukt finnede
Blaade gaar over fra mørkegrønt til hvidstænket
og ender med kridhvide og rosenrøde lette
Grenspidser og Blade, fra hvis Hjørner nydelige
Smaablomster af samme Farve hænger ned. Planten
kræver rigeligt Lys for at udfolde sin rette
Skønhed og Ejendommelighed. <sp>Kultur:</sp> Formeres
ved Stiklinger paa Undervarme; de rodfæstede
Stiklinger plantes i sandblandet Lyng- og
Bladjord, kultiveres fremdeles paa Undervarme, indtil
de er c. 30 cm høje; de vil da være i Blomstring
og fortsætte denne til helt ud ad Vinteren. De er
meget anvendelige til Dekoration ogsaa i Stue;
vandes sparsomt om Vinteren; 12-14° C. er
tilstrækkeilg Vintertemperatur. De maa i Tide, hvis
de angribes af Skjoldlus eller Kaffelus, renses for
disse.
M. H.
</chapter>

<chapter name="Phyllobius">
<b>Phyllobius</b> se <sp>Løvsnudebiller</sp>.
</chapter>

<chapter name="Phyllocactus">
<b>Phyllocactus</b> (Cactaceæ), Bladkaktus. Tropiske og
subtropiske Planter, der hører hjemme i Syd- og
Mellemamerika. De kendes fra de øvrige Cactus
ved at have fladtrykte, bladlignende, som Regel
tornløse Stængler og store, pragtfulde Blomster.
Ogsaa med Hensyn til deres Kultur adskiller de
sig noget fra den, der ellers gælder for Cactus.
<sp>P. Ackermannii</sp> Walp., Meksiko. Store røde
Blomster, violette Støvdragere. <sp>P. anguliger</sp>,
Lem., Meksiko. Smaa, hvidliggule, duftende
Blomster. Lysegrønne, skarpt savtakkede Stængler.
Blomstrer i Novbr.-Decbr. <sp>P. crenatus</sp> Salm.
Dyck., Honduras. Store, hvide, vellugtende
Blomster. Meget brede Stængler. Høj, kraftig Vækst.
<sp>P. grandis</sp> Lem., Meksiko. Meget store, hvide,
stærkt duftende Blomster. Natblomstrende.
Kraftig Vækst. Brede, noget bølgede Stængler. Dyrkes
i Varmhus. <sp>P. phyllanthoides</sp> Lk.,
Meksiko. Smaa, rosenrøde, længe varende Blomster,
rigtblomstrende. Svag Vækst. Varieteten <sp>Deutsche
Kaiserin</sp> er særlig rigtblomstrende. Flere af
disse Arter er meget smukke, men det er dog den
store Rigdom af Hybrider, der særlig fortjener
Opmærksomhed. Disse er opstaaede ved Krydsning,
dels mellem Phyllocactus indbyrdes, dels ved
Krydsning mellem Phyllocactus og Cereus, navnlig Cereus
grandiflorus og C. speciossissimus. Da imidlertid
de Bastarder, man nu for Tiden anser for de
bedste, sandsynligvis senere vil blive overtrufne af
endnu bedre, skal her ikke opføres Navne paa
slige Hybrider. Hvad den afbildede <sp>Feastii</sp>
angaar, da har den store, smukt formede,
laksrosa Blomster og er saavel kraftigvoksende som
rigtblomstrende. <sp>Kulturen</sp> af
Phyllocactushybriderne er ikke vanskelig, blot man paa enkelte
Punkter iagttager Forsigtighed. En lys, tør Plads
i et tempereret Drivhus eller Værelse er det
bedste Vinterkvarter. For megen Varme paa denne
Tid af Aaret bevirker, at Planterne vedbliver at
vokse, og dette vil som Regel virke hemmende
paa Blomstringen. Ligeledes maa man i de
første Vintermaaneder vande sparsomt, dog maa
Planterne ikke udtørre saa stærkt, at de skrumper
ind og bliver bløde og halvvisne. Naar
Knopdannelsen hen i Februar er begyndt, forøges
Vandingen, men man maa, navnlig i den første Tid,
ikke vande altfor stærkt; først naar
Blomsterknopperne hen i Marts er begyndt at vokse,
vandes normalt. I denne Periode vil nogle
Vandinger med Gødningvand være meget gavnlig.
Under Blomstringen, som i Reglen varer fra Maj til
hen i Juli, vandes rigeligt, og for at forlænge
Blomstringen kan man i denne Tid anbringe
Planterne paa et mere køligt og skyggefuldt Sted.
Efter Afblomstringen vil det være heldigt at
henstille Planterne en 14 Dages Tid paa Friland paa
et skyggefuldt Sted. Det vil da snart vise sig, om
Rødderne ved den stærke Vanding i
Blomstringstiden har taget Skade — hvilket meget ofte sker
— idet Planterne da sygner hen og halvvisner.
Er dette Tilfældet, maa de omplantes; den gamle
Jord rystes fra og alle syge og halvraadne
Rødder bortskæres. For de unge Planters
Vedkommende, som endnu ikke har begyndt at blomstre,
vil en Omplantning i April være at foretrække,
men for alle blomsterdygtige Planters
Vedkommende vil Omplantning efter Afblomstringen være
den bedste. Den bedste Plads for Phyllocactus i
Sommertiden er mod Øst langs en Mur eller Hæk
eller et Vindue med Morgensol. Altfor stærk
Sol holder de ikke af; de holdes jævnt fugtige,
og er de først i kraftig Vækst, overvandes de
ikke let. En Overbrusning paa varme, tørre Dage
holder de meget af. Den bedste Jord til
Phyllocactus er lige Dele Græstørvjord, gammel
Gødning og lidt Murgrus eller ogsaa en Blanding
af god, kraftig Havejord, gammel Gødning og lidt
groft Grus.
J. K. J.

<img>Phyllocactus Ackermannii.</img>

<img>Phyllocactus hyb. Feastii.</img>
</chapter>

<chapter name="Phyllodier">
<b>Phyllodier</b> se <sp>Acacia</sp>.
</chapter>

<chapter name="Phyllopertha horticola">
<b>Phyllopertha</b> <sp>horticola</sp> se Gaasebillen
under <sp>Oldenborre</sp>.
</chapter>

<chapter name="Phyllotreta">
<b>Phyllotreta</b> se <sp>Jordlopper</sp>.
</chapter>

<chapter name="Phyllotænium">
<b>Phyllotænium</b> <sp>Lindenii</sp> se <sp>Xanthosoma
Lindenii</sp>.
</chapter>

<chapter name="Physalis">
<b>Physalis</b> (Solanaceæ), Blærebæger. <sp>P.
Alkekengi</sp> L., Jødekirsebær, Europa, Japan, Staude,
50-60 cm høj med æghjerteformede Blade og
hvidgule Blomster i Bladhjørnerne i Juni-Juli. Rødt
Bær, indesluttet af det oppustede ved Modenheden
røde Bæger. <sp>P. Franchetii</sp> Masters, Japan,
har større Bær og c. 6 cm langt Bæger, men er
vist kun en stor Form af P.
Alkekengii. P. er til megen Pryd
om Efteraaret paa blandede
Rabatter, men er ogsaa anvendelige
til Vinterbuketter. <sp>Kultur:</sp>
Formeres ved Frø og Deling af
den vidt krybende Rodstok.
Fordrer en solrig Plads og trives
bedst i en kraftig, noget
kalkholdig Jord.
G. B.
</chapter>

<chapter name="Physocarpus opulifolius">
<b>Physocarpus</b> <sp>opulifolius</sp> se
<sp>Spiræa o.</sp>
</chapter>

<chapter name="Physostegia">
<b>Physostegia</b> (Labiatæ). <sp>P.
virginiana</sp> Benth. er en fleraarig,
rank, meterhøj Plante fra Nordamerika med
grenede Stængler, lancetformede, savtakkede Blade og
rosenrøde Blomster i aksformede Stande i Spidsen
af Skuddene. Varieteten <sp>speciosa</sp> afviger kun
i ringe Grad fra Hovedarten. P. plantes paa
Stauderabatter og lignende Steder. <sp>Kultur:</sp> P.
formeres ved Frø og Deling. Den ynder en god,
kraftig Havejord, som ikke maa være for tør.
A. L.
</chapter>

<chapter name="Phyteuma">
<b>Phyteuma</b> (Campanulaceæ). Fleraarige
Frilandsurter. <sp>P. campanuloides</sp> Bieb., Kaukasus,
60-70 cm, har blaa Blomster i et langt Aks i Juli.
<sp>P. comosum</sp> L., Alperne, meget smuk, 12-15
cm høj med mørkeblaa Blomster i Hoved;
Juli-Aug. <sp>P. Scheuchzeri</sp> All., Europa, 15-20
cm, med blaa Blomster i Hoved; Juli. P.
<sp>spicatum</sp> L., aksbærende Rapuntsel, Europa,
Danmark, 60-90 cm, har hvidgule Blomster i et
endestillet Aks i Juni-Juli. <sp>Kultur:</sp> Formeres
ved Frøudsæd. P. campanuloides og P. spicatum
plantes paa en blandet Rabat, den sidste ogsaa paa
noget beskyggede Steder mellem Træer. P.
comosum og P. Scheuchzeri dyrkes paa Stenhøj i en
let, porøs Jord.
G. B.

<img>Phyteuma comosum.</img>
</chapter>

<chapter name="Phytolacca">
<b>Phytolacca</b> (Phytolaccaceæ), Kermesbær. <sp>P.
decandra</sp> L., Nordamerika; Staude, 1-1 1/2 m høj
med knoldformet Rodstok, opret Vækst, ovale Blade,
rødlige Stængler og Stilke, smaa rødlighvide
Blomster i tætte, oprette, c. 25 cm lange Klaser i
Juni-Septbr.. Purpurfarvede, næsten sorte Bær. Er en
smuk, dekorativ Plante, der kan plantes paa
Stauderabat eller ogsaa som fritstaaende. Bærrene
yder et smukt og uskadeligt rødt Farvemiddel til
Vin, Frugtsaft, Syltetøj o. l. <sp>Kultur:</sp>
Formeres særlig ved Frøudsæd i Potte, men kan ogsaa
deles. Paa beskyttede Steder saar den sig
undertiden selv. Dyrkes paa et solrigt lunt Sted i
næringsrig, ikke for svær Jord. Dækkes.
G. B.
</chapter>

<chapter name="Phytomyza">
<b>Phytomyza</b> se <sp>Chrysanthemumfluen</sp>.
</chapter>

<chapter name="Phytophthora">
<b>Phytophthora</b> se <sp>Kartoffelskimmel</sp>,
<sp>Kimbladskimmel</sp> og <sp>Syrensvamp</sp>.
</chapter>

<chapter name="Phønix">
<b>Phønix</b> se <sp>Phoenix</sp>.
</chapter>

<chapter name="Piassaba">
<b>Piassaba</b> Palmer se <sp>Attalea</sp>.
</chapter>

<chapter name="Pibeblomst">
<b>Pibeblomst</b> se <sp>Aristolochia</sp>.
</chapter>

<chapter name="Pibeløg">
<b>Pibeløg</b> se <sp>Køkkenløg</sp>.
</chapter>

<chapter name="Pibeved">
<b>Pibeved</b> se <sp>Philadelphus</sp>.
</chapter>

<chapter name="Picea">
<b>Picea</b> (Abietaceæ), Gran, haardføre Naaletræer.
Alle Piceaarterne er, i alt Fald i deres Hjemstavn,
høje Træer af mere eller mindre slank,
regelmæssig pyramideformet Vækst med kransstillede Grene,
paa fri Vokseplads udgaaende i hele Træets Højde,
lige fra Jordoverfladen. Af de i vort Klima
haardføre Arter kan følgende nævnes som de vigtigste:
<sp>P. ajanensis</sp> Fisch. (P. jezoënsis Carr.),
Østsibirien, Japan, er en meget smuk Art, hvoraf der
i Kultur her i Landet endnu kun findes yngre,
men lovende Eksemplarer. Den udmærker sig ved
sine tætstillede, flade Naale, der er smukt
glinsende, grønne paa Undersiden, medens de paa
Oversiden er sølvgraa. Den forveksles undertiden med
P. Alcockiana. — <sp>P. alba</sp> Lk. (P. canadensis
Sarg.), Hvidgran, Nordamerika, et her i Landet,
paa Grund af dets store Vindførhed og Nøjsomhed,
almindelig plantet Træ. Det opnaar ogsaa her
undertiden en betydelig Højde, indtil 20 m. Det er
af smuk, slank, pyramideformet Vækst med
udpræget blaagrøn eller graagrøn Farvetone. <sp>P. a.
compacta pyramidalis</sp> er en smuk, tæt,
kegleformet Dværgform af blaagrøn Farvetone. —
<sp>P. Alcockiana</sp> Carr., Japan. Af denne findes
der i Kultur her i Landet endnu kun yngre
Eksemplarer. Den er af tæt pyramideformet Vækst
med tætsiddende, stive, noget krummede og
stikkende Naale, der paa Oversiden har en sølvgraa
Stribe. — <sp>P. Breweriana</sp> Watson,
Nordamerika. En nyere Art, hvoraf her endnu kun
forefindes unge Eksemplarer i Kultur i Europa. Som
Prydtræ knyttes der Forventninger til den paa
Grund af dens paafaldende sirlige Vækst med
langt nedhængende yngre Forgreninger. <sp>P.
Engelmannii</sp> Engelm., Nordamerika. I Kultur
her i Landet forefindes der af denne saavel som
af dens nedenfor nævnte Varieteter endnu kun
temmelig unge Eksemplarer. Den er af slank
pyramideformet Vækst med stive og stikkende Naale
og af en udpræget blaagrøn Farve. <sp>P. E.
argentea</sp> og <sp>P. E. glauca</sp> er meget smukke
Varieteter, der straks falder i Øjnene paa Grund af deres
udpræget sølvgraa eller blaagraa Farve. — <sp>P.
excelsa</sp> Lk. (P. abies Karst.), alm. Rødgran,
Europa, velkendt og almindelig plantet, højt,
undertiden meget højt og mægtigt Træ. Af denne
dyrkes der som Prydplanter en stor Mængde, højst
forskellige Former: <sp>P. e. aurea magnifica</sp>,
de for Lyset udsatte Naale, navnlig paa de unge
Skud om Foraaret, er af en skinnende gul Farve.
Kan under heldige Forhold, som ung, være meget
smuk. <sp>P. e. columnaris</sp>, smal Søjleform. <sp>P.
e. echinoformis</sp>, Dværgform af tæt
kugleformet Vækst. <sp>P. e. Cranstonii</sp> (P. e.
virgata), Slangegran, en i flere Egne af Europa
fundet, højtvoksende Form af et meget
ejendommeligt Udseende. Den har en rank, opadvoksende
Hovedstamme, hvorfra der udgaar faatallige og
spredte, vandrette, meget lange, næsten
uforgrenede Sidegrene med lange, sabelkrummede,
stikkende Naale. <sp>P. e. eremita</sp>, en
ejendommelig, lavtvoksende, robust Form af smal,
pyramideformet Vækst med kort og tyk
Skudbygning og udstaaende, tykke, korte, stikkende Naale.
<sp>P. e. inversa</sp>, en meget ejendommelig,
højtvoksende Form med spredt stillede, stærkt
hængende Grene, hvorfra de talrige, tynde, tæt med
Naale besatte, meget lange Sidegrene hænger
lodret ned. <sp>P. e. pumila glauca</sp>, Dværgform
af sammentrængt og tæt hvælvet Pudeform og af
blaagrøn Farvetone. <sp>P. e. Remontii</sp>, smuk
Dværgform af tæt regelmæssig pyramideformet
Vækst. P. e. viminalis har lodret fra Grenene
nedhængende meget lange Sidegrene. — <sp>P.
Morinda</sp> Lk., Himalaya, er en af de smukkeste
Arter paa Grund af dens Grenes sirligt
overhængende Stilling og dens meget lange, tynde Naale,
men desværre er den temmelig kælen for vort
Klima og tager, navnlig som ung, let Skade om
Vinteren, ja kan endogsaa fryse helt bort, dog
har man her i Landet kunnet forefinde enkelte
smukke Eksemplarer af indtil mindst 10 m Højde.
— <sp>P. nigra</sp> Lk. (P. Mariana Britt.),
Nordamerika. Af denne findes der ogsaa her i Landet hist
og her ældre Eksemplarer, men dog kun som
mindre Træer. Det er en smuk og sirlig Art, der med
sin blaagrønne Farve ligner P. alba, men er
betydelig mindre og finere i alle sine Dele, med
tætsiddende fine og korte Naale. <sp>P. n. Doumettii</sp>
er en meget smuk, kegleformet, tætforgrenet
mindre Form af violet-blaagrøn Farvetone. <sp>P. n.
nana</sp>, en ganske lille, kugleformet Dværgform
med ganske korte og fine, blaagrønne Naale. —
<sp>P. obovata</sp> Ledeb., Sibirien, nærbeslægtet med
P. excelsa, som den af nogle Botanikere anses for
kun at være en Form af. Den findes vistnok hos
os endnu kun i temmelig unge Eksemplarer. <sp>P. o.
japonica</sp> (P. Maximoviczii Rgl.) er en Form,
hvoraf der ogsaa her i Landet forefindes smukke
unge Eksemplarer. Den er af regelmæssig og tæt,
bred Pyramideform med stiv Grenbygning og med
retvinklet udstaaende, meget stive og
skarptspidsede Naale. — <sp>P. Omorica</sp> Mast.,
Balkanlandene, i sin Hjemstavn et højt Træ af slank og
ganske smal Pyramideform, som ogsaa her i Landet
forefindes plantet, som meget smukke, yngre
Eksemplarer. Karakteristisk ved sin Form og sine
flade, paa Undersiden hvide Naale, der giver den
en paafaldende Lighed med en Abies. — <sp>P.
orientalis</sp> Carr., Kaukasus, et meget smukt
Træ, hvoraf der her i Landet forefindes adskillige
prægtige Eksemplarer af mindst indtil 16 m Højde.
Den er af slank pyramideformet Vækst med tæt
siddende og tiltrykte, ganske korte Naale af en
paafaldende smuk, glinsende, meget mørkegrøn
Farve. — <sp>P. polita</sp> Carr., Japan, forefindes her
i Landet endnu kun som yngre Eksemplarer og
passer neppe helt godt for vore Forhold. Den er
forskellig fra alle de andre Arter ved sine lige
udstaaende, lange, brede, stive og stærkt
stikkende Naale, som paa begge Sider har en
paafaldende friskgrøn Farve. — <sp>P. pungens</sp>
Engelm. (P. Parryana hort.), Nordamerika, er en
med P. Engelmannii nær beslægtet og med denne
ofte forvekslet Art med lange, brede og stive,
stærkt stikkende Naale af blaagrøn Farve. I
Kultur hos os forefindes den, ligesom sine her nævnte
Varieteter, endnu kun i yngre Eksemplarer. <sp>P. p.
argentea</sp> (P. Parryana a.) er ligesom den
tilsvarende Var. af P. Engelmannii særdeles smuk
paa Grund af sin stærkt udprægede, blandt
Naaletræerne uovertrufne, sølvgraa, næsten sølvhvide
Farve. <sp>P. p. glauca</sp> (P. Parryana g.) betegner
den mindre udpræget sølvgraa, nærmest blaagrønne
Varietet. — <sp>P. Schrenkiana</sp> Fisch. & Mey.,
Altaibjærgene, skal være en som Prydtræ meget
lovende Art, der ligner og er nærbeslægtet med
P. Morinda, med sirlig hængende Grenstilling og
med meget lange og tynde Naale. Da den først
er indført ved Frø til Europa for ikke mange Aar
siden, forefindes der endnu kun unge Planter i
Kultur. — <sp>P. sitkaënsis</sp> Carr. (P. sitchensis
Trautv. et Mey., P. Menziezii Carr.), Sitkagran,
Tidselgran, Nordamerika, et her i Landet i de
senere Aar ofte plantet Træ af bred pyramideformet
og meget hurtig Vækst, som hist og her hos os
forefindes i ældre, smukke, store Eksemplarer
(mindst indtil 16 m Højde). Den udmærker sig ved
sine lange, smalle, men flade, stærkt stikkende
Naale, der paa Oversiden er friskgrønne, paa
Undersiden blaagrønne.
A. B.

<sp>Anvendelse:</sp> Af P. har den hjemlige Art,
P. excelsa, Rødgran, størst Betydning for os. Dens
Nøjsomhed, statelige Vækst og øvrige Naturel gør
den brugbar i meget forskellige Øjemed og giver
den et stort Omraade for Benyttelse. Sin største
Betydning har den i nationaløkonomisk Henseende,
dels som Skovtræ i Almindelighed og dels som
»Forplante« eller »Mellemplante« til Ophjælpning
af f. Eks. Bøge- og Birkebestand, til Dæmpning af
Flyvesand og til Frembringelse af Skov paa
Hedejord og ligesaa paa golde Kyststrækninger,
ufrugtbare Højdedrag o. s. v., hvor man arbejder i den
dobbelte Hensigt at premhjælpe en Træbestand og
et Dække for Vinden, som atter betinger en bedre
Udnyttelse af den tilgrænsende Jord. Paa udsatte
og vindhaarde Steder maa den dog gives et efter
Omstændighederne stærkt Yderbælte af Hvidgran
og Bjærgfyr. Allerede ved de nævnte Anvendelser
begynder dens landskabelige Virkninger i store
Træk; men i øvrigt forstaar man ved dette
Udtryk dog nærmest dens Anvendelse i Have- og
Parkanlæg, hvor den efter de givne Forhold er
anbragt paa saadan Maade og i saadan Mængde,
at den paavirker Totalindtrykket. Formaalene med
Anvendelsen er i dette Tilfælde som nævnt under
Abies og giver følgelig Brug for de fremmede
Arter og højere voksende Varieteter som
fritstaaende, i Grupper, paa fremskudte Steder og i
Forgrund ved større Naaletræplantninger, hvor
tillige de forskellige Dværgformer kan finde
passende Anvendelse sammen med finere Naaletræer
og Planter med stedsegrønt Løv, naar det træffer
paa Steder, hvor Jordbund og Lokalforhold egner
sig for saadanne. Meget dekorativt virker P.
excelsa som Baggrund for eller i løs
Sammenplantning med Betula verrucosa, især hvor denne
forekommer i regelløse Former og Stillinger, og da
navnlig paa skraatliggende, brudte
Jordformationer med Sten og rindende Vand. Ved sin hurtige
Vækst er P. e. vel egnet til Dækning af uskønne
Partier og som Mellemplantning blandt finere
Naaletræer for at skærme og fremhjælpe disse
under Opvæksten; kun maa de her passes med
Indskæring af Sidegrenene og endelig Fjernelse
af hele Træet, før de hindrer de blivende Planters
frie Udvikling. Den kan i Ungdommen benyttes
som Underplantning, og den danner paa fri Plads
en høj og fast Hæk, som længe kan holde sig
grøn og tæt, naar den kun gives en Tykkelse af
højst 0,5 m. I modsat Tilfælde taber den hurtigt
Naalene indvendig, bliver aaben, uskøn og er
ødelagt. I danske Hjem finder P. e. udstrakt
Anvendelse som Juletræer. Af Varieteterne kan de
højfcvoksende som Cranstonii, inversa, pyramidalis
og aurea magnifica finde dekorativ Anvendelse som
fritstaaende i finere Naaletrægrupper, hvor ogsaa
Dværgformerne kan benyttes i Forgrunden, og
desuden paa Stenhøje, i regelmæssige Anlæg o. s. v.
Til sidstnævnte Brug er P. e. Remontii med sin
Sukkertoplignende Fonn en af de smukkeste og
bedste. P. alba, Hvidgran, er en meget
værdifuld Art og kan i det væsentlige benyttes som
forrige. Som ældre Træ er den dog ikke saa
statelig i Vækst, og den bliver ikke saa høj; men
den er fuldt saa nøjsom og mere haardfør og er
som Følge deraf bedre egnet til Læplantning (se
d. A.) paa Klitter o. l. og kan som Dækplante for
Rødgran tjene til at fremhjælpe og beskytte denne
paa næringsfattig og stærkt udsat Plads. P.
pungens og Engelmannii er langsomme i Vækst, men
de er haardføre og taknemmelige, og deres
blaagrønne og hvidliggrønne Former hører til de
smukkeste og mest dekorative Piceæ. Disse
sidste, saavel som de smaanaalede Eksemplarer af
den smukt grønne P. orientalis, den
karakteristiske, i Vækst og Naale stive P. polita, og den
Form af P. ajanensis, hvis Naale har stærkt blaa
Underside, er alle særdeles egnede til at staa frit.
Det samme gælder om P. nigra Doumettii for
mindre Plads, og P. sitkaënsis for større Plads. Denne
sidste, som paa Grund af sine stikkende Naale
ikke stryges af Vildtet, har ogsaa Betydning som
Skovtræ paa Steder, hvor den som ganske ung
staar noget beskyttet. P. Schrenkiana staar som.
yngre habituelt imellem Rød- og Hvidgran; den
har lange Naale og synes at være en Erstatning
for P. Morinda, hvoraf vistnok alle mindre,
udækkede Planter her i Landet uddøde i Vinteren
1892-93. P. obovata og til Dels Alcockiana og
Omorica ligner nærmest Rødgran, kun har
sidstnævnte udpræget smal pyramidal Vækst og kan
ved denne Egenskab finde afvigende Anvendelse.
P. obovata japonica vokser langsomt og er som
Formerne af P. nigra anvendelig paa samme Maade
som de lave Former af P. excelsa. Ved
Anvendelse af de højtvoksende P. i dekorative Øjemed
maa saavel deres Vækst som Farvetone tages i
Betragtning, og dette gælder ikke alene overfor
deres indbyrdes Sammenstilling, men ogsaa
overfor de Omgivelser, i Forening med hvilke de skal
ses. Med Hensyn til de enkelte Planters specielle
Virkning, da kan de Arter eller Former, som har
grøn Farve, under passende Læforhold anbringes
til at ses fra Syd eller Nord, hvorimod de blaa-
eller gulfarvede bør kunne ses fra Syd, og helst
i kort Afstand.

<sp>Kultur:</sp> P. formeres for Arternes
Vedkommende bedst ved Frø, som af Rød- og Hvidgran
kan avles her i Landet, medens Frøet af de øvrige
foreløbig maa indføres. Men det tør forventes, at
flere Arter med Tiden vil give spiredygtigt Frø
hos os, hvilket allerede har været Tilfældet med
P. ajanensis i Hørsholm Planteskole. Frøet af de
almindeligere Arter saas i Maj paa Bede og de
finere i Kasser eller Rammer. For at fremme
Spiringen kan Frøet inden Saaningen anbringes et
Døgn i Vand, hvorefter det blandes med fugtigt
Sand, tildækkes med vaade Sække eller Maatter
og saas først, naar Kimen begynder at vise sig;
men Bedene maa da efter Saaningen paa ingen
Maade udtørre. Ved denne Fremgangsmaade
spares en Lugning af Bedene, Jorden bliver ikke saa
fast og skorpet, og Fuglene faar ikke saa lang Tid
til at efterstræbe Frøet. For yderligere at frede
Frøet imod Fuglene, er det gavnligt at indslemme
det med Mønje. Formering af P. ved Podning sker
paa Grundstammer af P. excelsa, dog maa
Varieteterne af P. pungens helst podes paa denne Art,
og Podningen foretages med lige saa godt Resultat
i Febr. som i Aug. Podekvistene tages af unge
Planter og maa være kraftige, faste, enaarige
Skud, helst Topskud eller dog Endeskud af
Sidegrene, som har Knopforsyning til regelmæssig
Form, da man derved lettere faar normale Planter
end ved Kviste af flade Sideskud. Angaaende
Fremgangsmaaden ved Frøudsæd, Behandling af
Planterne og Formering ved Podning henvises i øvrigt
til Artiklen Abies. Formering ved Podning kan
vel benyttes for de sjældnere Arter og alle
Formerne overhovedet, men bør rettest indskrænkes
til de højtvoksende Former af disse sidste, idet
Frøformering i Almindelighed er at foretrække, og
Dværgformerne ved at overføres paa en
stærktvoksende Grundstamme ofte mister noget af deres
oprindelige Karakter. Formeringen af disse sker
derfor rettest ved Stiklinger, som tages af unge
Planter og saa vidt muligt maa have samme
Egenskaber som nævnt for Podekviste. Betydningen
heraf er dog ikke saa stor i dette Tilfælde, hvor
der kun tilsigtes at fremskaffe lave Planter; men
Dværgformerne med de mange centrale Smaagrene
er i øvrigt lettere at faa saadanne Kviste af end
af de højtvoksende Former. Stiklingerne skæres
af ved Overgangen fra et- til toaarigt Træ, af
svagtvoksende, meget kortgrenede Former med lidt
toaarigt Træ ved Basis, og de gives efter
Omstændighederne en Længde af 5-10 cm.
Stikningen foregaar i Aug. (Se under Chamæcyparis). P.
er nøjsomme og, naar undtages ganske enkelte
Arter, haardføre Træer. De ynder fri, frisk Luft
og god, ikke for tør Jord; men de trives og
opnaar forholdsvis god Størrelse under stik modsatte
Forhold, naar de blot har frisk Luft. For at opnaa
fuld Skønhed maa de staa ganske frit. De
hemmes eller standses i Væksten ved Tryk ovenfra,
bliver nøgne ved Tryk fra Siderne og forkrøbler
og faar et kummerligt Udseende i Nærheden af
større Byer, hvor de udsættes for Dunster og Røg
fra Fabrikker o. l.
J. B.

P. alba er den Art, som holder sig bedst i de
nordlige Egne og ude ved Kysten i de vestlige
Egne af Norge.
N—k.
</chapter>

<chapter name="Pieris-Arter">
<b>Pieris-Arter</b> se <sp>Kaalsommerfugl</sp>.
</chapter>

<chapter name="Pigæble">
<b>Pigæble</b> (d. og n.) se <sp>Datura Metel</sp>.
</chapter>

<chapter name="Pil">
<b>Pil</b> se <sp>Salix</sp>.
</chapter>

<chapter name="Pilblad">
<b>Pilblad</b> se <sp>Sagittaria</sp>.
</chapter>

<chapter name="Pilea">
<b>Pilea</b> (Urticaceæ), Varmhus. <sp>P.
callitrichoides</sp> Blume., <sp>P. muscosa</sp> Lindl., <sp>P.
serpyllifolia</sp> Wedd. o. fl. i det tropiske
Amerika hjemmehørende Planter, kendt under Navn
af Eksplosionsplante, fordi Planten har den
Ejendommelighed, at de udviklede smaa
Blomsterknopper om Sommeren ved Forandring af Luft,
ved Overbrusning med Vand eller lignende
Forstyrrelse springer op med et lille Knald og
spreder Blomsterstøvet som en Røg ud fra Planten.
Det er urteagtige, Selaginellalignende Planter.
<sp>Kultur:</sp> Formeres ved Stiklinger, der vokser
meget let; den førstnævnte Art ret anvendelig til
Udplantning om Sommeren, særlig til Indfatning
af Grupper. Maa overvintres i Varmhus; let Jord.
Smukkest behandlede som etaarige Planter.
M. H.
</chapter>

<chapter name="Pileborer">
<b>Pileborer</b> se <sp>Træborere</sp>.
</chapter>
<chapter name="Pileeg">
<b>Pileeg</b> se <sp>Quercus Phellos</sp>.
</chapter>

<chapter name="Pileroser">
<b>Pileroser</b> se <sp>Galmyg</sp>.
</chapter>

<chapter name="Pilocereus">
<b>Pilocereus</b> (Cactaceæ), tempereret eller Varmhus.
En Slægt, der staar Cereus nær, Væksten er
søjleformet, og Tornbundterne er ved Grunden mere
eller mindre dækkede med haarlignende Børster.
Flere Arter opnaar en kolossal Størrelse. <sp>P.
senilis</sp> Lem., »Oldingen«, er en af de bedst kendte,
den er især som yngre helt dækket af lange, hvide
Haar; naar Planten bliver ældre, bliver den nøgen
forneden, og den stærke, ribbede Stamme
frembringer da kraftige Torne. Af andre Arter skal
nævnes <sp>P. Dautwitzii</sp> hort. Haage., Peru,
og <sp>P. fossulatus</sp> Labour., Bolivia. <sp>Kultur:</sp>
De holdes bedst i Hus hele Aaret, om Sommeren
gives rigelig Luft i varmt Vejr, om Vinteren
holdes de tørt og varmt. Lidt Kalk i Jorden
anbefales.
J. K. J.

<img>Pilocereus senilis.</img>
</chapter>

<chapter name="Pilogyne suavis">
<b>Pilogyne</b> <sp>suavis</sp> se <sp>Melothria
punctata</sp>.
</chapter>

<chapter name="Pimelea">
<b>Pimelea</b> (Thymelæaceæ), Koldhusplante fra
Australien. Bladene smaa, stedsegrønne, Blomsterne
fler« sammen i Bladhjørnerne eller endestillede.
Farven varierer mellem rød, gul og hvid. <sp>P.
decussata</sp> R. Br., rødlige Blomster. <sp>P.
linifolia</sp> Sm., hvide Blomster. <sp>P. suaveolens</sp>
Meissn., med svovlgule Blomster. <sp>Kultur</sp> se
Chorizema.
Edv. B.

<img>Pimelea decussata.</img>
</chapter>

<chapter name="Pimpinella">
<b>Pimpinella</b> se <sp>Anis</sp>.
</chapter>

<chapter name="Pimpinellerose">
<b>Pimpinellerose</b> se Busketroser under <sp>Rosa</sp>.
</chapter>

<chapter name="Pinetum">
<b>Pinetum</b> kaldes en, som oftest i videnskabeligt
Øjemed tilvejebragt Samling af voksende
Naaletræer. Nogle af de vigtigste Fordringer til et godt
P. er for det første, at det skal indeholde saa
mange som muligt af de Arter og Varieteter af
Naaletræer, som kan leve i det paagældende Steds
Klima, og at hver Art skal være repræsenteret
ved saa mange Eksemplarer som muligt, plantede
paa en saadan Maade og med en saadan Afstand
indbyrdes, at de enkelte Eksemplarer kan ventes
at ville udvikle sig i Overensstemmelse med deres
Natur og til deres fulde Størrelse. Endvidere maa
der fordres af et godt P., at det skal være ordnet
paa en let overskuelig Maade, f. Eks.
botanisksystematisk eller geografisk, d. v. s. efter
Arternes Hjemstavn. Det er en Selvfølge, at der i et
P., anlagt i videnskabeligt Øjemed, maa føres
nøjagtig Bog over alt, saasom hver enkelt Plantes
Oprindelse, Alder ved Plantningen og Planteaar,
Planternes Tilvækst, deres Vækstforhold i de
forskellige Somre og deres Forhold i de forskellige
Vintre, alt hvad der angaar deres Blomstring og
Frugtansættelse o. s. v. Det er især knyttet til
botaniske Haver, at man finder P., dog findes der
ogsaa, f. Eks. i England, hvor Klimaet i saa høj
Grad begunstiger Dyrkningen af et meget stort
Antal Naaletræer, men ogsaa hos os,
værdifulde P., der skylder private Ejeres Interesse
deres Tilblivelse, ligesom vore botaniske Haver,
særlig den forstbotaniske Have ved
Charlottenlund, rummer et meget værdifuldt P. P. bruges
ogsaa undertiden, ligesom det tilsvarende gælder
Arboretum, i overført Betydning som
Titelbetegnelse for litterære Værker, der omhandler
Naaletræer.
A. B.
</chapter>

<chapter name="Pinguicula">
<b>Pinguicula</b> se <sp>Kødædende Planter</sp>.
</chapter>

<chapter name="Pinselilie">
<b>Pinselilie</b> se <sp>Narcissus</sp>.
</chapter>

<chapter name="Pinus">
<b>Pinus</b> (Abietaceæ), Fyr, Tall (s.), Furu (n.),
Naaletræer. Slægten Pinus indbefatter et stort
Antal Arter, hvoraf ikke faa er haardføre hos os,
medens en stor Del andre endnu ikke er
tilstrækkelig kendte og prøvede for vore Forhold. Som de
bedst kendte og vigtigste kan nævnes: <sp>P.
aristata</sp> Engelm., Nordamerika. I sin Hjemstavn
meget haardført og langsomt voksende. Hos os
forefindes endnu kun unge Eksemplarer. <sp>P.
Banksiana</sp> Lamb., Nordamerika. En paa Grund af
meget hurtig Vækst og stor Haardførhed og
Nøjsomhed m. H. t. Jordbunden i de europæiske
Forstkulturer og ogsaa hos os i de senere Aar indført
Art af uskøn, uregelmæssig Vækst. <sp>P. Cembra</sp>
L., Cembrafyr, Alperne, Sibirien, i sin Hjemstavn
et højt Træ, der ogsaa her i Landet forefindes eller
har været forefundet i smukke Eksemplarer af
mindst indtil 23 m Højde. Dets Vækst er paa fri
Vokseplads karakteristsik høj- og smalkronet,
næsten søjleformet. Naalene er fine og temmelig
bløde, 5-8 cm lange, af en blaagrøn Farvetone. —
<sp>P. contorta</sp> Dougl., vestlige Nordamerika; Træ
af tæt og smal pyramideformet Vækst med
paafaldende tyk og stiv Stamme, korte, stive,
kransstillede Sidegrene, og tætsiddende, stive og brede,
c. 6 cm lange, mørkegrønne Naale. Her i
Landet findes der allerede ret anselige yngre
Eksemplarer. <sp>P. c. Murrayana</sp> Engelm. synes til
Forstkultur at være værdifuldere end Arten, idet
den er hurtigere og højere voksende og ligesom
denne overordentlig haardfør overfor Frost. — <sp>P.
excelsa</sp> Wall., Himalayafyr, Himalaya, i sin
Hjemstavn et mægtigt Træ, som hos os, paa gunstig
Jordbund og Plads, har vist sig haardført, i det
mindste i ikke meget strenge Vintre, og ogsaa
forefindes her i smukke Eksemplarer. Det er en af de
smukkeste Fyrrearter med bred pyramideformet
Vækst, kransstilede, vandrette, slanke Sidegrene og
meget lange, c. 15-20 cm, fine, tynde og bløde,
nedhængende Naale af blaagrøn Farvetone. <sp>P. e. var.
Peuce</sp> (P. Peuce Griseb.), Macedonien, Balkan,
adskiller sig fra P. excelsa ved sin smallere
pyramideformede Vækst og sine kun halvt saa lange,
fine, ikke nedhængende Naale. Smukke, yngre,
ret anselige Eksemplarer findes her i Landet. —
<sp>P. Jeffreyi</sp> Murr., vestlige Nordamerika, i
sin Hjemstavn et mægtigt Træ. Her i Landet
endnu kun til Stede som yngre Eksemplarer.
Smuk Fyr med meget lange, c. 16 cm, blaagrønne
Naale. — <sp>P. koraiensis</sp> Sieb. & Zuc., Korea,
Japan. Staar P. Cembra nær. Den er haardfør og
smuk, men findes hos os endnu kun i unge
Eksemplarer. — <sp>P. Laricio</sp> Poir., korsikansk Fyr,
Syd- og Østeuropas Bjærge, bliver et højt,
bredkronet Træ med lange, mørkegrønne Naale.
Under denne Art skelnes mellem flere forskellige
Former, af hvilke <sp>P. L. austriaca</sp>, østrigsk
Fyr er den der almindeligst dyrkes, ogsaa hos os.
— <sp>P. montana</sp> Mill., Bjergfyr, Mellemeuropas
Bjerge, forekommer i nogle af sine talrige
Former som et ranktvoksende, mellemhøjt Træ (P. m.
uncinata, P. m. gallica), i andre som en høj og
bred, tæt, kegleformet, flerstammet Busk eller
som en mægtig Busk ligeledes med flere
nedliggende, senere opstigende Stammer (P. m. pumilio
og P. m. Mughus). Naalene er korte, tætstillede
og mørkegrønne, og de talrige smaa Kogler
bidrager ogsaa, især hos de smukke, buskagtige
Former, til Pryd for disse. — <sp>P. monticola</sp>
Dougl., Kaliforniens Bjerge, i sin Hjemstavn et
højt Træ, hvoraf der ogsaa hos os findes ret
anselige Eksemplarer. Væksten er smal
pyramideformet, og Naalene er fine, bløde, indtil c. 10 cm
lange og blaagrønne. <sp>P. parviflora</sp> S. & Z.,
Japan. Hos os muligvis kun et mindre Træ, der
staar P. Cembra nær, med ejendommelig bøjede
eller drejede c. 4 cm lange blaagrønne Naale. —
<sp>P. ponderosa</sp> Dougl., vestlige Nordamerika, i
sin Hjemstavn et mægtigt Træ. Her i Landet
endnu kun til Stede som yngre Eksemplarer. Smuk
Art med meget lange, indtil 25 cm, friskgrønne
Naale. — <sp>P. pungens</sp> Mchx., Nordamerika,
haardfør men langsom voksende og uden særlig
Værdi som Prydtræ. — <sp>P. rigida</sp> Mill.,
østlige Nordamerika; i sin Hjemstavn et højt eller
mellemhøjt, bredkronet Træ, hvoraf der ogsaa her
i Landet forefindes anselige Eksemplarer af mindst
indtil 12 m Højde. Naalene er c. 8 cm lange, stive
og friskgrønne. — <sp>P. silvestris</sp> L., alm.
Skovfyr, Europa, velkendt, undertiden meget højt,
oftest bredkronet Træ af en udpræget blaagrøn
Farvetone. Af Skovfyr findes der talrige, i
Voksemaade og Størrelse afvigende Former, hvoraf en
Del har Betydning som Prydplanter; dette gælder
navnlig nogle lavere Pyramide- og Søjleformer,
saasom <sp>P. s. fastigiata</sp> o. fl., og nogle ganske
smaa, udprægede Dværgformer, saasom <sp>P. s.
pygmæa</sp> og <sp>P. s. beuvronnensis</sp> — <sp>P.
Strobus</sp> L., Weymouthsfyr, østlige Nordamerika, et
ogsaa hos os velkendt, i sin Hjemstavn mægtigt
Træ af bredkronet Vækst. Her i Landet findes
der Eksemplarer af mindst indtil 23 m Højde.
Som yngre er det af smuk pyramideformet Vækst
med kransstillede, vandrette Grene og med fine,
bløde, c. 9 cm lange, blaagrønne Naale.
A. B.

<sp>Anvendelse:</sp> P. er indbyrdes meget
forskellige i Vækst, Naale, Farve og Haardførhed,
og skønt de under passende Forhold hver for sig
har dekorativt Værd, er det dog især sidstnævnte
Egenskab i Forening med vedkommende Arts
Nøjsomhed, som betinger deres større eller mindre
Anvendelighed hos os. I landskabelig Henseende
spiller P. ikke saa stor Rolle som Abies og Picea, og
i Almindelighed egner de sig ikke for større
Sammenplantninger i Have og Park. Deres
dekorative Virkning bestaar hovedsagelig i de enkelte
Arters ejendommelige Struktur og Farve, og de
virker derfor bedst, naar de enten anbringes
enkeltvis eller i Smaagrupper imellem andre
Naaletræer, hvor de som Kontraster dels tjener som
Afveksling og dels iselv fremhæves af Omgivelserne,
eller de — under lignende Hensyn til
Omgivelser — plantes frit, en eller flere samlede, hvor
de kan udvikle sig under fuld Paavirkning af
Luft og Sol og bevare deres naturlige Voksemaade.
En af de igennem Skovkulturen bedst kendte og
økonomisk set mest værdifulde Fyr, P. silvestris,
danner for saa vidt en Undtagelse herfra, idet
den er haardfør og nøjsom nok til at kunne
anvendes paa mager Jord, og i Sammenplantninger
endogsaa paa temmelig udsatte Bakkestrøg, hvor
den ved sin i Ungdommen smukke Bygning og
Farvetone bryder det ofte monotone i Linier og
Farver, som let fremkommer ved større
Plantninger af de Naaletræarter, der kan trives paa
et saadant Sted. Ved forstmæssig Opdræt faar
denne Art høje, slanke, brunlige Stammer, og ved
rettidig Udtynding bygger den sig som ældre med
brede, pinieagtige Kroner, der, set i passende
Belysning og især mod en klar Horisont, er af en
egen, storladen, landskabelig Virkning. Anvendt
som Hovedbestand i sidstnævnte Øjemed vil enkelte
høje Lærk og Gran og et i Højde og Bestand
blandet Bundkrat imellem Fyrrene yderligere
forhøje Totalvirkningen. Af Dværgformerne er
pygmæa og beuvronensis særlig smukke og yder
fortrinlig Afveksling i Forgrunden af finere
Naaletrægrupper. Den lille, haardføre og nøjsomme P.
montana kan finde udstrakt Anvendelse som
Læplante, dels i Læbælter (se d. A.) og i øvrigt
paa mangfoldige Steder, hvor fast og permanent
Beskyttelse tiltrænges. I den store Kultur kan den
tjene dels som Hovedbestand og dels som
Yderbælte ved Hedeplantninger, ved Plantninger paa
magre og kolde Kyster, paa Klitter, Højdedrag
o. s. v., som nævnt under Kød- og Hvidgran, for
hvilke Arter den da benyttes dels som Yderplante
og dels som Mellemplante til at afgive den første
Beskyttelse, hvorefter den i sidste Tilfælde
eventuelt fjernes. I samme Øjemed kan den ogsaa
benyttes imellem finere Naaletræer og, især dens
liggende Former, paa større Stenpartier, og
typiske Eksemplarer af den smukke oprette,
énstammede Form P. m. uncinata, tillige som
fritstaaende paa udsat Plads. I større Kulturer kan
endvidere anvendes den fyldige og haardføre P. L.
austriaca og den noget ømtaalige, men under
passende Forhold rasktvoksende P. Strobus,
førstnævnte hovedsagelig som indbrydende Træ og
sidstnævnte paa Grund af Veddets Brugbarhed til
Genstande, hvortil kræves blødt Ved. I senere
Aar hjemsøges de imidlertid begge af Svamp (se
Filtrust), som adskillige Steder har ødelagt ret
betydelige Plantninger, og om end Svampen for
P. L. austriaca's Vedkommende endnu kun er
optraadt med længere Mellemrum af Tid og
Afstand, gør den desuagtet begge Arters Anvendelse
mislig og tvivlsom. P. rigida ligner i Struktur
nærmest P. silvestris; den er fuldt haardfør,
synes ikke at stille Fordringer med Hensyn til
Jordbund og er vistnok anvendelig til økonomisk
Kultur hos os. Efter Beskrivelser er den i sin
Hjemstavn stærkt harpiksholdig og fordelagtig
bl. a. til Indvinding af Tjære og leverer fra
Bevoksninger paa tør og mager Bund det stærke,
værdifulde Ved, som i Handelen gaar under
Navnet »Pitch Pine«, medens Veddet af Træer fra god
og fugtigere Bund angives at være af ringere
Kvalitet. Ved dekorativ Anvendelse af P.
gælder for dem alle, hvad der er sagt ovenfor, og
foruden de allerede nævnte kan hertil anvendes
uden særligt Hensyn til Plads, men nok under
Hensyn til deres Højde, Struktur og Farvetone
P. monticola, P. contorta, P. excelsa Peuce og
især den smukke og villige P. Cembra, medens
derimod P. ponderosa, Jeffreyi og excelsa kræver
lun, beskyttet Plads og dyb, let Jord. <sp>Kultur:</sp>
P. formeres ved Frø, som saas i Maj, med
Fremgangsmaade som nævnt for Abies og Picea. Frøet
efterstræbes stærkt af Fuglene og maa derfor
umiddelbart før Udsæd indslemmes i Mønje, som
er opløst i Vand. De sjældnere Arter maa ydes
mere Omhu, og disse saas derfor rettest i Rammer
under Dække eller under permanent Skygge, og
de vanskelige og kælnere Arter saas i Rammer
eller i Kasser under Glas, men gives i øvrigt ikke
kunstig Varme. P. e. var. Peuce spirer
langsomt, og P. Cembra, som helst maa indslaas i
Sand straks efter Modning, spirer trods
Indslaaning først i Løbet af Sommeren og det følgende
Foraar. Disse to Arter saas paa Friland, og
Planterne kan uden Skade staa to Aar paa Frøbed,
men de Planter af sidstnævnte, som fremkommer
i Løbet af Sommeren, er tilbøjelige til om
Vinteren af Frosten at hæves op af Jorden, og
Planterne maa derfor straks efter dennes Ophør om
Foraaret efterses, eventuelt optages og indslaas
eller prikles. P. montana kan under Hensyn til
Størrelse prikles første Aar efter Udsæden, enten
om Foraaret eller i skyggefuldt Vejr sidst i Aug.,
eller næste Foraar — som toaarig, medens de
øvrige Arter bør prikles som enaarige, de
vanskelige endog helst kort Tid efter Spiringen i
Kasser eller bedre i Smaapotter, hvorefter de
nedgraves i Rammer under Glas, passes med Skygge
og Vanding og overvintres frostfrit første Aar. P.
montana prikles i 9 eller 7 Rækker paa 1,75 m
brede Bede, eftersom man vil have dem til at staa
urørte 1-3 Aar. P. Strobus, P. silvestris og P. L.
austriaca prikles i 9-7 Rækker, og førstnævnte
kan staa indtil 3 Aar paa Priklebedet, medens de
to sidste saavel som de fleste andre Arter kun bør
staa 1-2 Aar. Til Skovbrug eller større Kultur
af P. silvestris og P. Banksiana kan stærke
enaarige Planter prikles paa Blivestedet i vel
tilberedte Plantehuller, og man prikler da flere
Planter i hvert Hul, toaarige ompriklede er
imidlertid de sikreste og bedste, medens toaarige
Frøbedsplanter derimod er højst usikre. Ved fortsat
Kultur af P. før Plantning paa Blivestedet er
ikke alene en tidlig, men tillige hyppig gentagen
Omplantning en nødvendig Betingelse for, at de
som større overhovedet kan flyttes med
Sikkerhed eller uden at lide for meget, og specielt
gælder dette for de langnaalede Arter P. ponderosa,
P. Jeffreyi, P. excelsa m. fl. Ved Prikling saavel
som ved senere Omplantning studses Planterne paa
Roden for at danne Klump, og naar de er vante
dertil, kan de fleste Arter taale det. De nævnte
langnaalede og lignende Arter er de vanskeligste,
idet de som smaa sædvanlig kun har en lang, til
Dels nøgen Rod, som trods Indstudsning kun
uvilligt og meget sparsomt frembringer Trævlerødder,
hvorfor Planterne ofte standser i Vækst eller endog
hensygner efter foretagen Indstudsning, og det
samme kan finde Sted ogsaa ved større Planter,
Ved Prikling af saadanne Arter undlader man
derfor rettest at studse Roden og indskrænker sig
til at bøje den krumt opad fra Midten, ligesom
man ved senere Omplantninger kun studser et
mindre Antal af Rødderen, medens Resten bøjes
horisontalt rundt omkring Klumpen.
Dværgformerne af P. silvestris formeres ved Podning paa
Hovedarten (se u. Abies). P. trives hovedsagelig
under samme Forhold som nævnt for Picea. De
kælnere Arter kræver beskyttet Plads, dyb, let
Jord og trives ikke paa Lerbund.
J. B.

I de i klimatisk Henseende mest begunstigede
Egne af Norge kan dyrkes de samme Arter, som
trives i Danmark. Ved det aabne Hav kan dog
kun faa af dem holde sig og da først og fremmest
Former af P. montana og dernæst ogsaa til Dels
P. silvestris. P. austriaca og P. Strobus trives
godt i flere Egne af Indlandet, saaledes paa
Hedemarken og ved Fjordene i det mindste helt op til
Stenkjær. P. Cembra synes at være den
haardføreste af alle P.
N—k.
</chapter>

<chapter name="Piplök">
<b>Piplök</b> (s.) se <sp>Køkkenløg</sp>.
</chapter>

<chapter name="Pirus">
<b>Pirus</b> se <sp>Pyrus</sp>.
</chapter>

<chapter name="Pisang">
<b>Pisang</b> se <sp>Musa</sp>.
</chapter>

<chapter name="Pistia">
<b>Pistia</b> (Araceæ). <sp>P. Stratiotes</sp> L., Jamaica,
er en smuk, lille, svømmende Vandplante med
mat bleggrønne Blade i Roset og uanselige
Blomster. <sp>Kultur:</sp> Formeres let ved Deling eller
ved Frøudsæd. Om Sommeren lader man
Planterne svømme frit om i Varmhusakvariets Bassin,
og hen paa Efteraaret lader man nogle Planter
rodfæste sig paa Dynd, hvor de holdes Vinteren
igennem saa lyst som muligt.
A. L.
</chapter>

<chapter name="Pisum">
<b>Pisum</b> se <sp>Ært</sp>.
</chapter>

<chapter name="Pitcairnia">
<b>Pitcairnia</b> (Bromeliaceæ), Varmhus. Det er ret
dekorative Planter med livligt farvede Blomster,
der er klaseformet stillede paa en ofte lang
Blomsterstængel med mer eller mindre udviklede
Brakteer. Blomstringstiden temmelig forskellig. <sp>P.
Altensteinii</sp> Lem., Venezuela, glinsende røde
Dækblade, hvide Blomster. <sp>P. maïdifolia</sp>
Decne., Venezuela, 60-90 cm lange, smalle Blade;
Dækbladene purpur med grønne Spidser,
grønliggule Blomster. <sp>P. splendens</sp> Warsz.,
Brasilien, c. 80 cm høj Blomsterstængel med lysende
røde Blomster i Novbr. <sp>P. undulata</sp> Schiedw.,
Brasilien, mørkegrønne, paa Undersiden
hvidpudrede Blade, skarlagenrød Stængel og Blomster.
<sp>Kultur:</sp> Formeres ved Skud fra Grunden, som
plantes i meget porøs og let Jord. Halvskygge,
knap Vanding om Vinteren, rigelig om Sommeren,
12-17° C. Vintertemperatur er passende
Betingelser. Se i øvrigt Kulturen for Æchmea.
M. H.
</chapter>

<chapter name="Pitch-Pine">
<b>Pitch-Pine</b> se <sp>Pinus rigida</sp>. II. Side 223.
</chapter>

<chapter name="Pittosporum">
<b>Pittosporum</b> (Pittosporaceæ), Koldhusplante. <sp>P.
Tobira</sp> Ait. (P. chinense Don.), Kina, Japan,
2-3 m høj, med stedsegrønne, omvendt ægformede,
glatte, 5 cm lange Blade. Blomsterne hvide i
Klaser, meget vellugtende. <sp>Kultur:</sp> P. formeres
ved Aflæggere eller Stiklinger af halvmodent Træ
i Aug., de overvintres ved 10-12° C., og de
Stiklinger, der endnu ikke har dannet Rod om
Foraaret, stilles paa et Varmebed. Forædling paa
P. undulatum anvendes ogsaa, men sjældnere. P.
er en meget yndet Koldhusplante paa Grund af
sine smukke Blade og vellugtende Blomster. Den
fordrer kraftig, sandblandet Jord og frostfrit
Overvintringssted.
Edv. B.
</chapter>

<chapter name="Plan">
<b>Plan</b> se <sp>Haveplan</sp> og <sp>Plantegning</sp>.
</chapter>

<chapter name="Planera">
<b>Planera</b> se <sp>Zelkowa</sp>.
</chapter>

<chapter name="Planering">
<b>Planering</b> kalder man de Jordarbejder, som er
nødvendige for at udjævne et Areal, saaledes at
det bliver en Plan. Ved større Arbejder af denne
Art kan man med Pløkke inddele Arealet i
Kvadrater, nivellere disse, se Nivellement, beregne,
hvor meget der skal afgraves eller paafyldes ved
hver Pløk og beregne Jordmassen, se
Kubikberegning og Fladeberegning. Ved mindre Arbejder kan
man hjælpe sig med Mirer, se Nivellement. Se
Jordflytning.
E. G.
</chapter>

<chapter name="Plankeværk">
<b>Plankeværk</b> se <sp>Espalier</sp>.
</chapter>

<chapter name="Plantage">
<b>Plantage</b> er af fransk Oprindelse og betegner en
Plantning, især en Plantning af Skovtræer, som
under Opvæksten er særlig fredet og plejet. Ordet
anvendes hyppigt om Hedeplantningerne i Jylland.
E. G.
</chapter>

<chapter name="Planteaske">
<b>Planteaske</b> se <sp>Gødning</sp>.
</chapter>

<chapter name="Plantegeografi">
<b>Plantegeografi</b> er Læren om Planternes
Fordeling paa Jordkloden.
L. H.
</chapter>

<chapter name="Plantegning">
<b>Plantegning.</b> Ved Plantegning forstaas
Fremstillingen af de for Udførelsen af et Haveanlæg
nødvendige Planer. Disse er følgende: 1)
Opmaalings- og Nivellementsplan; 2) Hovedplan, event.
ledsaget af Perspektiver; 3) Arbejdsplan, event.
belyst med Snit og Detailplaner og 4)
Beplantningsplan. I enkelte Tilfælde, naar Bekostningen
er underordnet, kan det være formaalstjenligt at
fremstille Projektet som plastisk Model.
<sp>Opmaalings- og Nivellementsplanen</sp>
(Fig. 1) fremstilles paa Grundlag af
Opmaalingsbogen (se Art. Opmaaling); der benyttes stift,
godt Tegnepapir, da denne Plan maa opbevares og
bruges som Grundlag ved Udarbejdelse af alle
senere nødvendige Tegninger. Paa Opmaalings-
og Nivellementsplanen indtegnes alle paa Arealet
værende Bygninger, Veje, Indgange, Indkørsler,
Hegn, Plantninger, Søer, Vandløb, Broer,
Ledningsmaster, Brønddæksler og i øvrigt alle faste
Punkter. Hver indmaalt Genstand betegnes
saaledes, at man ikke er i Tvivl om, hvad det skal
være. Arten af Beplantningerne angives. Alle
større Træer betegnes ved Navn, Størrelse (1, 2,
3, 4 o. s. v.) og Karakter (slet, tg, g, mg, ug)
og event. Kronediameter og Højde. Endvidere
indtegnes paa samme Plan Nivellementskurver
med angiven Højdebetegnelse, enten med Udgang
fra Normal Nulpunktet (daglig Vande) eller fra
et fritvalgt Punkt paa Arealet, helst det laveste.
Da Nivellementet er af stor Vigtighed ved
Beregning af event. Jordflytning, maa man benytte
20 eller 25 cm Højdeforskel (Æquidistance)
mellem Kurverne. Alle gamle Kurver og Højdetal
angives i blaat, nye i rødt, Plantning i grønt,
alt det øvrige i sort. Dato for Opmaalingens
Udførelse samt Opmaalerens Navn angives, ligeledes
paategnes Nordpil og Maalestok. Paa
Opmaalingstegningen indtegnes med Blyant den nye Plan
med rettede Kurver og Højder.
<sp>Hovedplanen</sp> (Fig. 2) udføres saaledes, at den giver et
anskueligt Billede af Haveanlæget, som det
tænkes udført, og tegnes skitsemæssigt, d. v. s. med
mere Hensyntagen til, om man saa maa sige,
Stemning og Flattering, end til Nøjagtighed i
Maal; den kan tegnes som Pennetegning eller
farvelægges, og i Reglen indsættes ikke Kurver.
Der maa medfølge en klar, forstaaelig
Beskrivelse, saafremt ikke Havearkitekten fremlægger
og demonstrerer den personlig. Hovedplanen kan
event. belyses ved Perspektiver.
<sp>Arbejdsplanen</sp> (Fig. 3) maa tegnes nøjagtig i Maal.
Alle gamle og nye Kurver og Højder indtegnes,
ligesom den gamle Plan indsættes med
punkterede Linier. Er Maalestoksforholdet over 1 : 200,
er det ofte nødvendigt at forstørre Detailler
saasom Rosenhaven, Parterrer o. s. v. Betydeligere
Jordarbejder maa belyses ved Profiltegninger
(Snit). Arbejdsplanen maa være ledsaget af en
nøjagtig Beskrivelse af, hvorledes de enkelte
Arbejder skal udføres, paa hvilke Steder der skal
nedgraves Gødning og hvor meget, hvilke
Græsfrøblandinger der skal anvendes, og i øvrigt maa
Beskrivelsen indeholde alle Oplysninger, som er
nødvendige for Arbejdets forsvarlige Udførelse.
Skal Arbejdet udbydes i Entreprise, maa
Beskrivelsen indeholde Bestemmelser vedrørende den
Tilbudsgivendes Pligter og Rettigheder, saasom:
Tiden for Arbejdets Aflevering, event.
Forskudsudbetalinger o. s. v. Paa
<sp>Beplantningsplanen</sp> (Fig. 4) angives al Beplantning saa
detailleret som muligt. Hække og Kanter
indtegnes med Angivelse af, hvilke Arter der skal
bruges, Træer og Busketplanter indtegnes med
Signaturer for hver Sort og saaledes, at hver Plante
er anvist sin bestemte Plads. For at lette
Oversigten, gives hver Busket sit Nummer og
derunder hver Plantesort sin særlige Signatur.
Planteliste med Antal af Planter maa medfølge.
Arbejds- og Beplantningsplan tegnes paa stærkt
Kalkérpapir eller Kalkérlærred. Tegninger til
almindelige Villahaver udføres i Maalestoksforhold
1 : 100 eller 1 : 200. Større Anlæg i Forholdet
1 : 500 eller 1 : 1000. <sp>Model af Anlæget</sp>
(Fig. 5) kan udføres i Gibs eller Plastalér og
fremstilles paa en stærk, sammenlimet Træplade
af Størrelse som det, man ønsker at modellere.
Over Pladen lægges et tyndt Papir, hvorpaa
Tegningen er afsat; alle Højder opstilles af
Traadstifter, og herefter oplægges Terrainet. Naar
Terrainet er formet, paasættes Huse, Træer, Buske,
Løvgange o. s. v.
V. H.

<img>Fig. 1.</img>
</chapter>

<chapter name="Plantemaskine">
<b>Plantemaskine</b> kaldes en særegen konstrueret
to- eller firhjulet Vogn, som man benytter til
Transport af store Træer, der skal omplantes og
flyttes fra et Sted til et andet. Omplantning af
store Træer anvendes mere og mere for paa én
Gang at naa samme Resultat, som man ellers
maa vente 20-30 Aar paa, naar der, som man
plejer, plantes unge Træer. Ved Udstillinger og
beplantede Gadeanlæg f. Eks. er denne Metode
meget værdifuld, men ogsaa ved almindelige
Haveanlæg benyttes den for straks at give Haven
et ældre og mindre ensformigt Præg. Ved
Flytning af større Træer er der imidlertid flere
Forhold, der maa tages i Betragtning. Det vil
saaledes ikke være heldigt at anvende Træer, der
har staaet i tæt Bestand, som fritstaaende; de
til Flytning udvalgte Træer bør have en god
Form og gode Rødder, og dernæst maa de ikke
henplantes i en Jord, der er alt for forskellig
fra den, de hidtil har staaet i. Baade
Jordsmonnet omkring Træet og Jorden, hvori det skal
plantes, bør være jævnt fugtig, i modsat Fald maa
der vandes. Plantehullet maa graves, før
Flytningen paabegyndes, Jorden bør tilberedes godt, og
Træet plantes noget højere end Jordfladen, da
det snart vil synke ned til den rette Højde, men
Rødderne dækkes dog omhyggeligt i samme Højde
som forhen. Ved Plantningen maa man passe
ikke at ødelægge Klumpen, hvorfor man ikke
maa træde paa den, men kun omkring den.
Jorden, som fyldes til om Rødderne, maa være let
sandet, for at Rødderne hurtigt kan danne
Kallus, og man maa omhyggeligt med Stokke støde
Jorden fast ind under Klumpen, saa at der ikke
fremkommer Hulheder. For at Flytningen saa
<img>Fig. 2.</img>

<img>Fig. 3.</img>
lidt som muligt skal skade Træet, er det
heldigt, om just ikke nødvendigt, et Par Aar
forinden at grave en Grøft omkring det c. 1 m fra
Stammen og fylde den med let, men næringsrig
Jord. De overhuggede Rødder vil nu i den gode
Jord forgrene sig og danne en tæt Klump, der
lettere lader sig flytte. Efter Plantningen
fastgøres Træerne med galvaniseret Jærntraad til tre
Sider, og Jorden vandes meget stærkt for at skylle
den godt ned mellem Rødderne. Endvidere maa
Træerne vandes grundigt den første Sommer
efter Omplantningen, og for at de ikke skal
barktørre, kan det anbefales at ombinde Stammen og
de tykkere Grene med Halmsimer, Tagrør eller
Siv, som holdes fugtige, indtil Træerne er
rodfæstede. Med Plantemaskine kan man omplante
paa alle Aarstider, men det heldigste er dog
Foraar og Efteraar. Enkelte Træer, saaledes Bøg og
Birk, ynder dog ikke Omplantning i den ældre
Alder, men ellers kan de fleste løvfældende Træer
omplantes, saa længe de ikke har naaet deres
fulde Størrelse. <sp>Den tohjulede
Plantemaskine</sp> Fig. 1 bestaar af en stærk Vognakse
med Stang paa to høje Hjul; ovenpaa Aksen
findes en Buk, der hæver sig c. 2 m over Jorden,
dens øverste Del har et polstret Leje, hvorpaa
Stammen kan hvile. Fremgangsmaaden ved
Omplantningen er nu følgende: Omkring Træet, c. 1
m fra Stammen, graves en Grøft, hvorpaa det
udgraves forsigtigt med stor Klump, de alt for

<img>Fig. 4.</img>

<img>Fig. 5. Plastisk Model.</img>
lange Kødder overskæres, medens alle
Trævlerødder bevares. Træet styres ved Barduner, og
Vognen køres nu tæt hen dertil enten paa et
Underlag af Planker, der lægges over Udgravningen,
eller ogsaa, hvis det er nødvendigt, graves der
ud, saaledes at Vognen kan køre ned til Træet.
Stangen løftes lodret op, saa Bukkens Overflade
med det polstrede Leje føres lige ind mod
Stammen tæt ovenfor Roden, hvorpaa Stammen
foroven bindes godt fast til Stangen og forneden til
Bukken; tillige anbringes stærke Kæder fra
Bukken under Træets Rod for at forhindre
Forskydning og Skrabning af Stammen. For at støtte
Stammen kan der paa Stangen være anbragt en
Bolt, som Figuren viser, hvis øverste Plade skrues
fast op mod Stammen. Derpaa lægges Vognen
langsomt ned, hvorpaa Kronen af Træet om
fornødent udtyndes, beskæres og for Transportens
Skyld sammenbindes, medens Rodklumpen dækkes
med Maatter for ikke at udtørre. Naar Vognen
under Arbejdet saaledes staar stille, holdes
Stangen oppe af en med den forbunden Støtte, som
kan bøjes op under Stangen og fasthæftes, naar
Vognen er i Bevægelse. Paa Bukken er der
endvidere en Krog til at fastgøre en Hammel ved,
hvorefter Hestene spændes for ved Rodenden af
Træet. Under Kørselen maa et Par Folk ved
Hjælp af en Stang støtte Vognstangen, for at
Træets Krone ikke skal slæbe, medmindre man
har et løst Hjul til Anbringelse paa Stangen. Naar
Vognen er kommen til Bestemmelsesstedet, hæves
Stangen igen, til den staar lodret, Træet sættes
af, rettes og plantes, som ovenfor omtalt.

<sp>Den firhjulede Plantemaskine</sp>, Fig.
2, benyttes særlig til meget store Træer med
større Klump. Af de forskellige Typer, der
i Tidens Løb er konstruerede, skal her kun
omtales den, der i de senere Aar er
bleven benyttet af Københavns Kommune, og om
hvis Indretning Billedet giver ret god Oplysning.
Den har to Akser med fire stærke, bredfælgede
Hjul, hvorover der findes stærke Træbukke, paa
hvilke der hviler en stærk Ramme af U-Jærn; i
hvert Hjørne af denne Ramme sidder der en Ring,
hvortil Barduner fra Træet fastgøres, naar det
transporteres i opret Stilling. Vognen er indrettet
saaledes, at den kan skilles paa Midten, hvor de
6 Bolte er synlige paa Figuren, og da Bagvognen
efter at være skilt fra Forvognen straks vil
komme ud af Ligevægt, er der paa den anbragt to
Bøjler, ind i hvilke der indsættes en bagud
vendende Vognstang, ved Hjælp af hvilken
Bagvognen let kan styres og køres frem og tilbage.
Saavel paa Forvognen som paa Bagvognen findes der
et Spil, bestaaende af to tynde Jærnvalser med
Tandhjul og en tyk med Jærnskinner belagt
Trævalse, ligeledes med Tandhjul, og omkring hver
Ende af disse Trævalser er oprullet en
Staaltraadstrosse, hvis frie Ende kan fastgøres paa de krumme
toleddede Bærejærn, der anbringes under Træets
Rodklump. Forneden paa Bagvognen er anbragt
en Værktøjskasse, og desuden er Kuskesædet
dannet af en stor Kasse indeholdende Donkrafte,
Klodser m. m. Endelig kan man ved Hjælp af en
Bolt gøre den underløbne Forvogn stiv saaledes,
at den under Arbejdet med Træet staar mere
sikkert, ligesom al Bevægelse af Vognen i Utide
hindres ved Klodser anbragte for og bag ved

<img>Fig. 1.</img>

<img>Fig. 2.</img>
hvert Hjul. Naar Flytningen af et større Træ
skal foregaa, graves det ud som ovenfor nævnt,
hvorpaa der under dets Rodklump anbringes 4
Stykker Tømmer paa Kryds og Tværs, Træet
hæves derpaa lidt op ved Hjælp af et Par Donkrafte,
og der klodses op under det. Paa hver sin Side
af Træet over Hullet anbringes nu et Par
Skinner, som Vognens Hjul kan gaa paa; disse
Skinner er U-Jærn, der paa Midten yderligere er
forstærkede for ikke at bøjes af Vægten, og skal et
større Antal Træer flyttes, bør man have to Hold
Skinner for at kunne have et Par baade, hvor
Træerne opgraves, og hvor de plantes. Derpaa
skilles Vognen ad, og hver Halvdel føres fra hver
sin Side ind paa Skinnerne og samles omkring
Træet; Bærejærnene anbringes derpaa under
Rodklumpen saaledes, at det der anbragte Tømmer
hindrer dem i at skære ind i Klumpen. Ved nu
at arbejde med Spillene kan Træet langsomt
hæves op over Jordfladen, medens det samtidig
styres ved Hjælp af Barduner fastgjorte i dets Top.
Kan Træet ikke køres bort i opret Stilling, kan
man let ved at stramme de forreste Trosser bringe
det til at hælde bag over og hvile paa den bageste
Trævalse, efter at denne først er bleven forsynet
med en Pude. Sædvanlig kan Vognen med Træet
køres til Plantestedet med to Heste, men skulde
dette ikke forslaa, kan man spænde fire Heste
for, idet der anbringes en Hammel i en Krog i
Spidsen af Vognstangen. Ved Plantehullet lægges
Skinnerne ud ligesom tidligere, Vognen trækkes
hen over Hullet, Træet sænkes langsomt ned,
Bærejærnene frigøres ved Hjælp af Donkrafte,
Vognen skilles ad og skaffes til Side, hvorpaa
Træet plantes.

En hel anden Art Plantemaskine anvendes
adskillige Steder i Amerika til Plantning af
urteagtige Planter, særlig Kaal og Tobak. En saadan
Maskine, der i øvrigt kan være noget forskelligt
konstrueret, planter 1 eller 2 Rækker, den borer
selv Plantehullet, vander, dækker Hullet og
hypper Planterne samtidig med, at den afmærker den
næste Række. Planterne anbringes paa Plads ved
Haandkraft. Med en Plantemaskine kan der
plantes godt og betydelig hurtigere end med
Plantepind, men naar man tager i Betragtning, at der
til Plantningen udfordres Maskine, 2 stærke
Heste, Kusk og 2 Plantere, er Vindingen ikke
særlig stor; dernæst er det en Ulempe, at
Plantemaskinen kun kan benyttes paa ret fast, ikke
nypløjet Jord. Det er nærmest ved Massekultur paa
Steder, hvor Arbejdskraft er vanskelig at skaffe,
at Anvendelsen af denne Art Plantemaskine har
sin Berettigelse. Se endvidere Planteplov under
<sp>Haveredskaber</sp> og Plantefuremaskine under
<sp>Traktor</sp>.
</chapter>

<chapter name="Plantepatologi">
<b>Plantepatologi</b> er Læren om Misdannelser og
Sygdomme hos Planter, fremkaldte saavel af
Svampe og Dyr som af rent fysiologiske
Aarsager.
F. K. R.
</chapter>

<chapter name="Plantepind">
<b>Plantepind</b> se <sp>Haveredskaber</sp>.
</chapter>

<chapter name="Planteske">
<b>Planteske</b> se <sp>Haveredskaber</sp>.
</chapter>

<chapter name="Planteskole">
<b>Planteskole</b> er et Jordstykke, som anvendes til
Tiltrækning af Planter, hvis Haardførhed tillader
Dyrkning paa Friland; i Reglen drejer det sig
om træagtige Planter, men man har i den
senere Tid saavel herhjemme som i Udlandet faaet
Staudeplanteskoler, som i større Stil giver sig
af med Tiltrækning af urteagtige, haardføre
Frilandsplanter med Salg for Øje. I denne Artikel
vil dog kun blive behandlet Forhold, som angaar
P. for træagtige Planter. — Kultur af træagtige
Planter med Salg for Øje er af gammel Dato her
i Landet, især for Frugttræers Vedkommende. —
Men først fra sidste Halvdel af forrige
Aarhundrede er der indført rationelle Driftsmetoder i P.
her i Landet; til Gengæld er der i denne Branche
i den sidste Menneskealder foregaaet en saa
mægtig Udvikling, som vist ikke findes tilsvarende i
nogen anden Gren af det erhvervsmæssige
Gartneri; og paa enkelte Omraader, for Eksempel
Tiltrækning af Frugttræer, har ingen andre Lande,
hvad Kvaliteter angaar, formaaet at optage en
Konkurrence med Planteskoleejerstanden her i Landet.

De Planter, som tiltrækkes i P., er mangfoldige,
og de anvendes jo til højst forskellige Formaal.
Som nogle af de vigtigste Kulturer kan
eksempelvis anføres Frugttræer, Frugtbuske, Roser,
Prydbuske og -Træer, Skovplanter, Slyngplanter,
Allétræer, stedsegrønne Planter, Grundstammer til
Forædling af Frugttræer, Roser o. s. v. Da det vil
være upraktisk og paa Grund af de forskellige
Fordringer, disse forskellige Kulturer stiller til
Jorden, umuligt at anlægge P. med det Formaal
at optage alle disse Kulturer, har man ogsaa
herhjemme, i Lighed med for Eksempel i Tyskland og
Frankrig, foretaget en Arbejdsdeling, saaledes at
de forskellige Planteskoler har nogle
»Specialiteter« som Hovedkulturer. Selv om denne
Specialisering ikke er ført saa vidt, som Forholdene
i Fremtiden af flere Grunde vil nødvendiggøre,
saa har man dog her i Landet f. Eks. særlige
Forstplanteskoler, der væsentlig tiltrækker
Skovtræer og lign., Rosenskoler, Frugttræplanteskoler
o. s. v.

Ved Anlæg af en P. er der en Mængde
kombinerede Hensyn at tage. Hvor man er frit
stillet i <sp>Valget af Jord</sp>, vil den bedste
Jordbund til de allerfleste Kulturer være en dybt
muldet, godt sandblandet og kalkholdig Lerjord. Man
bør af Hensyn bl. a. til, at man i en Planteskole
skal arbejde i Jorden saa at sige Aaret rundt,
aldrig vælge for stiv Jord, da det i høj Grad vil
fordyre og besværliggøre Arbejdet med
Plantning, Opgravning o. s. v. Kan man ikke faa den
ideelle Jord, bør man hellere vælge en noget
lettere end for stiv Jord; ikke alene er denne Jord
nemmere at behandle i enhver Henseende, men de
allerfleste Planter vil ogsaa i den lettere Jord faa
et stærkere udviklet Rodnet, hvilket er en
nødvendig Betingelse for at de kan taale
Omplantning uden at blive sat alt for stærkt tilbage i
Udvikling. — Gammel Have- og Skovjord egner
sig ikke til P., naar maaske undtages Kultur af
Coniferæ. Med Hensyn til Spørgsmaalet om <sp>Læ</sp>,
saa vil saadant under almindelige Forhold ikke
være nødvendigt paa Øerne; paa udsatte Steder,
hvor der ikke findes naturligt Læ, og især i
Jylland vil et mindre Læbælte eller f. Eks. en
Mirabellehæk til at bryde Vinden mod Vest og Nord
være nyttig, om end ikke absolut nødvendig.
Forholdet er dette, at de allerfleste træagtige Planter
trives lige saa godt uden Læ, og man undgaar ofte
adskillige Sygdoms- og Insektangreb, som man er
udsat for under alt for gode Læforhold. Men
man kan paa den anden Side ikke se bort fra, at
navnlig unge Forædlinger f. Eks. af Frugttræer i
Sommertiden er stærkt udsat for at knække,
ligesom Jorden tørrer for stærkt ud, hvor Vinden
har for frit Spillerum. Denne Udtørring spiller en
større Rolle, end man sædvanlig antager; og da
Vandet er en af de Vækstfaktorer, man ikke
behersker i P., gælder det i videst muligt Omfang
at bevare Jordens naturlige Vandindhold i
Voksetiden. Hvor man har Kulturer af stedsegrønne
Planter, maa man sørge for rigeligt Læ, navnlig
mod Øst og Nord, da de skarpe, tørre Vinde, især
i Foraarsmaanederne virker ødelæggende paa disse
Planter. — <sp>Hegnet</sp> omkring en P. er
sædvanligvis en Hæk af f. Eks. Naur, Avnbøg eller
Tjørn. Samtidig med Plantning af Hækken
anbringer man et mindst 50 cm højt, galvaniseret
Traadnet paa Pæle. Hækken vokser saa i Tidens
Løb sammen om dette, og man faar da et for Dyr
uigennemtrængeligt Hegn; navnlig hvor man er
stærkt udsat for Angreb af Harer, der er nogle af
Planteskolens farligste Fjender, er det nødvendigt
at sikre sig ved Hjælp af et forsvarligt Hegn. —
<sp>Inddeling</sp> af Planteskolen sker i Reglen
samtidig med Anlæg af Gange og Veje. Det gælder
om at foretage denne Inddeling i saa
regelmæssige Kvarterer som muligt. I tidligere Tid, da
man i Planteskolen væsentlig anvendte Haandkraft
til saavel Jordbearbejdning som Opgravning,
Rensning o. s. v., spillede Inddelingen ikke den
Rolle som nu, hvor man i saa udstrakt Grad
anvender Heste og i den allersidste Tid Motorkraft
til disse Arbejder. Da ikke alene Arbejdet gaar
hurtigere fra Haanden, naar man arbejder med
lange Rækker, men da der ogsaa i saa Tilfælde
ødelægges færre Planter ved Vending o. s. v., er
det naturligt, at man ved Inddeling tager de
Hensyn hertil, som man ikke tidligere behøvede. —
<sp>Veje og Gange</sp> i Planteskolen skal man ikke
spare paa. I Reglen anlægger man under større
Forhold Vej rundt om hele Arealet, da man her
alligevel skal have Plads til at vende med
Redskaberne under Rensning og Jordbearbejdning. —
Desuden anlægges gennem Arealet en eller flere
Hovedveje, der af Hensyn til, at de væsentlig
benyttes i Efteraars- og Foraarstiden, maa være godt
befæstede med Sten og Slagger. De mindre
Sideveje befæstes som Regel ikke. —
<sp>Jordbehandlingen</sp> er et meget vigtigt Arbejde i
Planteskolen, og paa denne maa man anvende stor
Omhu, da Jordens fysiske Tilstand og hele
mekaniske Sammensætning er i høj Grad bestemmende
for dens Evne til at omsætte saavel den tilførte
Gødning som Jordens naturlige Næringsindhold til
optagelig Plantenæring. Da man sædvanligvis ikke
indtager hele Arealet paa en Gang til
Planteskolekulturer, dyrker man i Reglen Køkkenhave- eller
alm. Landbrugsafgrøder i de Arealer, man ikke i
Øjeblikket ønsker at disponere over til P. Af
Hensyn til Jordens Rensning, navnlig for fleraarigt
Ukrudt, bør man vælge saadanne Kulturer, der
tillader Rensning med Hestekraft, som
Rodfrugter, Kaal, Ærter eller lignende. Ved at holde
disse Kulturer omhyggeligt rene kan man undgaa
den Brakbehandling i et Aar forud, som man
ellers nødvendigvis maa give Jorden, inden den
tages ind til Planteskolekulturer. Egentlig
Undergrundsbehandling er man ved at gaa bort fra i P.;
men hvor Jorden er meget stiv, kan det under
særlige Forhold til visse Kulturer være gavnligt
at løsne Undergrunden ved Hjælp af en
»Grubber« Undergrundsplov eller med de nu saa
moderne Traktorer (se d. Art.), som allerede
anvendes i et Par af Landets største Planteskoler,
for øvrigt kombineret med saavel Plantnings- som
Optagningsredskaber specielt for træagtige
Planter. Men i øvrigt maa Bestræbelserne af
Hensyn til de salgsfærdige Planters Rodforsyning
rettes mod at gøre Overgrunden saa porøs og
næringsholdig som muligt for derved at hindre
Planterne i at gaa for meget i Undergrunden med
Rødderne; de fleste Rødder, som gaar dybere end
40-50 cm, vil nemlig ved Opgravning gaa tabt
og i tilsvarende Grad svække Planternes
Vækstmulighed ved Omplantning. Da de fleste
Kulturer er salgbare paa 3-5 Aar, adskillige endda
tidligere, tager man i Løbet af 4-5 Aar hele
Arealet ind til Planteskole. Men af Hensyn til en
af de værste Ulemper i en P., nemlig
»Jordtræthed«, kombinerer man ofte P. med Landbrug,
navnlig hvor man har store Kulturer af
Frugttræer. Det har nemlig vist sig, at man ikke
med Fordel kan dyrke Frugttræer, især ikke
Æbler og Pærer, igen paa samme Jordstykke før
efter adskillige Aars Forløb; det er derfor en stor
Fordel stadig at have »frisk« Jord til
Frugttræer, og det kan kun opnaas, hvor man har
rigelig Jord til Vekseldrift. Tjørn, Røn og andre
nærbeslægtede Planter trives heller ikke efter
Æbler og Pærer eller omvendt. Den egentlige
Aarsag til denne Form for Jordtræthed kendes ikke,
men selve Kendsgerningen er saa meget bedre
kendt; dog er der nogen Grund til at antage, den
skyldes Dannelse af en Art Liggift i Jorden, hvis
Virkninger overfor nærbeslægtede Planter man
endnu ikke har fundet noget virksomt Middel
imod. — Naar Jorden saaledes er inddelt, gødet
og pløjet, kan man paabegynde Udplantning eller
Saaning. Det er jo indlysende, at Jorden maa
være i ganske anderledes Grad renset, hvor man
anlægger Frøbede, end hvor der f. Eks. er Tale
om Udplantning af Grundstammer eller Lætræer.
Samtidig med den første Udplantning anlægger
man et eller flere særlige Kvarterer med
Moderplanter af Frugthave- og Prydplanter,
Aflægningskvarterer, Sortimentsplantninger al forskellige
Slags o. s. v. Man sørger ogsaa her for at plante
i lange og lige Rækker for at lette Rensning og
Jordbehandling med Heste- eller Motorkraft. —
Uden her nærmere at kunne komme ind paa
Afstande og Plantningsmetoder for de forskellige
Kulturer o. s. v., skal blot bemærkes, at man
overalt, saavel her som i Udlandets store P., er
gaaet bort fra de smaa Afstande og over til en
saadan Afstand, som tillader Rensning med de
moderne amerikanske Radrensere. Dels trives
Planterne meget bedre, naar Jorden paa denne Maade
holdes løs og ren, og dels koster Renholdelsen
kun en Brøkdel af, hvad den gjorde tidligere. Ved
Tilplantning af de enkelte Kvarterer tager man
Hensyn til, hvornaar de forskellige Kulturer er
færdige til Salg. Det gælder jo her i høj Grad
om at indrette P. praktisk og saadan, at de til
Salg beregnede Planter kan rømmes samtidig af
Stykkerne. Og naar den Tid, Kulturerne normalt
tager, er udløbet, maa man rømme de
paagældende Stykker, da det sjældent betaler sig at lade
Planterne henstaa udover den normale Tid; dels
faar Planterne en daarlig Rodforsyning, saa de
vanskeligt taaler Omplantning, dels faar man ikke
sin Jord økonomisk udnyttet. Hvad der ikke
opnaar Salgsstørrelse af Frugttræer bortkastes i
Reglen, da Omplantning her i Almindelighed ikke
lønner sig; andre Ting kan man — hvis man
ikke foretrækker at bortkaste dem — omskole i
et særligt Kvarter for større Planter, som man
undertiden under passende Forhold kan afhænde
til en Pris, der kan bære den gentagne
Omplantning. Ved Kultur af Coniferæ er en stadig
Omskoling nødvendig, for at de kan danne en fast
Klump og dermed opnaa Vækstsikkerhed ved
Udplantning paa Blivestedet. Man maa ikke gerne
lade stedsegrønne Planter staa paa samme Sted i
mere end 2 Aar ad Gangen; naar de bliver
ældre, kan man nøjes med Omplantning hvert 3die
Aar. Men i Modsætning til næsten alle andre
Planter i P. kan man med Fordel vedblive at
dyrke Coniferæ paa de samme Arealer i ret
ubegrænset Tid, blot man tilfører humusdannende
Stoffer (gl. Gødning, Tørvestrøelse, Løvjord o. s. v.)
i rigelig Mængde ved Omplantningen. — Efter
Rømningen af de forskellige Kvarterer af P.
dyrker man helst Køkkenhave- eller
Landbrugsafgrøde 2-3 Aar. Hvor Pladsforholdene
nødvendiggøre Plantning af Træplanter igen paa samme
Areal, maa man i saa Tilfælde grundigt gøde og
behandle Jorden først og <sp>ikke</sp> plante samme
Slags Planter igen, men saavidt muligt indføre en
rationel Vekseldrift. Om P. se videre under
Allétræer, Forædling, Grundstammer, Rosa,
Tiltrækning af Frugttræer i Planteskolen, Træplanters
Tiltrækning i Planteskolerner og flere Art.
V. J.
</chapter>

<chapter name="Plantesygdommes Bekæmpelse">
<b>Plantesygdommes Bekæmpelse</b> se
<sp>Bekæmpelse af P.</sp>, og <sp>Offentlige
Foranstaltninger til B.</sp> af P.
</chapter>

<chapter name="Plantevogn">
<b>Plantevogn</b> se <sp>Plantemaskine</sp>,
<sp>Torvevogn</sp>.
</chapter>

<chapter name="Plantning">
<b>Plantning</b> betegner baade Arbejdet »at plante«
og det derigennem vundne Resultat »Plantningen«.
Under P. henregnes alle saadanne
Sammenstillinger af Træer eller Buske eller begge blandede,
som ikke falder ind under Begrebet Skov, eller
som, fordi de kun bestaar af et ringe Antal
Planter, nærmest maa betegnes som Gruppe. I de
landskabelige Anlæg anbringes P. som Hovedregel paa
Højderne, medens de laveste Partier holdes fri,
hvorved man saa meget som muligt fremhæver
Højdeforskellen. I Sænkninger eller Huller i
Terrainet anbringer man derimod aldrig P.
Skraaninger kan beplantes helt, naar man f. Eks. ikke
har Lejlighed til at iagttage Højdeforskellen fra
neden — ellers kan man hist og her holde P. saa
aaben, at man faar Indtryk af Jordformationen.
P. maa i saa Tilfælde ikke strække sig helt til
Skraaningens Fod, men først begynde lidt op ad
denne, saaledes at man tydeligt ser, at Terrainet
hæver sig. Paa flade Arealer har man frit Valg,
dog kan man ogsaa her ofte med Fordel ved
Jordarbejde hæve de Arealer, som skal beplantes, og
sænke de mellemliggende Flader. Ogsaa
fritstaaende Træer eller Grupper tager sig bedre ud, naar
de staar lidt højere end Arealet omkring dem.
Paa de Steder i de landskabelige Anlæg, hvor
man paa Grund af Vindforholdene kunde ønske
stærkt Læ, anbringes de store P., dog ikke i
ensartet Linieplantning og i samme Bredde langs
Grænsen, men som uregelmæssige, tætbeplantede
Partier med en lignende Bestand som ved
Læbælter (se d. A.) og med hist og her bredere
Randplantning, brudt af enkelte eller Grupper af Træer.
Større P. i Parkanlæg maa have Underplantning
af skyggetaalende Buske eller mindre Træer som
Acer campestre, Carpinus Betulus, Corylus,
Avellana, Cratægus Oxyacantha, Ligustrum vulgare,
Lonicera tatarica og Xylosteum, Ribes alpinum,
Symphoricarpus vulgaris og racemosus, Viburnum
Opulus, Rhamnus Frangula o. l., for at man ikke
overalt skal kunne se igennem. Underplantningen
holdes ligeledes uregelmæssigt i større eller
mindre Partier, og man tager Hensyn til, ved Valget
af Træerne, at plante saadanne, under hvilke
Underplantningen kan leve, f. Eks. Betula, Fraxinus,
Larix, Robinia, Quercus, Tilia, Ulmus o. l.,
hvorimod Træer som Æsculus, Fagus o. l. ikke
anvendes i saadanne P., da de kvæler
Underplantningen. P. af Coniferæ holdes helst samlede for
sig selv i enkelte Dele af Anlæget, dels for at
tilvejebringe Karakteren, men ogsaa fordi de ikke
taaler Løvtræernes affaldende Blade og Skygge;
kun ganske enkelte som Sølvgran, Tax o. l. kan
taale Halvskygge af Løvtræer. Iblandes Coniferæ
med Løvtræer, maa det derfor være sparsomt og
kun med Træer som Betula, Robinia, Sorbus o. l.
Mindre P. af Coniferæ kan iblandes stedsegrønne
Buske som Berberis, Buxus, Cotoneaster, Ilex,
Rhododendron o. l. P. af Coniferæ anvendes ogsaa
omkring Bygningen, naar denne benyttes om
Vinteren, og omkring Rosenhaven. I landskabelige
Anlæg maa P. have uregelmæssige Konturer, nogle
Steder maa Randplantning al Buske som Spiræa
o. l. springe frem, andre Steder maa Træernes
Stammer komme til Syne i forreste Række. P.
maa have en nogenlunde ensartet Hovedbestand,
og kun hist og her maa man for Kontrastens
Skyld iblande en enkelt eller en Gruppe af en
afvigende Træform. Det samme gælder om Træer
med brogede eller farvede Blade. Større P. maa
ved Udhugning holdes saa lyse indvendig, at
Underplantningen kan trives, og denne maa fra
Tid til anden nedhugges for at forynges og holde
sig tæt i Bunden. I mindre P. maa man stadig
udtynde og forynge de enkelte Buske ved at
bortskære gamle Grene, det er derimod forkasteligt
at forynge ved at indstudse Grenene, idet Buskens
naturlige Form og Blomstringen lider derunder.

P. af Løvtræer foregaar Foraar og Efteraar, naar
Jorden er tjenlig. Større P. maa i Almindelighed
foretages om Efteraaret, da man om Foraaret er
udsat for stærkt vekslende Temperatur og skarp,
tør Blæst. Plantetiden om Efteraaret strækker sig
som Regel ogsaa over en længere Periode end om
Foraaret. Naaletræerne plantes paa samme
Aarstider om Efteraaret, dog helst i Septbr.-Oktbr., og
om Foraaret først, naar Nattefrosten er saa godt
som ophørt. Efteraars-P. paa let Jord lykkes bedre
end paa svær Jord. P. kan foretages, saa snart
Træet er modent, eller saa snart Bladene paa en
naturlig Maade falder af, for Coniferæ's og
stedsegrønne Planters Vedkommende, saa snart Væksten
er standset. Derfor plantes i Danmark Æsculus,
Cratægus, Fagus, Fraxinus, Quercus, Tilia, Ulmus
bedst om Efteraaret, hvorimod Alnus, Betula,
Juglans, Liriodendron, Platanus, Robinia o. l.
plantes bedst om Foraaret. P. maa om Efteraaret helst
foretages saa hurtigt efter Løvfaldet som muligt,
om Foraaret saa nær op til Løvspringet som
gørligt. 2-3 Aar efter sidste Omskoling i
Planteskolen er de fleste Planter tjenligst til P. Ved
P. sættes Planterne passende dybt. Planter,
formerede ved Frø, plantes saaledes, at Rodhalsen
netop er dækket, Planter af Stiklinger, Udløbere
og Aflæggere taaler at staa lidt dybere, end de
forud har staaet, rodforædlede Planter plantes
saaledes, at Forædlingsstedet er dækket. Planter man
for dybt, ødelægges Væksten. Ved P. omgives
Træets Rødder med let, muldrig eller sandet Jord,
Rødderne spredes omhyggeligt, efterhaanden som
Plantehullet fyldes. Først naar dette er fuldt,
trædes Jorden fast om Planten. Efter P. maa Træet
staa noget højere end Jordsmonnet, da Jorden i
det nyopgravede Plantehul vil synke en Del. Til
Plantning af store Træer og Buske anvendes med
Fordel det saakaldte Plantebrædt, som bestaar af
2 Stykker tykke Bræder af Form som C, 2
Stykker af Form som B. Omkring Træet graves en
bred Rende saa dyb, som man formoder, at
Rødderne gaar. Træets Klump mindskes
omhyggeligt med en Gravegreb for ikke at skade
Rødderne, og Klumpen omgives med korte
Træstykker, som snøres fast med et Tov eller Kæde for
at holde Klumpen sammen. Man begynder nu at
mindske den Jordsøjle, som bærer Træet, saa at
Plantebræderne kan bringes paa Plads. Disse
anbringes i Kvadrat, de to Bræder C øverst, de to
Bræder B, som er noget stærkere og forsynede
med Kroge til Bærestængernes Kæder, nederst.
Bræderne samles med 4 Skruer med Møtrik, E
bringes paa Plads og klodses op, som vist paa
Tegningen, hvorefter Resten af Jordsøjlen
bortgraves. De to Løftestænger A anvendes til
Transporten. En anden Metode, som tidligere
benyttedes meget, særlig til Coniferæ, bestaar i at
udgrave Planten, som ovenfor omtalt, omgive den
med Tøndestaver, der efter Fastsnøringen slutter
tæt sammen, undergrave Klumpen og indskyde
en stærk Bund. Staverne saavel som Staverne
og Bunden holdes sammen ved Jærnbaand med
Bolte og Møtriker, saa at de kan spændes. Til
den første Fastsnøring, inden Jærnbaandene sættes
om, anvendes en Skruestrammer, eller ogsaa
indsætter man i Kæden eller Tovet, som anbringes
om Staverne, en kort, tyk Stok, som drejes rundt,
til Kæden eller Tovet er stramt. Denne
Fremgangsmaade benyttes med Fordel til Planter, som
skal transporteres langt, idet man kan behandle
dem som Ballieplanter. Endelig kan man
omplante med Frostklump. Man udgraver da Træet
med Klump, overhælder den med Vand og lader
den gennemfryse, hvorefter den flyttes paa Slæde
eller Stenslæber. Rødderne kan imidlertid lide
nogen Skade af Frosten og af den i Reglen meget
uheldige Plantetid. P. af større Træer se
Plantemaskine. For øvrigt se Artiklerne Omplantning og
Slemning.
E. G.

<img>Plantebrædt.</img>
</chapter>

<chapter name="Plasmodiophora">
<b>Plasmodiophora</b> se <sp>Kaalbrok</sp>.
</chapter>

<chapter name="Plasmopara">
<b>Plasmopara</b> se <sp>Vinskimmel</sp>.
</chapter>

<chapter name="Platan">
<b>Platan</b> se <sp>Platanus</sp>.
</chapter>

<chapter name="Platanus">
<b>Platanus</b> (Platanaceæ), Platan. De Arter og
Former, der hos os har Betydning, er haardføre, høje,
undertiden meget høje Træer af betydelig
Skønhed. De udmærker sig ved deres gulbrune
Stammer, der især om Vinteren paa en iøjnefaldende
Maade afkaster Dele af deres yderste Bark i Skiver
eller Plader, ved deres høje, smuktformede
Kroner og ved deres store, dybt haandlappede eller
haandfligede, friskgrønne Blade, der springer
meget sildigt ud om Foraaret, men holder sig længe
friske om Efteraaret. Blomsterne er vel i sig
selv ganske ubetydelige, men da de er samlede i
kugleformede Hoveder, der ofte atter er forenede
flere sammen til lange, hængende Blomsterstande,
og da disse som Frugtstande bliver hængende paa
Træet efter Løvfald, bidrager dog ogsaa de ved
deres Ejendommelighed til, at Opmærksomheden
hendrages paa Træet. Der findes dels
vildtvoksende i deres Hjemlande og dels i dyrket Tilstand
i Haverne en Del Former af Platan, især
afvigende ved Vækst og Bladform, af hvilke nogle
Botanikere holder en Del for at være
selvstændige Arter, medens andre betragter de fleste som
Varieteter af den ene af de ganske faa egentlige
Arter, som da opstilles. I
Planteskolefortegnelserne ses disse formentlige Former ogsaa ofte
opførte med Artsnavne som selvstændige Arter. <sp>P.
occidentalis</sp> L., Nordamerika, forekommer
hos os almindelig plantet, ofte i Eksemplarer af
meget anselig Størrelse, enkelte naaende en Højde
af mindst indtil 27 m og en Krondiameter af
lignende Maal. Den har brede, i Reglen mindre
dybt fligede Blade med færre og bredere Afsnit
end hos følgende Art. <sp>P. Orientalis</sp> L.,
Sydeuropa, Orienten, er muligvis lige saa almindelig
plantet hos os som førstnævnte Art. Den har i
Reglen femfligede samt dybere indskaarne Blade
end førstnævnte Art. Til denne Art henregnes
som sagt en Del Former, der afviger fra
hverandre i Bladenes Form og Indskæring, saasom <sp>P.
o. acerifolia</sp>, <sp>P. o. vitifolia</sp>, <sp>P. o.
digitata</sp> o. fl. Formen <sp>P. o. pyramidalis</sp>
udmærker sig ved en høj og smal Krone.
A. B.

<sp>Anvendelse:</sp> P. har fra Naturens Side en
storladen, bredbygget, aaben Krone og kræver
derfor fri og rigelig Plads, for at dens
ejendommelige Bygning og store, smukke Løv kan komme
til sin fulde Ret. Den egner sig ikke til
Sammenplantninger, men kan benyttes i store, aabne
Grupper, og som fritstaaende er den et af vore
smukkeste Parktræer. Holdt i Buskform kan den
benyttes som landskabelig Bladplante, i hvilket
Øjemed man efter den ønskede Gruppes Størrelse
planter 1, 3 eller flere samlede med 2-3 m Afstand,
fjerner aarlig de fremkomne Smaagrene, skærer de
stærke Grene tilbage, ogsaa under Hensyn til
Formen, og giver Planterne rigelig Næring. I denne
Hensigt kan den ogsaa anvendes i Forening med
Pterocarya, Rhamnus grandifolia o. fl., som kan
behandles paa samme Maade, og man kan i begge
Tilfælde skaffe sig en vedvarende og vindstærk,
efter Ønske høj, bred og fyldig Bladgruppe, som
paa udsatte Steder kan erstatte Bladgrupper af
urteagtige Planter, og som især i større Haver
enten frit paa en Plæne eller som Forgrund, f.
Eks. paa et fremtrædende Hjørne ved en anden
højere Plantning, vil virke fortrinligt ved Fylde
og Løv. Som Allétræ kan P. finde Anvendelse paa
en Plads med nogenlunde Læ, f. Eks. ved Byer.
Dens glatte Bladplade kommer den her til Hjælp,
idet Blæst og Dugfald vil frigøre Bladene for
opsamlet Kul- og Gadestøv, og dens dybtgaaende
Rødder give den Evne til i lang Tid at modstaa
Tørke, to Momenter, som meget bidrager til, at
den ved Plantning i eller ved Byer bevarer sit
friskgrønne Udseende længere end flere af de
almindeligt plantede Træarter, hvis Blade har ru
eller dunet Overflade. Af de to ovenfor nævnte
Hovedarter har P. orientalis vist sig som den mest
modstandsdygtige mod Vinteren, og dens
bredpyramidale Form, P. orientalis pyramidalis, synes
at taale Kulden bedst. Af denne meget vægtige
Grund, men ogsaa fordi dens mere oprette Vækst
gør den bedre egnet til Allétræ, bør sidstnævnte
foretrækkes til dette Brug fremfor Hovedarten.
<sp>Kultur:</sp> P. formeres ved Frø, som bedst
bevares i Frøhovedet indtil Saaning. Det saas om
Foraaret, trykkes med en Skovl ned i Jorden
og dækkes ganske lidt med fint Grus eller Jord,
skygges og holdes fugtigt indtil Spiringen. De
unge Planter dækkes første Vinter saaledes, at de
staar frostfrit, da de ellers gaar tabt; næste
Efteraar optages de og indslaas frostfrit. Om
Foraaret studses de paa Roden og plantes i 4-5
Rækker paa 1,20 m brede Bede paa lun, solvarm Plads,
og det lønner sig at dække dem den følgende
Vinter, da man derved fremskynder Dannelsen af
modent, for Kulden modstandsdygtigt Træ. Man
søger nu at fremhjælpe et enkelt Skud, optager
Planterne om Foraaret efter 2-3 Aars Forløb,
studser dem paa Roden, fjerner alle Skud paa det
kraftigste nær, hvis Sidegrene skæres paa Sporer,
og planter dem derefter i Rækker i c. 1 m
Afstand paa en varm Plads i vel tilberedt, kraftig,
lidt fugtig, men ikke leret Jord. Vil man
tiltrække stammede Træer, opbindes de om
fornødent til Stokke, Sidegrenene studses, men
bevares i et saadant Antal, at de er tilstrækkelige til
at bygge Stammen i en passende Tykkelse,
samtidig med at Hovedskuddet hjælpes frem til
Stamhøjde. Formering sker dog lettere ved Aflægning
og lettest ved Stiklinger af toaarigt eller stærkt
enaarigt Træ med lidt toaarigt Træ ved Basis.
De stikkes i varm, letmuldet, ikke tør Jord,
optages som toaarige Planter og behandles i øvrigt
som nævnt for Frøplanter.
J. B.

I Norge egner P. sig kun for lune Voksesteder
i Landets sydvestlige Egne. Ved Kristiania holder
i hvert Fald P. occidentalis sig ikke.
N—k.
</chapter>

<chapter name="Platycerium">
<b>Platycerium</b> (Polypodiaceæ), Varmhusbregne,
bekendt under Navn af »Hjortetak«-Bregne paa
Grund af Bladdelingernes Lighed hermed. <sp>P.
alcicorne</sp> Desv., Australien, og Varietet <sp>P. a.
majus</sp>, der i alle dens Forhold er større. <sp>P.
grande</sp> I. Sm., Filippinerne, der er den
interessanteste af dem. <sp>P. Hillii</sp> Moore, og <sp>P.
Willinckii</sp> Moore., Java. Det er højst
interessante Bregner. Hos de sidste danner den nedre
Del af Bladene store, skjoldformede Plader, der
nærmest tjener som »Kappeblad« om Substratet,
de vokser i, medens de øvre Dele er bladagtige
og kan antage ret anselige Dimensioner og

<img>Platycerium alcicorne.</img>
ejendommelige, om Hjortetakker mindende Former.
Hos P. alcicorne og P. Hillii optræder almindelig
to Slags Blade, de saakaldte Kappeblade og de
lange sporebærende Blade. P. lever i Naturen
epifytisk paa Træstammer og plantes derfor
bedst paa en Træ- eller Korkplade, hvortil de kan
fastbindes med galvaniseret Traad, paa et
Underlag af Bregnefiber eller Sphagnum, anbringes lyst
paa en Gavl- eller Bagvæg i Varmhuset, hvor
Luften er fugtig, men direkte Sprøjtning maa helst
undgaas.
M. H.
</chapter>

<chapter name="Platyclinis">
<b>Platyclinis</b> (Orchidaceæ). Oftest dyrket under
Navnet <sp>Dendrochilum</sp>. Smaablomstrede
Epifyter fra Filippinerne. De smukkeste og mest
kendte turde være <sp>P. glumacea</sp> Benth. med
lancetformede Blade og lange, elegant udadbøjede
Aks af smaa gulhvide, stærkt duftende Blomster,
og <sp>P. filiformis</sp> Benth. med smalle og skarpt
lancetformede Blade og lange, ret nedhængende
Blomster, fuldkommen regelmæssigt
perlebaandslignende. Foraarsblomstrende. <sp>Anvendelse:</sp>
Begge Arter er særdeles smukke
Dekorationsplanter i Varmhus, naar de opnaar tilstrækkelig
Størrelse. <sp>Kultur:</sp> Som Cypripedium, men
ømtaalig overfor overflødig Fugtighed.
Ax. Hzn.
</chapter>

<chapter name="Platycodon">
<b>Platycodon</b> (Campanulaceæ). <sp>P.
grandiflorum</sp> D. C. (Campanula gr. Jacq. og
Wahlenbergia gr. Schrad.), Sibirien; 40-50 cm; blaa
Blomster i Juni-Aug. <sp>P. g. flore albo</sp>, hvid. <sp>P.
g. flore pleno</sp> med fyldte, blaa og hvide
Blomster. Er smukke fleraarige Prydplanter for
Friland, anvendelige til Rabatter og Stenhøje.
<sp>Kultur:</sp> Formeres ved Frøudsæd i April til Maj;
de fyldtblomstrende ved Rodstiklinger om Foraaret.
Ynder let, næringsholdig Jord og luftigt,
halvskygget Voksested; plantes med 30-40 cm
Afstand.
L. F.
</chapter>

<chapter name="Platystemon">
<b>Platystemon</b> (Papaveraceæ). <sp>P.
californicus</sp> Benth., Kalifornien, enaarig Sommervækst,
anvendelig til Blomsterbede og Rabatter; 30-40
cm høj; gule Blomster i Juli-Septbr. <sp>Kultur:</sp>
Saas i April i kold Bænk; udplantes sidst i Maj
med c. 25 cm Afstand. Kan ogsaa saas paa
Voksestedet. Ynder let Jord og frit
Voksested.
L. F.
</chapter>

<chapter name="Plectranthus">
<b>Plectranthus</b> (Labiatæ), Koldhusplante. <sp>P.
fruticosus</sp> L'Herit, Mølplanten, Kap; en Halvbusk
af temmelig uanseligt Ydre, men med en kraftig,
aromatisk Duft, og da Planten tillægges den Evne
at kunne fordrive Møl, dyrkes den ret ofte i
Stuer. Bladene er modsatte, spidshjerteformede og
takkede, Blomsterne er blegblaa og fremkommer
i Klaser i Spidsen af Skuddene. <sp>Kultur</sp>
overordentlig simpel, formeres ved Stikning,
fordrer en almindelig god Havejord, men rigelig
Vanding.
G. B.
</chapter>

<chapter name="Pleione">
<b>Pleione</b> (Orchidaceæ). Nu meget sjældne
Jordorchidéer fra Indiens Bjerge med tæt
sammenhobede Jordknolde og affaldende, grønne Blade.
Blomsterne er store, smukke og fremkommer
enlige eller knippevis direkte fra Jordknolden, efter
at Bladene er faldet af. Arterne <sp>P. lagenaria</sp>
Lindl. (Coelogyne lagenaria), Himalaya, og <sp>P.
maculata</sp> Lindl. (Coelogyne maculata), Assam,
dyrkes i botaniske Havers Samlinger. <sp>Kultur:</sp>
Som Calanthe Veitchii, men i tempereret
Væksthus.
Ax. Hzn.
</chapter>

<chapter name="Pleroma">
<b>Pleroma</b> se <sp>Lasiandra</sp>.
</chapter>

<chapter name="Plombering">
<b>Plombering.</b> Ved P. af Træer forstaas Udfyldning
af Huller og Hulheder i Træerne med Grus,
Singel, Cement og lignende, et Arbejde, der foretages,
dels for at hindre Fugtighed i at trænge ind i
Træet og foraarsage Raaddenskab, dels for at
styrke Træet og dels for at lette Saarets
Overvoksning. Saadanne Huller og Hulheder findes
ved nærmere Eftersyn paa mange ældre og yngre
Træer og fremkommer paa forskellig Maade,
oftest ved ydre Vold af en eller anden Art, ved
Grenbrud eller ved fejlagtig Afskæring af større
Grene. Ved Afskæring af en Sidegren maa der
ikke blive en lille Stab tilbage, men Snittet maa
føres ganske glat, parallelt med og tæt op til
Stammen eller den Hovedgren, hvorfra Sidegrenen
udgaar. Hvis Træets Daarlighed helt eller delvis
stammer fra, at Rødderne er syge eller fra
Mangel paa Næring, nytter P. selvfølgelig ikke,
førend disse Mangler er afhjulpne. P. udføres ved,
at Saaret først renskæres, og at alt Træ, der ikke
er ganske friskt og sundt, udhugges med et
Stemmejærn og fjernes. Derefter smøres hele Saaret
over med finsk Tjære. 2 Dele skarpt Grus og 1
Del Cement blandes og æltes godt sammen med
det fornødne Vand. Med denne Blanding, der
stadig stødes meget omhyggeligt fast, fyldes Hullet
til dets Overkant, dog ikke højere end at
Overvoksningen uhindret kan finde Sted. Plombens
Overflade jævnes og kan, for ikke at være alt for
synlig, smøres over med en mørk Maling. Er
Hullet meget dybt, kan man, for at spare paa
Cementen, først delvis fylde Hullet med Singel,
som man lidt efter lidt overhælder med noget
tyndt flydende Cement og støder godt sammen,

<imb>Plombering af Træer.</imb>
den øverste Del af P. udføres som ovennævnt. Hvor
Hullet er saa dybt eller af en saadan
Beskaffenhed, at man kan befrygte, at der ved Plombens
Sammentrækning samler sig nogen Fugtighed i
Bunden af Hullet, kan man herfra ved Hjælp af
et 1 cm Blyrør eller galvaniseret Jærnrør lægge
et lille Dræn ud til Stammens Overflade. Rørets
Munding i Hullets Bund maa da dækkes med
noget tjæret Værk for ikke at tiistoppes. Er
Hullet enten meget fladt, saa at Plomben har ondt ved
at sidde fast, eller frygter man for, at Plomben
bliver ødelagt paa anden Maade, kan den dækkes
med en nøjagtig afpasset Zinkplade, der sømmes
fast med galvaniserede Søm og males over med
en mørk Farve. Pladen maa ikke gaa saa langt
ud, at den generer Overvoksningen. Denne
Zinkplade anbringes dog kun, naar det er strengt
nødvendigt. P. maa for at gøre Nytte udføres
med megen Omhu, saa at det bliver umuligt, at
Fugtighed kan trænge ind i Saaret. Fig. A viser
et Træ, hvor Hullerne er renskaarne og rensede.
Det midterste Hul gaar helt paa tværs igennem
Træet og er saa dybt, at det først ender ved det
nederste Hul. Fig. B viser det samme Træ efter
at Plomberne er indsatte. Jvnf.
Saarbehandling.
V. F. H.
</chapter>

<chapter name="Plommon">
<b>Plommon</b> (s.) se <sp>Blomme</sp>.
</chapter>

<chapter name="Plommonbladlös">
<b>Plommonbladlös</b> (s.) se <sp>Blommebladlus</sp>.
</chapter>

<chapter name="Plommongallkvalstret">
<b>Plommongallkvalstret</b> (s.) se
<sp>Blommegalmiden</sp>.
</chapter>

<chapter name="Plommonsteckeln">
<b>Plommonsteckeln</b> (s.) se
<sp>Blommebladhveps</sp>.
</chapter>

<chapter name="Plov">
<b>Plov</b> se <sp>Haveredskaber</sp>.
</chapter>

<chapter name="Pluksalat">
<b>Pluksalat</b> se <sp>Salat</sp>.
</chapter>

<chapter name="Plumbago">
<b>Plumbago</b> (Plumbaginaceæ). Koldhus- og
Udplantningsplante. <sp>P. capensis</sp> Thbg., Kap, med
smaa, kortstilkede, ovale Blade og lyseblaa
Blomster; der findes en hvid Varietet. P. formeres ved
Stiklinger eller Frø. I første Tilfælde stikkes
Rodskud eller Stiklinger af halvmodent Træ om
Foraaret paa en let Under varme. Frøet saas ligeledes
om Foraaret. Væksten er noget langsom hos de
unge Planter, men i øvrigt er Kulturen
overordentlig let. Om Sommeren bør den udplantes paa et
solrigt Sted med ikke for fugtig Jordbund, og om
Vinteren skal Planterne, efter at være skaarne
rigeligt ned, sættes paa en lys Plads i et ikke for
koldt Koldhus eller i et tempereret Hus.
Vandingen bør indtil Marts være meget sparsom. P. kan
holdes i Potter altid, og om Sommeren udgraves,
ligesom de kan plantes frit ud i Koldhuset og
epalieres op ad en Mur. Halvstammede
Eksemplarer, der let lader sig tiltrække, danner f. Eks.
sammen med højstammede Fuchsia en nydelig
Overplantning over en Gruppe af lavere Planter.
Under Blomstringen, der falder fra Juni til
September, danner de let overhængende Grene et
sjældent smukt Syn.
G. N. B.
</chapter>

<chapter name="Plutella">
<b>Plutella</b> se <sp>Kaalmøl</sp>.
</chapter>

<chapter name="Plæneklipper">
<b>Plæneklipper</b> se <sp>Græsslaamaskine</sp>.
</chapter>

<chapter name="Plænevander">
<b>Plænevander</b> se <sp>Havesprøjter</sp>.
</chapter>

<chapter name="Podejord">
<b>Podejord</b> se <sp>Knoldbakterier</sp>.
</chapter>

<chapter name="Podevoks">
<b>Podevoks</b> anvendes ved Forædling for at
beskytte Saarfladerne mod Udtørring ved
Fordampning. P. kan ogsaa finde Anvendelse ved
Beskæring, idet Snitsaarene bestryges med flydende
P. for at hindre Udtørring eller Infektion. I vore
Dage anvendes enten smeltet eller flydende
Podevoks, idet man først lægger en fast Forbinding
af Raffia (»Bast«) om Forædlingsstedet, og
derefter bestryger dette med P., enten helt rundt
eller kun paa den Side, hvor Podekvisten er
anbragt, dog saaledes, at P. naar helt ud over
Randen af Snitsaarene. I sidste Tilfælde lægges
Forbindingen ofte saaledes, at Vindingerne ikke
slutter tæt sammen, saa P. delvis kommer i direkte
Berøring med Barken. Oftest gives ogsaa
Snitsaaret i Podekvistens øverste Ende en Bestrygning
med P. Brug af P. er ikke altid nødvendig ved
Forædling; det anvendes saaledes sjældent ved
urteagtig Podning, Okulation, Afsugning eller
Rodpodning. — Man anvender i Nutiden P. af ret
forskellig Sammensætning. Der skelnes imellem
koldtflydende og varmtflydende P. Det første
bestaar af forskellige Stoffer opløst i Sprit, som
fordamper efter Paastrygningen, og derved stivner
de øvrige Stoffer. Varmtflydende P. skal før
Brugen være bragt i smeltet Tilstand ved
Opvarmning, og ved Afkølingen stivner det igen.
Koldtflydende P. maa ved Anvendelsen af og til
fortyndes med Sprit, for at erstatte, hvad der
fordamper. Beholderen, hvori det føres under Brugen,
bør kunne lukkes tæt med et Laag, der kan
indsmøres i Svinefedt eller Olie, for at Laaget ikke
skal klæbe fast. Varmtflydende P. holdes under
Arbejdet i smeltet Tilstand ved en lille Sprit-
eller Petroleumslampe anbragt under Beholderen.
Koldtflydende P. kan sammensættes saaledes:
Recept 1: 4 kg Harpiks, 2 kg Beg, 500 g Talg, 2 l
Sprit. Recept 2: 2 kg Harpiks, 2 Spiseskefuld
Linolie, 300 g Sprit. Tilberedningen sker
saaledes: Bestanddelene med Undtagelse af Spritten
kommes i en Jærngryde og smeltes over en jævn
Ild. Gryden maa være ret rummelig, da Harpiks
og Terpenti er tilbøjelig til at skumme stærkt
og »koge over«; af samme Grund rører man
stadigt i Blandingen med en Træpind. Naar
Blandingen er helt smeltet, tages den af Ilden, og
man lader den af svales noget, uden dog at stivne;
derefter tilsættes langsomt og forsigtigt Spritten,
der er opvarmet ved, at Flasken har staaet i
varmt, men ikke koghedt Vand. Efter at være
afkølet, hældes Blandingen paa Beholdere, der kan
lukkes lufttæt (f. Eks. Flasker, der tilproppes
godt); den kan da opbevares aarevis). Blandt
de mange Opskrifter paa varmtflydende P. kan
nævnes følgende: Recept 1: 2 kg Harpiks, 1 kg
Voks, 1 kg tyk Terpentin, 500 g Talg. Recept 2:
3 kg Harpiks, 1 kg Talg, 2 Spiseskefuld Linolie.
Recept 3: 8 kg Harpiks, 2 kg Talg, 1 kg Voks,
1 kg tyk Terpentin. Den første Opskrift har den
Fordel, at den ikke alt for hurtigt stivner, de
andre to den, at være billigere. Bestanddelene
smeltes sammen i en Gryde, som beskrevet ved
Tilberedning af koldtflydende P. For ikke efter
Afkølingen at faa P. smeltet fast i Gryden, kan
man efter nogen Afsvaling hælde den op i et
Kar med Vand, hvorved man faar den i
uregelmæssige Stykker, eller man kan hælde den op i
Huller, udgravede i fugtig Jord og forede med
tyndt, glat Papir. Voks (almindeligt gult Bivoks)
er et fortrinligt Stof til Podevoks; det holder sig
længe i smeltet Tilstand, men det er i Nutiden
dyrt. Det lyse japanske Voks er billigere, men
mindre godt; det kan dog anvendes, men da helst
i lidt større Mængde. Terpentinolie er undertiden
fejlagtigt anvendt i Stedet for tyk Terpentin, men
den synes at virke giftigt paa Planterne og bør
derfor ikke benyttes. Af samme Grund maa der
advares imod til koldtflydende P. at anvende
Træspiritus (Methylalkohol) i Stedet for Sprit.
Harpiks anvendes med Rette meget til P.; men det
er haardt og sprød og »springer let af«, og som
varmtflydende P. er det ubehageligt at arbejde
med, da det ved Afsvaling bliver sejgt som tyk
Sirup. Der maa derfor advares mod Opskrifter,
hvor der anvendes for store Mængder af det. Ved
Sammensmeltning med Voks, Talg, tyk Terpentin,
Olie etc bliver det mindre sprød og mere
formaalstjenligt. Saavel Voks som Harpiks og de
øvrige Stoffer kan anvendes i billige, mindre rene
Kvaliteter. En ældgammel Podesalve bestaar i
fedt Ler, sammenæltet med Kogødning og lidt
Kohaar; det trykkes med Haanden fast om
Forædlingsstedet, efter at der om dette er lagt en
Forbinding af Bast el. l., som en Klump af Form
og Størrelse som et illle Hønseæg. Det gør god
Fyldest og kan anvendes af Amatører, der kun
har faa Stammer at pode, og som har
Bestanddelene nær for Haanden; men det er upraktisk
at anvende i Planteskoler.
R. B.
</chapter>

<chapter name="Podning">
<b>Podning</b> se <sp>Forædling</sp>.
</chapter>

<chapter name="Podningsbastarder">
<b>Podningsbastarder</b> kaldes — med Urette —
nogle Plantetyper, der er fremkomne ved
Podning og fremtræder som bastardlignende
Mellemformer mellem Underlag og Ædelris. Mest
bekendt er <sp>Cytisus Adami</sp>, der har
Guldregnens Vækst, men noget af <sp>Cytisus
purpureus</sp>'s Blomsterfarve; Tjørnemispelen
(<sp>Cratægomespilus</sp>) er en Mellemting mellem Tjørn
og Mispel. Den nyere Tids Undersøgelser (af Bonir
og Winkler) har vist, at P. i ingen Henseende
kan sammenlignes med Bastarder, fremkomne ad
kønnet Vej, men at de rettelig bør betegnes som
<sp>Kimærer</sp>, ejendommelige Sammenvoksninger
mellem de to Stamformer; saaledes er Cytisus
Adami en Guldregn med Hudvæv stammende fra
Cytisus purpureus, Tjørnemispelen er en Tjørn i
Mispelskrud. Winkler har kunnet frembringe P.
mellem Tomat og Natskygge og fundet, at deres
Natur er forskellig, eftersom et eller flere Lag
Celler tilhører den ene eller den anden af de
nævnte Planter; disse Kimærer udvikler sig af
Adventivskud, udviklede fra Podestedet, efter at
det meste af Ædelriset er fjernet.
F. K. R.
</chapter>

<chapter name="Podocarpus">
<b>Podocarpus</b> (Taxaceæ), Koldhusplante, smukke,
stedsegrønne Naaletræer, særlig fra tropiske
Bjergegne, Bladets Form og Størrelse forskellig hos de
enkelte Arter, lidt krummede, hvide paa
Undersiden. <sp>P. chinensis</sp> Sweet., Kina, Japan, med
opadrettede Grene og linie-lancetformede Blade. <sp>P.
macrophylla</sp> D. Don., Japan, lancetformede
Blade. <sp>P. neriifolia</sp> D. Don., Nepal, med
tætsiddende lancetformede Blade, Frugten spiselig i
dens Hjemstavn. <sp>Kultur:</sp> P. formeres ved
Stiklinger af modent Træ om Efteraaret i sandet
Lyngjord under en Glasklokke; ynder Lyngjord,
iblandet lidt Markjord, sparsom Vanding om
Vinteren, om Sommeren i det fri.
F. E.

<img>Podocarpus macrophylla.</img>
</chapter>

<chapter name="Podolepis">
<b>Podolepis</b> (Compositæ). Efternævnte P. er
enaarige Sommervækster, anvendelige til
Blomsterbede, Rabatter og til Afskæring. De blomstrer i
Juli-Oktbr. og bliver 50-60 cm høje. <sp>P. affinis</sp>
Sond., Ny-Zeeland, gule Blomster. <sp>P.
chrysantha</sp> Endl., Ny-Holland, guldgul. <sp>P. gracilis</sp>
R. Grah., Ny-Holland, kødfarvet rosa med
violetpurpur Skive. <sp>Kultur:</sp> Saas i kold Bænk eller
Potte i Marts-April; de opkomne Planter prikles
og udplantes sidst i Maj med 30-40 cm Afstand.
Ynder let, varm Jord og solrigt Voksested. Frøets
Spirekraft 2-3 Aar; Spiring i Løbet af 2 Uger.
L. F.
</chapter>

<chapter name="Podolobium">
<b>Podolobium</b> se <sp>Oxylobium</sp>.
</chapter>

<chapter name="Podophyllum">
<b>Podophyllum</b> (Berberidaceæ), Staude. <sp>P. Emodii</sp>
Wall., Himalaya, 40-50 cm høj. I April-Maj en
opret, hvid, ved Grunden rødlig Blomst imellem
de 2-3, dybt haandfligede, brede Blade, der som
unge er brune eller brunplettede. Frugten er et
indtil 9 cm langt, ovalt, højrødt Bær. <sp>P.
peltatum</sp> L., Nordamerika, c. 25 cm høj, har
vidtkrybende Rodstok og i Maj en stor, hvid Blomst
mellem de to skjoldformede, dybt fligede Blade.
Frugten er bleggul og spiselig, hvorimod Plantens
øvrige Dele er giftige. <sp>Kultur:</sp> Formeres ved
Frø eller Deling og dyrkes bedst paa Stenhøje i
en noget fugtig, lyngagtig eller humusrig Jord med
nogen Skygge. Dækkes med tørt Løv.
G. B.
</chapter>

<chapter name="Podosphæra">
<b>Podosphæra</b> se <sp>Tjørnemeldug</sp> og
<sp>Æblemeldug</sp>.
</chapter>

<chapter name="Poinsettia">
<b>Poinsettia</b> (Euphorbiaceæ), Varmhus og
tempereret Hus. <sp>P. pulcherrima</sp> R. Grah.
(Euphorbia p. Willd.), Julestjerne, Meksiko og
Sydamerika, er en Kulturplante af første Rang til
dekorativ Anvendelse i den blomsterfattige Tid, ikke
paa Grund af dens uanselige Blomsterstand, men
paa Grund af de pragtfuldt karminrøde Brakteer,
der som en Roset omslutter denne, i Forbindelse
med Plantens smukke Løvværk, naar den er i god
Kultur. Blomstringen indtræder i Reglen sidst i
Novbr. og kan vedvare til i Febr., til hvilken Tid
Planten vil have tabt de fleste Blade, mens den
røde Roset endnu er frisk og kan finde god
Anvendelse i afskaaren Tilstand til Buket- og andet
Pyntemateriale. <sp>Kultur:</sp> Efter Afblomstringen
lægges Planterne under Stilladset i et tempereret
Hus ganske tørt i 3 Maaneder; de tages først frem,
naar de begynder at bryde i Maj Maaned. Den
tørre Jord rystes helt fra, de omplantes i porøs
Jord, Lyng-, Blad- og Græstørvjord med Sand,
anbringes i Bakke eller halvvarmt Hus, lyst og under
jævnlig Sprøjtning. Naar Skuddene er voksede lidt
til, afskæres nogle af de kraftigste (med Hæl) til
Stiklinger; de gamle Planter tilbageskæres og
formes til Krondannelse, kun faa kraftige Skud
beholdes, naar man ønsker buskede Plaster; de fleste
Kultivatører foretrækker kun 1 kraftigt Skud, helst
det nederste. Stiklingerne sættes paa Undervarme
og sluttet Luft, til de er rodfæstede, omplantes,
naar de trænger dertil, og kultiveres i varm Bakke,
efterhaanden vænnede til mere Luft og til sidst fuld
Sol; knibes ikke, da Hovedstammen giver den
kraftigste Roset af Dækblade. De kan ogsaa kultiveres
frit udplantede i Jordbede i lyse Huse. De gamle
Planter kan godt forblive i et lyst Hus, f. Eks.
Pelargoniehus, hele Sommeren, omplantes som Regel
en Gang til, men kræver dog ikke store Potter.
Naar Luften bliver for kølig i Septbr., flyttes alle
Planterne i et varmere Lokale, men nær Glasset,
mindst paa 18-20° C. Stængelbladenes Aftagen i
Størrelse bebuder Blomstringens Nærmelse, og det
gælder nu om, at der ingen Standsning sker i
Væksten, i hvilken Hensigt der ogsaa jævnlig
vandes med flydende Gødning. Først naar Brakteerne
er fuldt udviklede, maa Planterne til
Dekorationsbrug anbringes køligere, ogsaa en Tid til
Stuedekoration. P. er nu bleven en meget benyttet
Handelsplante til Afskæring og Forhandling ved
Juletid (derfor Navnet »Julestjerne«) Der findes
i øvrigt nu Varieteter baade med hvide og rosa
Brakteer, men de har mindre Værd end
Stamformen.
M. H.

<sp>Handelskultur af Poinsettia</sp>. Som
Handelskultur dyrkes P. som Potteplante og til
Afskæring. Naar P. skal anvendes til Afskæring,
stikkes de i April eller Maj. Efter Rodfæstningen
pottes de i Verbenapotter i let Jord. I Juli Maaned
ompottes de til Vinterlevkøjpotter og stilles i et
Drivhus. Dette maa have Glasset i Syd og Nord,
for at P. i de mørke Efteraarsmaaneder kan faa
tilstrækkeligt Lys; det maa være ret højt, da
Planterne opnaar en Højde af 1,50-2 m, og det maa
være saa rigelig forsynet med Varmerør, at Huset
selv i streng Frost kan opvarmes til 20° C.
Planterne tiltrækkes med kun ét Skud. Vandingen maa
foregaa med stor Forsigtighed. For at kunne
afsættes skal Blomsterne være færdige til Afskæring
til Julehandelen. Først naar de smaa grønne
Blomster i Midten af Brakteerne er helt udsprungne, er
Blomsten egnet til Afskæring. Efter Afskæringen
stikkes Enden af Stilken et Øjeblik i kogende
Vand for at standse den stærke Udskillelse af
Mælkesaft. Behandlet paa denne Maade kan
Blomsten holde sig c. 14 Dage. Skal P. anvendes som
Potteplante, stikkes de i Juli Maaned. De
rodfæstede Stiklinger pottes i Verbenapotter. I
Slutningen af August eller i Begyndelsen af Septbr.
ompottes de til Vinterlevkøjpotter, idet der
plantes 4-6 Stkr. Planter af ens Højde i hver Potte.
Man kan paa denne Maade opnaa at faa ret lave
Planter med temmelig store Blomster færdige til
Julehandelen.
C. H. K.

<img>Podophyllum peltatum.</img>
</chapter>

<chapter name="Polemonium">
<b>Polemonium</b> (Polemoniaceæ), Staude. <sp>P.
coeruleum</sp> L., Jakobsstige, Europa, 50-100 cm høj.
Blomsterne blaa, i en topformet Blomsterstand.
Finnede, mørkegrønne Blade. Varieteten <sp>lacteum</sp>
har hvide Blomster; Forsommer. <sp>P.
pulcherrimum</sp> Hook., Nordamerika, 10-15 cm.
Blomsterne blaa; Juli. P. coeruleum plantes i blandede
Stauderabatter; P. pulcherrimum paa Stenhøj.
<sp>Kultur:</sp> P. formeres ved Frø og Deling. De
trives i enhver god, ikke for tør Havejord.
A. L.
</chapter>

<chapter name="Polianthes">
<b>Polianthes</b> (Amaryllidaceæ), Koldhusplante. <sp>P.
tuberosa</sp> L., Tuberose fra Meksiko, er en
c. 1 m høj Løgvækst med hvide, stærkt
vellugtende Blomster i en lang, opret Klase. Man
dyrker imidlertid kun P. t. fl. pl. med fyldte
Blomster og fortrinsvis den Form, der i Handelen gaar
under Navnet »The pearl« og udmærker sig ved
store, smukke, fyldte Blomster og lavere Vækst
end Arten. T. egner sig særlig til Afskæring og
er meget holdbare. <sp>Kultur:</sp> Løgene, der særlig
tiltrækkes i Nordamerika, lægges om Foraaret i
12-15 cm brede Potter i en nærende, sandblandet
Græstørvjord, hvorefter de stilles i en kold Bænk
eller et Koldhus, indtil de i Maj flyttes ud i en
kold aaben Bænk. Har man benyttet 12 cm
Potter, omplantes en Gang. I Sommerens Løb vandes
nu og da med flydende Gødning. I September
indflyttes T. i et Koldhus og vil da blomstre i Løbet
af Efteraaret. Det vil dog ofte være nødvendigt at
holde de sildigst blomstrende Planter noget varmere,
for at Blomsterne kan udvikle sig godt.
G. B.
</chapter>

<chapter name="Polygonatum">
<b>Polygonatum</b> (Convallariaceæ), Stauder med
krybende Rodstok. Ugrenede Stængler med spredte
eller kransstillede Blade og hængende Blomster fra
Bladhjørnerne. <sp>P. latifolium</sp> Desf., Østerrig,
60-120 cm med temmelig store, mandelduftende
Blomster; Forsommer. <sp>P. multiflorum</sp> All.,
Kong Salomons Segl, Europa, Danmark, 50-80 cm,
meget rigtblomstrende og med elliptiske Blade;
Forsommer. <sp>P. officinale</sp> All., Europa, Danmark,
40-60 cm, kantet Stængel, hvide, hængende
Blomster; Forsommer. <sp>P. roseum</sp> Kth., Sibirien, 60-80
cm, Blomsterne rosenrøde; Forsommer. Alle P. er
paa Grund af deres tidlige Blomstring og sirlige
Vækst anvendelige paa mange forskellige Maader i
Blomster- cg Landskabsgartneriet. <sp>Kultur:</sp> P.
formeres let ved Deling af Rodstokken. De trives
i næsten al Slags Jord, dog foretrækker de en
sandet, ikke for tør Vokseplads.
A. L.

<img>Polygonum cuspidatum.</img>
</chapter>

<chapter name="Polygonum">
<b>Polygonum</b> (Polygonaceæ), fleraarige og enaarige
Prydplanter for Friland. <sp>P. affine</sp> D. Don.,
Nepal, c. 15 cm høj Staude, anvendelig paa
Stenhøje; rosenrøde Blomster i Aug.-Septbr. <sp>P.
alpinum</sp>, All., Alperne; c. 60 cm høj Staude; de rent
hvide Blomster, der fremkommer i Juni-Aug., er
anvendelige til Afskæring. <sp>P. amplexicaule</sp>
D. Don <sp>var. oxyphyllum</sp>, Himalaya; 60-100
cm høj Staude; de rosahvide Blomster i
Septbr.-Oktbr. er anvendelige til Afskæring. <sp>P. Bistorta</sp>
L., Slangeurt, Europa, Sibirien; 40-60 cm høj
Staude; rosa Blomster i Juni-Septbr. <sp>P.
cuspidatum</sp> Sieb. & Zucc. (<sp>P. Sieboldii</sp> hort.),
Japan; c. 2,5 m høj Staude med dekorativ Vækst
og Løv; hvidlige Blomster i Juli-Aug. <sp>P.
sachalinense</sp> F. Schmidt., Sachalin, 3-4 m høj Staude
med meget lange og brede Blade. Ovennævnte
fleraarige P. er anvendelige i store Haver. De to
sidstnævnte Arter kan finde Anvendelse som
Enkeltplanter i dekorative Øjemed. P. sachalinense især
i Nærheden af Vand. De meget lange Rodudløbere
naar imidlertid vidt omkring og bevirker, at disse
Planter let bliver et meget besværligt Ukrudt.
Formering sker let ved Rodstykker. <sp>P. orientale</sp>
L., Orienten, enaarig, dekorativ Sommervækst,
udmærket for større Haver, enten plantet i Grupper
eller enkeltvis paa passende Steder; 1-3 m høj;
de lange, hængende, rosapurpur Blomsterklaser
afgiver i Juli-Oktbr. som afskaarne et godt Materiale
til større Buketter. <sp>P. o. album</sp>, hvid. <sp>P. o.
pumilum</sp> har stærkere forgrenet, mere busket
Vækst end Stamformen og bliver kun halv saa
høj. <sp>Kultur</sp> af P. orientale: Frøet saas i April
i kold Bænk; Planterne udplantes i Maj med 50-60
cm Afstand. Kan ogsaa saas paa Voksestedet i
April; de opkomne Planter udtyndes da til c. 40
cm Afstand. Trives i enhver næringsholdig Jord
og udvikler sig særlig kraftigt, naar de gives
rigeligt Vand i Sommerens Løb. Frøets Spirekraft 3-4
Aar; Spiring i Løbet af 2 Uger.
L. F.

<sp>Polygonum baldschuanicum</sp> Rgl.,
Turkestan, Buchara, Baldschuan, haardfør,
slyngende Busk med hjerte- eller pilformede Blade og
med smaa, først hvidlige, senere svagt rosenrøde
Blomster i smukke, store, sammensatte Toppe.
Blomstringstiden strækker sig fra Juli gennem hele
Sommeren.
A. B.

<sp>Anvendelse:</sp> P. b. er en Pragtplante ved
sin Rigdom af dejlige Blomster, som let
fremkommer, naar den anbringes paa lun, solrig Plads ved
en Væg eller Plankeværk med tilstødende, fladt
eller skraatliggende Tag, hvor den frit kan boltre
sig og modne sine unge Skud. <sp>Kultur:</sp> P.
formeres ved Podning om Foraaret under Glas paa
Rodstykker af passende Tykkelse, som kan tages
fra ældre Planter, undtagelsesvis ved Rodskud og
om end langsomt ved Aflægning, helst i Potter og
med Fremgangsmaade som nævnt for Morbær. Den
ynder let, næringsholdig, dybt bearbejdet Jord,
hvilket sidste fremgaar af, at Rodskuddenes Udspring
ofte maa søges mere end 65 cm dybt.
J. B.
</chapter>

<chapter name="Polykladi">
<b>Polykladi</b> se <sp>Misdannelse</sp>.
</chapter>

<chapter name="Polypodium">
<b>Polypodium</b> (Polypodiaceæ), Bregneslægt med
krybende Rodstok, der omfatter en Mængde Arter
baade til Friland, Koldhus og Varmhus. Blandt de
første anføres den ogsaa hos os hjemmehørende
»Engelsød«, <sp>P. vulgare</sp> L. Til Koldhuskultur
egner sig <sp>P. alpestre</sp> Hoppe., Mellemeuropa.
Blandt de smukkeste til Varmhus eller halvvarmt
Hus kan fremhæves: <sp>P. aureum</sp> L., trop.
Amerika, med prægtige blaagrønne Blade af indtil 80
cm Længde, og <sp>P. a. var. sporadocarpum</sp>,
Vestindien, ligeledes med blaa, over 1 m lange,
smukt buede, dekorative Blade. <sp>P. a. var. s.
crispum</sp> med krusede Blade, meget smuk, men
noget vanskeligere i Kultur. Hos begge disse
udsender Rodstokken tykke, stærkt dunede (laadne)
Udløbere, der bærer Bladene, paa hvis Underside
de runde, gulligbrune Frugthobe er smukt aflejrede.
<sp>P. Heracleum</sp> Kzn. (P. morbillosum hort.),
trop. Asien, er en meget smuk Art, hvis store,
oprette Blade danner en bred Krone omkring
Rodstokken. <sp>P. subauriculatum</sp> Bl.
(Goniophlebium), trop. Asien, med Varieteten
<sp>Reinwardtii</sp>, der er en af de pragtfuldeste
Ampelplanter, som bør findes i ethvert større Varmhus,
med lette, nedhængende Blade, der kan naa en
mægtig Længde, indtil 3 m. <sp>Kultur:</sp> De
formeres baade ved Sporer og Deling af Rodstokken.
Paa Grund af dennes Beskaffenhed med undertiden
langt krybende Udløbere maa mange Arter helst
plantes i forholdsvis brede og flade Potter eller i
Korkkurve. I øvrigt se Bregnekultur.
M. H.

<img>Polypodium aureum, var. sporadocarpum crispum.</img>

<img>Polypodium Heracleum.</img>
</chapter>

<chapter name="Polyporus">
<b>Polyporus</b> se <sp>Poresvamp</sp>.
</chapter>

<chapter name="Polystichum">
<b>Polystichum</b> se <sp>Aspidium</sp>.
</chapter>

<chapter name="Pomeranstræ">
<b>Pomeranstræ</b> se <sp>Citrus</sp>.
</chapter>

<chapter name="Pomologi">
<b>Pomologi</b> er, i videste Forstand, Læren om alt
hvad der angaar Frugtavlen, Sorter og disses
Egenskaber, Dyrkningsmaader, Rentabilitet,
Frugtens Behandling og Anvendelse. I snævrere
Forstand er Pomologi Betegnelsen for Læren om
Sorternes Egenskaber og Kendetegn, og det er nu
almindeligt kun at anvende Ordet i denne Betydning.
Der er i Løbet af det sidste Par Aarhundreder
udarbejdet et stort Antal pomologiske Værker, hvoraf
nogle af de vigtigste er nævnt i
Litteraturfortegnelsen.
N. E.
</chapter>

<chapter name="Pontederia">
<b>Pontederia</b> (Pontederiaceæ) <sp>P. cordata</sp> L.,
Nordamerika. Vandplante med krybende Rodstok
og langstilkede, hjerte- eller pilformede Blade, som
hæver sig højt op over Vandet; Blomsterne blaa.
Dyrkes i Koldhus og kan om Sommeren udflyttes
paa Friland, ja under gunstige Forhold kan den
endda overvintres ude. <sp>Kultur:</sp> Formeres ved
Deling og plantes i næringsrig Jord; Potten stilles
med sin øvre Rand i Vandskarpen.
A. L.

<img>Pontederia cordata.</img>
</chapter>

<chapter name="Poppel">
<b>Poppel</b> se <sp>Populus</sp>.
</chapter>

<chapter name="Poppelrose">
<b>Poppelrose</b> se <sp>Lavatera trimestris</sp>.
</chapter>

<chapter name="Populus">
<b>Populus</b> (Salicaceæ), Poppel, haardføre, oftest høje
Træer. <sp>P. alba</sp> L., Sølv-Poppel, Europa, Asien.
Højt, undertiden mægtigt, bredkronet Træ.
Eksemplarer her i Landet mindst indtil 37 m Højde, med,
som yngre Træ, lysegraa Bark, hjerteformede,
haandlappede eller tandede Blade, der om Foraaret
ligesom de unge Skud er hvidfiltede, men Filten
forsvinder hen ad Sommeren paa de udvoksede
Blade undtagen paa disses Underside. Varieteten
<sp>P. a. nivea</sp> udmærker sig fremfor Hovedarten
ved gennemgaaende dybere indskaarne, femlappede
Blade med et endnu tættere og mere udpræget
sølvhvidt Filtlag paa disses Underside. <sp>P. a.
pyramidalis</sp> (P. Bolleana Lauche) er en, rimeligvis
fra Vestasien indført, smuk Form med slank,
opadstræbende, søjleformet Vækst og med lige saa
stærkt hvidfiltede og indskaarne Blade som hos
førstnævnte Varietet. <sp>P. angustifolia</sp> James,
Nordamerika, i sin Hjemstavn et mellemhøjt Træ.
Den har smukke, kortstilkede, lange,
æg-lancetformede Blade, hvorved den faar nogen ydre Lighed
med en Pil. — <sp>P. balsamifera</sp> L.,
Balsam-Poppel, Nordamerika, hører tillige med sidstnævnte
og de i det efterfølgende nævnte P. ontariensis, P.
laurifolia og P. trichocarpa til en af flere Grunde
naturligt begrænset Gruppe af Popler, som med et
Fællesnavn kaldes Balsampopler paa Grund af, at
deres store Knopper og de ganske unge Skud hos
de fleste af dem afsondrer en harpiksagtig, klæbrig
Masse, som er stærkt vellugtende. Det er et højt
Træ med udbredt Krone, og ægformede, paa
Undersiden hvidlige Blade. <sp>P. b. suaveolens</sp> har
særlig stærk og vellugtende Harpiksafsondring. —
<sp>P. canadensis</sp> Mønch. (P. monillfera Ait.),
Kanadisk Poppel, Nordamerika, almindelig plantet,
højt, undertiden meget højt Træ, Eksemplarer hos
os mindst indtil 41 m Højde, med
trekantet-ægformede Blade. — <sp>P. canescens</sp> Sm., (ogsaa
opfattet som Bastard: P. tremula X P. alba), Graa
Poppel, Europa, højt, undertiden meget højt,
bredkronet Træ, Eksemplarer hos os mindst indtil
36 m Højde, med lysegraa Bark og ægformede,
bugtettandede, om Foraaret hvidgraa, filtede Blade.
— <sp>P. Fremontii</sp> Wats., Nordamerika, i sin
Hjemstavn et højt Træ. Den har tynde, slanke
Skud og ejendommelige, paa meget lange, tynde
Stilke hængende, bredt trekantet-ægformede Blade.
— <sp>P. laurifolia</sp> Ledeb., Laurbærbladet Poppel,
Sibirien, højt Træ, Eksempl. hos os mindst indtil
22 m Højde, med lysegraa Bark og smalle,
æg-lancetformede Blade. — <sp>P. nigra</sp> L., Sort
Poppel, Europa, Asien. Højt, undertiden meget højt
Træ, Eksempl. hos os mindst indtil 30 m Højde,
med trekantet-ægformede Blade. Den ligner meget
og forveksles let med kanadisk Poppel, fra hvilken
den lettest kendes ved at dens unge Grene er runde
i Gennemsnit, hos P. canadensis kantede, og ved at
dens Løv er grønt i Udspringet, hos P. canadensis
rødbrunt. <sp>P. n. pyramidalis</sp> (P. pyramidalis
Salisb., P. italica Moench). Pyramide-Poppel,
Sydeuropa, er en almindelig plantet, velkendt Form
med høj, slank, søjleformet Vækst. Eksempl. her i
Landet mindst indtil 27 m Højde. — <sp>P.
ontariensis</sp> Desf. (P. cadicans Ait.) Ontarisk
Poppel, Nordamerika, almindelig plantet, højt Træ,
med store, bredt æg-hjerteformede Blade. — <sp>P.
Simonii</sp> Carr., Kina. Højt Træ. Sjældent plantet.
— <sp>P. tremula</sp> L., Bævreasp, Europa, Asien,
ogsaa almindelig vildtvoksende her i Danmark,
højt Træ med næsten kredsrunde, rundtakkede
Blade; det breder sig meget stærkt ved Rodskud.
<sp>P. t. pendula</sp> har smuk hængende Vækst. —
<sp>P. tremuloides</sp> Michx., Nordamerika,
nellemhøjt Træ med trekantet-ægformede, stive,
blaaliggrønne Blade. <sp>P. trichocarpa</sp> Hook.,
N.-Amerika. Højt Træ med store, æg-lancetformede,
glinsende, paa Undersiden hvidgraa Blade.
A. B.

<sp>Anvendelse:</sp> P. hører til vore mest
haardføre og for flere Arters Vedkommende hurtigst
voksende Træer, og den tidligere almindelige
Anvendelse af P. canadensis som Vej- og Lætræ trods
Træets Graadighed og sildige Løvspring finder
derved sin naturlige Forklaring. De nævnte uheldige
Egenskaber i Forbindelse med en i de senere Aar
i mange Egne af Landet paa denne Art
forekommende ødelæggende Svamp er imidlertid nu
Grunden til, at Træets Benyttelse naturligt aftager.
Dets Anvendelse som Vejtræ i den kendte,
nedkappede, saakaldte »stynede« Skikkelse, med
Udseende som en omvendt bred Kost, har været saa
almindelig, at det lige op til vore Dage har givet
hele Landsdele deres landskabelige Præg, og trods
dets eventuelle Forsvinden vil det fremtidig staa
som et kulturelt Mellemled i Vej- og
Læplantningens Historie. Som andre i Ungdommen
stærktvoksende Popler — P. ontariensis, P. nigra, P.
alba nivea — kan det fremdeles gøre Nytte som
Mellemplantning paa udsatte Steder til at
fremhjælpe Træer med langsom Vækst. Kun maa man
ved saaledes benyttede Popler ikke forsømme
rettidig Nedhugning, for at de ikke skal brede sig
paa de andre Træers Bekostning. P. balsamifera,
P. alba nivea og P. canescens m. fl. er meget
brugbare i større Læplantninger, hvor de ikke skal
nedkappes paa Stammen i senere Alder, hvilket
disse Arter ikke godt taaler. De fleste P. trives
paa fugtig Bund og nogle, som P. balsamifera og
P. alba nivea, tillige paa tør og mager Bund, og
under disse Hensyn kan saadanne Arter finde
Anvendelse som Allétræer. Ved Anvendelse af P.
tremula maa iagttages, at den ofte breder sig
generende ved Rodskud, og ved P. ontariensis maa
iagttages, at dens Blade undertiden angribes af
Svamp i en saadan Grad, at hele Træet faar et
rustbrunt, hæsligt Udseende. En uheldig Egenskab
ved flere Popler er deres Mængde af
Blomsterrakler, som i Foraarstiden ved Nedfald i fugtigt
Vejr ofte klæber sig som et smudsigt Filt paa
Træernes Omgivelser. I landskabelig Henseende kan
en Gruppe af Popler i naturlig Udvikling og med
blankt Løv vel have sin Betydning ved Træernes
Højde, Kronebygning og Farve, idet de ofte bryder
monotone Linier og paa forskellig Maade giver
Afveksling overfor de i store Anlæg hyppig
anvendte Træarter, men de mest karaktergivende og
umiddelbart virkende er P. alba nivea og P. nigra
pyramidalis. De maa begge kun anvendes
sparsomt, helst gruppevis og efter Omstændighederne
1-3 — eller flere samlede, førstnævnte i
Forbindelse med mørkfarvede Træarter, med
Blodbøge, Ahorn med røde Blade eller med rød
Underside, som i Forening med Sølvpoplens Blade
giver vekslende Farvespil i Blæst, sidstnævnte
enten fritstaaende eller indblandet i Grupper med
rundkronede og hængende Træer. De hængende
Popler er ikke egentlige Karaktertræer, men kan
virke foran og i Forgrund af høje Trægrupper,
i Forening med pyramidale Former, ved brudte
Jordformationer og Vandpartier. Bævreaspen, P,
tremula, interesserer tillige ved Bladenes
ejendommelige Sitren og hvislende Lyd, hvad der er
en Grund mere til, at et enkelt Træ gives Plads i
større Anlæg i Nærheden af en Gang eller Sti.
P. balsamifera suaveolens interesserer ved sin
stærkere Duft, den har mindre, men smuk Vækst,
og kan finde Anvendelse ogsaa som fritstaaende.
P. canescens er haardfør og en af de største
Popler. Paa god, lidt fugtig Grund bygger den sig
med høje, enorme Stammer og kunde vistnok faa
økonomisk Betydning som Materiale til Spunser,
Sløjdarbejde o. l., hvortil der bruges blødt Træ.
Den har den uheldige Egenskab at være
vanskelig at formere. <sp>Kultur:</sp> P. formeres alle ad
vegetativ Vej, P. balsamifera, P. b. suaveolens, P.
canadensis, P. ontariensis, P. laurifolia, P. nigra,
P. n. pyramidalis ved Stiklinger af toaarigt eller
stærkt enaarigt Træ med toaarigt ved Basis, alba
og a. nivea ved Stiklinger og ved Aflægning,
alba pyramidalis ved Stiklinger og ved Podning
paa alba eller a. nivea, canescens ved Aflægning
og ved Stykker af Overflade-Rødder, tremuloides
og tremula ved Aflægning, men sidstnævnte
almindeligt ved Rodskud. Hængeformerne af de to
sidste formeres ved Podning eller Kopulation paa
P. tremula, enten i Stammehøjde paa friske, 2-3
cm tykke Stammer eller nær Rodhalsen paa mindre
Stammer, paa hvilke de vokser let, især under
Glas. Stiklingerne af de fleste Arter sættes i
Rækker i 60 cm Afstand, og de behøver i almindelig
Brugsstørrelse ingen Omplantning; P. balsamifera
snaveolens og P. alba pyramidalis, som vokser
langsomt, stikkes tættere og omplantes
kulturmæssigt. P. canescens, P. alba, P. a. nivea og
P. nigra pyramidalis kan vel tiltrækkes og
benyttes som fornævnte, men bør have en
Omplantning, naar de ikke benyttes som to-treaarige. P.
canadensis og P. nigra kan formeres ved
saakaldte Stokstiklinger eller Sæt-Poppel, det vil
sige 4-6 m høje, forneden 8-10 cm tykke, friske,
stærke Grene, som indskæres paa Sideskuddene,
og tosidigt tilspidsede nedsættes i et for Øjemedet,
c. 60 cm dybt, med Jærnstang tildannet Hul.
Efter Udplantning af alba nivea i god Jord maa
den som Regel nødvendig støttes ved Opbinding,
og ved Indskæring af Grenene gives en
begrænset Fylde, for at den kan modstaa Vinden, indtil
den har opnaaet tilstrækkelig Stammetykkelse.
Pyramidepoplen bør allerede i Planteskolen, saavel
som naar den er kommen i Vækst efter
Udplantning, indskæres paa Top og Sidegrene, da den
derved faar fyldigere, fastere Vækst og et friskere
Udseende. Naar undtages de nævnte faa Arter,
taaler Poplerne Nedhugning til et hvilket som
helst Sted paa Stammen, naar det blot sker over
et Grenparti, som derefter kan fortsætte Væksten.
<sp>Sygdomme</sp> se Honningsvamp og Poresvamp.
J. B.

P. tremula og P. balsamifera og dernæst ogsaa
P. canadensis kan i Norge dyrkes omtrent
overalt, de to førstnævnte i det mindste helt op til
Tromsø (64° 40′ n. Br.), hvorimod andre,
saaledes P. alba, P. nigra og P. pyramidalis næppe
vil kunne holde sig godt længere Nord end ved
Egnene om Trondhjemsfjorden.
N—k.
</chapter>

<chapter name="Porcelænsblomst">
<b>Porcelænsblomst</b> se <sp>Saxifraga umbrosa</sp>.
</chapter>

<chapter name="Poresvamp">
<b>Poresvamp,</b> Poresop (n.), (Polyporus), er en
Slægt Svampe, der især udmærker sig ved, at
Frugtlegemet paa den nedad rettede Side er
forsynet med talrige, sammenvoksede Rør, hvis fine
Mundinger viser sig som Porer. Det er en paa
Arter meget rig Slægt, og mange af dem gør
Skade ved at angribe Træer saaledes, at de bliver
kærneraadne og til sidst hule, hvorved de især
faar Betydning for Skovtræer; men nogle Arter
optræder ogsaa fordærveligt paa Havetræer. De
har store, hovformede eller konsolformede
Frugtlegemer, som bryder frem af de angrebne Træers
Stammer. <sp>Svovlgul P.</sp>, <sp>Polyporus
sulphureus</sp>, angriber forskellige Havetræer,
baade alle vore Frugttræer og enkelte Prydtræer,
f. Eks. Robinier, i Skoven Egetræer, og den
foraarsager, at Stammen bliver rødmuldet.
Frugtlegemet, der viser sig ved Midsommertid, er
kødfuldt og hurtig forgængeligt, af en Haands
Størrelse eller større, livligt lysegult med røde
Flammer paa Oversiden. — <sp>Ild P.</sp>, (Tøndersvamp)
<sp>Polyporus igniarius</sp>, optræder hyppig
paa Stammen af Stenfrugttræerne, især Blomme-
og Kirsebærtrøer, som den gør Skade, dels ved at
forkorte deres Liv, dels ved at det gaar tilbage
med Frugtansætningen. Frugtlegemet er meget
haardt, træagtigt, gulbrunt, til sidst paa
Oversiden sortagtigt og koncentrisk furet, Undersiden
efterhaanden med flere Lag af Rør, jo ældre det
bliver. Den angriber ogsaa af og til Hvidtjørn,
Sølvasp og Graaasp, i Skove især Eg. —
<sp>Ribsens P.</sp>, <sp>Polyporus ribis</sp>, med rustgule,
flade, taglagte Frugtlegemer af læderagtig
Beskaffenhed, som bryder frem, ofte som en hel Krans,
om Grunden af gamle Stikkelsbær- og Ribsbuske;
Svampen kan vokse her i adskillige Aar, uden
at Busken dør, men det gaar ud over
Bærdannelsen. — Det fælles Forebyggelsesmiddel mod
alle Poresvampe bestaar i at nedskære og fjerne
Frugtlegemerne for at hindre Udbredelsen til
andre Træer ved Hjælp af Sporer, de ellers spreder
omkring sig, endvidere at behandle ethvert
dybere Saar paa Træerne med Kultjære eller
deslige for at hindre Svampens Indtrængen, hvilket
altid sker gennem saadanne Saar, i hvilke
Sporerne spirer og udvikler Myceliet, der derefter
gennemvæver Stammens Indre, for ofte flere Aar
efter at udvikle Frugtlegemer paa Stammen. Naar
Ribs og Stikkelsbær er angrebne af P., bør
Buskene opgraves og brændes, da de i saa Fald er
saa gamle, at det ikke kan betale sig at have
dem staaende.
F. K. R.

<img>Tøndersvamp paa en Blommegren.</img>
</chapter>

<chapter name="Porre">
<b>Porre</b> (Liliaceæ) Purjo (s.), <sp>Allium
Ampeloprasum</sp> L. var. <sp>Porrum</sp>, er en
toaarig Køkkenurt, hvis Hjemstavn skal være
Sydeuropa og Nordafrika. Varieteter:
<sp>Almindelig Sommerporre</sp> og <sp>almindelig
Vinterporre</sp> (Brabanter), af hvilke den sidste er
den mest haardføre og den bedste til sildig Brug,
<sp>Kæmpeporren</sp> fra Rouen (den ægte),
<sp>Musselburger</sp>, som kan anbefales til almindelig
Dyrkning, <sp>Monstrueux de Carentan</sp>,
der har stor Bladfylde i Forhold til det brugelige
Produkt; <sp>Bulgarsk langskaftet</sp>, der er
meget lang, og <sp>Mézières</sp>, der er langskaftet
og den fineste Slikporre. <sp>Kultur:</sp> Formeres
ved Frø, som saas i Begyndelsen af Marts paa en
halvvarm Bænk. De unge Planter gives saa
rigelig Luft, som Vejret tillader, og afhærdes i
Slutningen af April. Først eller midt i Maj, naar
Planterne har en Tykkelse som en
Gaasepennepose, udplantes de paa Friland. Jordstykket, der
benyttes, maa helst ligge fuldt udsat for Solen.
Imidlertid hører Porren til de faa
Køkkenhaveplanter, som kan give taaleligt Udbytte, om end
Voksepladsen ligger noget i Skygge. Jorden skal
være kraftig, ikke lettere end skørleret, noget
fugtig, muldrig og stærkt gødet, endog frisk
gødet og vel bearbejdet. Ved Udplantningen gives
Porrer en Afstand imellem Rækkerne af 30-45
cm og 15-25 cm mellem Planterne i Rækken.
Idet Planterne optages fra Frøbedet, studses de paa
Rod og Top. De plantes med Plantepind og
sættes temmelig dybt, idet man ønsker den nedre
Del af Planten ɔ: hele det valseformede Løg,
bleget. Jorden holdes ren og aaben i Løbet af
Sommeren. Optagningen finder Sted hen i Oktbr.
Da Planterne er haardføre, sker Optagningen
nærmest for at rømme Jordstykket til Vintergravning,
og for at man Vinteren over kan have let
Adgang til at faa de Planter, som efterhaanden skal
bruges. Ved Optagningen studses Rod og Top,
hvorpaa Planterne indslaas i uddybede Bede paa
et tørt, beskyttet Sted, som ligger bekvemt for
den daglige Færdsel. Naar Vinteren begynder at
blive streng, dækkes disse Bede, for at Planterne
ikke skal fryse fast, men saa snart Vejret bliver
mildere, maa de afdækkes, for at Planterne ikke
skal raadne. Kan man lade Planterne blive
staaende paa Voksestedet Vinteren over, holder de sig
i Almindelighed friskest; de kan blive noget
afsvedne af Frost, men i det tidlige Foraar tiltager
de betydeligt i Størrelse. For at kunne tage
Planterne op til Brug ogsaa naar Jorden er frossen,
kan man om Efteraaret føre Blade eller Tang ind
imellem dem, for at hindre Jorden i at fryse.
Ved først i April at foretage en Udsæd af Porre
paa et Bed paa Friland, kan man have Planter
til Udplantning paa ledige Jordstykker til helt
hen i Juli Maaned; saadanne sent udplantede
Porrer kan, især hvis de kan blive staaende
paa Voksestedet Vinteren over, give udmærket
Udbytte i Foraarstiden.
N. H.
<sp>Porre</sp> (og Rødløg) <sp>til Frøavl</sp>: Toaarig.
Sorterne kan krydses indbyrdes, men ikke med
vore andre dyrkede eller vildtvoksende Løgarter.
Frøavlen er usikker hos os; lykkes kun i Landets
milde Egne og under virkelig gode Forhold; kun
i solrige, varme Somre og uden tidlig
Efteraarsfrost modnes Frøet godt, og kan da give et
godt Udbytte. Muldrig, varm, gødningskraftig,
særlig kalkrig Jord. Inden Plantningen kan gives
f. Eks. 20-25 Læs god Staldgødning pr. ha, samt
Ajle, maaske ogsaa en Gang i Aug.-Sept.;
desuden 400 kg Superfosfat, 200 kg 37 pCt.
Kaligødning og i Mangel af Ajle 200 kg Salpeter,
helst Norge-. Godt Læ er nødvendigt, for at
Frøstænglerne med de tunge »Hoveder« ikke skal
knække. Til Stamfrøavl bør de dyrkes som til
Husholdningsbrug, særlig Kæmpe- og
Slikporresorterne, med Udsæd i Drivbed (100 gr Frø giver
c. 20,000 Planter, i 2 Vinduer) og Udplantning
sidst i Maj-først i Juni; 40-50 cm mellem
Rækkerne og 20 cm mellem Planterne; 120-125,000
Pl. pr. ha. Oftest saas dog, navnlig
Brabanter-P., paa Friland med 40-50 cm mellem Rækkerne
og 1 cm dybt. 100 g Frø til 5-600 m
Rækkelængde; 8 kg til 1 ha. Udtynding til 12-15 cm;
de optagne Planter kan bruges til Efter- eller
Nyplantning. Inden Vinteren fjernes alle uægte;
derefter Sidehypning. Vinterp. overvintres ret
sikkert saaledes; de andre kan lide i strenge Vintre
og bør have et let Dække af Tang el. lign.
Stamplanter heraf overvintres i udgravet Bed, hvor de
kan dækkes, og udplantes tidligt. Radrensning og
Tværhakning. Frøet modner sidst i Sept.—ind i
Oktbr., naar Frøene er faste og sorte. Stænglerne
afskæres c. 35 cm nedenfor Hovederne, bindes i
Smaabundter og hænges til Eftermodning under
Tag; eller Hovederne klippes af med kort Stilk,
lægges paa Loft, vendes dagligt, og tørres
maaske tilsidst i Tørreri. Tærskning og Rensning
ikke helt let; maa blæses stærkt for at faa en
nogenlunde høj Spireevne. <sp>Knoporme</sp> og
<sp>Løgfluens Larver</sp> kan gøre en Del Skade.
<sp>Løgskimmelen</sp> kan angribe Blomsterstænglerne,
hvorved de let knækker. 100 g = 35-40,000 Frø.
Godt Frø holder Spireevnen i 2-3 Aar og spirer
i Løbet af 12-15 Døgn med c. 70 pCt.

<sp>Frøavl af Rødløg</sp>. Toaarig. Krydsning
kan ske med Sorterne indbyrdes, men næppe med
andre af vore dyrkede eller vildtvoksende
Løgarter. Af de milde, »spanske« Sorter er
Frøforbruget her saa lille og Frøavlen saa vanskelig,
at den maa fraraades. Af de skarpe Sorter er
Frøavlen heller ikke sikker her, og kræver gode
Forhold, omtrent som nævnt ved Porre, men kan
træffe at give god Indtægt. Varm, mild, kalkrig
Jord, næringsrig, men uden frisk Staldgødning;
R. saas derfor i andet Aar derefter, og gives da
3-400 kg Superfosfat og 2-300 kg 37 pCt.
Kaligødning pr. ha og en lignende Mængde i
Frøavlsaaret. Fri, solrig Vokseplads i første Aar, og
med godt Læ i andet Aar, da de 65-100 cm høje
Stængler med de tunge Frøstande ellers let
knækkes. I den vel efteraarsbehandlede Jord, som om
Foraaret kun finsmulres i Overfladen, saas Frøet
tidligst muligt, i Rækker med 25-30 cm Afstand,
eller i Bede med 5 Rækker, og ikke mere end
1 cm dybt; men Jorden trykkes godt fast over
Frøet, 100 gr Frø rækker til c. 150 m og 8-10
kg til 1 ha. Det er ogsaa brugt at bredsaa Frøet,
enten i halvvarmt Drivbed i Marts eller i
Koldbænk med Vinduer over (100 g Frø til c. 15 m<sup>2</sup>)
for at faa Løgene tidlig modne; men
Udplantningen af den store Mængde Planter — til 1 ha
henimod 1 Million — er nu for dyr og
omstændelig. Udtynding til 4-5 cm Afstand i Rækkerne,
naar Frøplanterne har 2-3 Blade; med for tæt
Stand bliver der for mange Smaaløg, som er
ubrugelige til Frøavl. Naar Løgene er modne
sidst i Aug.-først i Sept., tages de op,
eftermodnes ude paa Bedet eller under Tag i Træk. Uægte
og for smaa frasorteres; kun de større bruges til
Frøavl; de af pudses og lægges i tyndt Lag paa
Loft, luftiigt og køligt, men dækkes mod Frost,
eller i flade Tremmekasser i tør Kælder. Inden
Udplantningen frasøges omhyggeligt alle bløde og
skimmelsyge Løg. Tidligst muligt om Foraaret,
saa snart Jorden lader sig finsmuldre, udplantes
de saa dybt, at Løgene lige er dækkede med Jord,
bedst i Rækkepar med 40 cm Mellemrum eller i
4 Rækker paa et Bed, med 25 cm mellem
Rækkerne og 15-20 cm i disse og i Forbundt, for
siden at lette Opbinding, hvor den er nødvendig,
hvad den er de fleste Steder; den sker enten til
en udspændt Snor for hver 2 Rækker, eller til 1
Stok, der sættes midt imellem 3 Planter, eller
der sættes blot Ærteris til. Modningen, naar
Frøene er nogenlunde faste og sorte, sker sidst i
Septbr. til ind i Oktbr. Høst, Vejring, Tærskning
o. s. v. sker som nævnt ved Porre. Fra
Mellem-Tyskland opgives et Udbytte af 300-600 kg pr.
ha, men saa meget naas neppe her. Løgene
angribes ofte i første Sommer af <sp>Løgskimmel</sp>
og <sp>Løgfluens Larver</sp>; ogsaa Frøstænglerne
kan ødelægges af Løgskimmel. 100 g =
20-25,000 Frø; godt Frø spirer i Løbet af 2-3 Uger
med c. 75 pCt. Spireevnen holder i 2-3 Aar.
H. G—m.

<sp>Porre</sp>. <sp>Anvendelse:</sp> Bruges som
Suppeurt, som Slikporre, farceret, indbagt i Gratin, til
Salat, stuvet; det hvide Stykke i Suppen, den
grønne Top snittet og i Mælkesauce.
M. L.
</chapter>

<chapter name="Porremøl">
<b>Porremøl,</b> lökmalen (s.) (Acrolepia assectella
Zell.) er en lille Sommerfugl, hvis Larve angriber
Løg, især Porre. Larverne er som unge
Minerere paa Bladene, trænger som ældre ned i
Hjerteskuddet og skader dette. Er der flere
Larver paa en Plante, bliver denne snart saa
svækket, at Forraadnelse indtræder; til hurtig
Indtrædende Forraadnelse bidrager ogsaa visse Fluer.
Ogsaa Larver af Hylemyia fugax Mg. kan i stor
Mængde træffes i angrebne Porreplanter i
Sverrig. — Hvis man i Tide opdager et Angreb af
Porremøllet, kan man forhindre Ødelæggelsen ved
at afskære Planterne nærved Jorden, hvorefter
de afskaarne Blade tilintetgøres. I Danmark har
man opnaaet godt Resultat ved tidligt at sprøjte
angrebne Planter med Nikotin (1/1000).
A. T.
</chapter>

<chapter name="Pors">
<b>Pors</b> se <sp>Myrica</sp>.
</chapter>

<chapter name="Portulaca">
<b>Portulaca</b> (Portulacaceæ). <sp>P. grandiflora</sp>
Hook., Sydamerika, enaarig, nydelig Sommervækst,
12-20 cm høj med nedliggende Stængler;
udmærket til mindre Blomsterbede, til Indfatning og
paa Stenhøje; egner sig ogsaa fortræffelig til
Pottekultur, i Stuer og i Ampler. De prægtige
Blomster er enkelte, stærkt glinsende og haves i
hvide, gule, rosa og skarlagenrøde samt
forskellige Mellemfarver af disse, men aabner sig kun,
naar Solen skinner paa dem. <sp>P. g. flore pleno</sp>
har prægtige, fyldte Blomster i samme Farver
som de enkelte, men er ikke konstant ved
Frøudsæd. <sp>Kultur:</sp> Frøet saas sidst i Marts-April
i Potter med let, sandblandet Jord; det dækkes
ganske ubetydeligt med Sand, og Potterne
henstilles i halvvarm Bænk, hvor man passer ikke
at overvande det. Almindeligvis kommer
Planterne for tæt op, i hvilket Tilfælde de maa
prikles, medens de endnu er smaa, da de ellers er
meget tilbøjelige til at raadne bort. Udplantes
sidst i Maj, naar Nattefrost ikke mere er at
befrygte, med 25 cm Afstand. Man kan ogsaa
meget godt saa Frøet paa Voksestedet i første
Halvdel af Maj; Frøet nedkradses da ganske øverligt,
hvorefter Jorden klappes let til og holdes
passende fugtig, til Planterne viser sig; Udtynding
vil senere være nødvendig. Som nævnt, er de
fyldtblomstrede P. ikke konstante ved Frøudsæd,
idet der altid vil komme en Del Planter med
enkelte Blomster imellem; ønskes imidlertid lutter
fyldtblomstrede til Udplantning, kan man
forholdsvis let forskaffe sig saadanne paa følgende
Maade: Med kun ringe Afstand prikles
Frøplanterne — selvfølgelig efter Frø af de fyldte — i
Kasser eller Bænk med stærk sandblandet Jord;
saa snart de her viser Blomst, fjernes de enkelte,
hvorimod de fyldte udplantes paa det bestemte
Sted, uden at Planterne derved tager Skade, selv
om de er i Blomst. De kan ogsaa formeres ved
Stikning. Ynder let, sandblandet Jord og trives
godt, selv om denne er mager; derimod fordrer
de fuld Sol, for at Blomstringen skal blive god.
Nattefrost taaler de ikke. Frøets Spirekraft 3-4
Aar; Spiring i Løbet af 14 Dage.
L. F.
</chapter>

<chapter name="Portulak">
<b>Portulak,</b> <sp>Portulaca oleracea</sp> L.
(Portulacaceæ), enaarig Køkkenurt, der angives
hjemmehørende i Ostindien, Sydeuropa, Missisippidalen
o. fl. Steder. Det er de meget saftige Stængler
og Blade, der benyttes i Husholdningen.
<sp>Kultur:</sp> Frøet saas fra midt i Maj til Aug. med 3-4
Ugers Mellemrum paa varm og næringsrig Jord
i 5 Rækker paa 1 m brede Bede og dækkes
meget forsigtigt. Stænglerne kan afskæres flere
Gange, naar Planterne holdes i god Vækst.
J. J. H.

<sp>Portulak til Frøavl</sp>. Etaarig.
Sorterne krydses indbyrdes, vistnok ogsaa med <sp>P.
grandiflora</sp>. Frøavlen ret sikker, men
Frøforbruget kun lille. Letmuldet, kalkrig Jord;
solrig, varm Vokseplads. Frøavlen sker, som naar
den dyrkes til Husholdningsbrug, dog helst med
Saaning sidst i April. 100 g Frø giver 1000 m
Rækkelængde. Frøene begynder at modne sidst
i Aug., naar de er sorte. Kapslerne springer da
let op og spreder Frøene, hvorfor de maa
afplukkes 1-2 Gange ugentlig, og tilsidst afskæres hele
Toppen; soles og eftertørres paa Sejl; tærskes
med Plejl og renses let. Angreb af Sygdomme
og Skadedyr sjældne. 100 g = c. 200,000 Frø.
Spireevnen holder i 3-4 Aar; spirer i Løbet af
10-12 Døgn med c. 90 pCt.
H. G—m.

<sp>Portulak</sp>. <sp>Anvendelse:</sp> Stænglerne, der
let opsuger fremmede Bestanddele, bruges til
Syltning, Pickles, som Tilsætning til Ragout og
krydrede Retter.
M. L.
</chapter>

<chapter name="Post">
<b>Post</b> se <sp>Ledum</sp>.
</chapter>

<chapter name="Potamogeton">
<b>Potamogeton</b> (Potamogetonaceæ), Vandaks,
fleraarige Vandplanter med grønlige, ubetydelige
Blomster og nedsænkte eller svømmende Blade. De her
nævnte Arter er alle fra Europa, Danmark. <sp>P.
crispus</sp> L., Bladene bredt linieformede,
bølgede. <sp>P. natans</sp> L., Svømmebladene er ovale
med hjerteformet Basis. <sp>P. rufescens</sp> Schrad.,
Bladene lancetformede, de svømmende Blade
bredere og noget læderagtige. <sp>Kultur:</sp> Plantes i
Vandpartier, hvor de let breder sig. P. natans
gør ved sine Svømmeblade god Virkning selv i
større Vandsamlinger, de andre bør plantes
saaledes, at man kan se Undervandsbladene gennem
det klare Vand.
A. L.
</chapter>

<chapter name="Potatis">
<b>Potatis</b> (s.) se <sp>Kartoffel</sp>.
</chapter>

<chapter name="Potatislök">
<b>Potatislök</b> (s.) se <sp>Kartoffelløg</sp> under
Køkkenløg.
</chapter>

<chapter name="Potatisstamflyet">
<b>Potatisstamflyet</b> (s.) se <sp>Kartoffelborer</sp>.
</chapter>

<chapter name="Potentilla">
<b>Potentilla</b> (Rosaceæ), Potentil, haardføre Buske.
<sp>P. dahurica</sp> G. Don., Sibirien, Dahurien, Kina,
ganske lav og tæt Busk med smukke, hvide
Blomster i Juni. <sp>P. fruticosa</sp> L., Europa,
Asien, Nordamerika, lav og tæt Busk med smaa
fingrede Blade, i Juni og Juli og til Dels Resten
af Sommeren talrige og anselige, stærkt gule
Blomster. <sp>P. Salessowii</sp> Steph. Lav Busk med
hvidfiltede unge Grene, finnede Blade og hvide
Blomster.
A. B.

<sp>Anvendelse:</sp> P. er taknemmelige
Smaabuske, og navnlig P. fruticosa er ved sin
Blomsterrigdom langt hen ad Sommeren en yndet
Forgrundsplante i Solsiden af Busketter. <sp>Kultur:</sp>
P. dahurica formeres ved Frø og ved Stiklinger af
grønt Træ under Glas, men lettest, naar det
undertiden, ligesom almindeligt ved P. fruticosa, kan
ske ved Rodskud eller ved Deling. P. taaler
Beskæring, og denne er ofte nødvendig for at forme
eller forynge Planten.
J. B.

P. fruticosa er en af de bedste Buske for de
nordlige Egne i Norge, hvor den kan blomstre
hele Eftersommeren.
N—k.

<sp>Potentilla</sp>, Stauder med sammensatte, ofte
laadne Blade, og livlige Blomsterfarver i gult og
rødt med Nuancer. <sp>P. atrosanguinea</sp> Lodd.,
Nepal; c. 60 cm høj. Planten laadden, Bladene
trekoblede, Stængelen halvt nedliggende;
Blomsterne mørkerøde; Sommer. <sp>P. grandiflora</sp>
L., Europa, paa Alpeenge, 20-30 cm høj.
Blomsterne ret store, lysegule; Sommer. Af disse, i
Forbindelse med flere andre Arter, er der i
Aarenes Løb fremkommet et anseligt Antal
Haveformer, der gaar under Navnet <sp>P. hybrida</sp>, ikke
alene med enkelte, men ogsaa med fyldte Blomster,
der for manges Vedkommende udmærker sig ved
at være meget rigt- og længeblomstrende. De er
gode Rabatplanter, og til Afskæring kan de ogsaa
finde Anvendelse. — Til Stenhøje egner følgende
lavere Arter sig, som trives godt paa varme
Skraaninger: <sp>P. ambigua</sp> Jacq., Himalaya, 10
cm, krybende Vækst og guldgule Blomster. <sp>P.
nepalensis</sp> Hook., Vesthimalaya, 30 cm,
purpur Blomster. <sp>P. n. Wilmottii</sp>, 15 cm,
nydelige, lysende rosa Blomster. <sp>P. nitida</sp> Linn.,
Alperne, 2-5 cm, krybende med fint haarede Blade
og nydelige rosa Blomster i Juli-Aug. P. n. alba
med hvide Blomster. <sp>Kultur:</sp> P. formeres
ved Frø, som saas om Foraaret i Potte, de
opkomne Planter omprikles og vil blomstre næste
Aar. Bestemte Kulturformer formeres let ved
Deling. De er ikke fordringsfulde med Hensyn til
Jordbund; dog bør Jorden helst være varm,
kalkholdig, noget sandet og ikke lide af staaende
Vinterfugtighed.
C. V. L.
</chapter>

<chapter name="Poterium">
<b>Poterium</b> (Rosaceæ), Bibernelle, Staude. <sp>P.
obtusum</sp> Franch & Sav. (P. obtusatum Hort.),
med meget smukt, kraftigt, grønt Løv.
Blomsterne er lyserøde og sidder i 12 cm lange Aks
paa 70 cm lange Stilke; blomstrer rigt fra Juli
til ind i September. Det er en af de bedste
Nyindføringer i de sidste Aar, særlig anvendelig til
Rabatter og større Stenhøje. <sp>Kultur:</sp> fordrer
Sol og temmelig tørt Voksested; formeres let ved
Deling om Foraaret.
C. V. L.
</chapter>

<chapter name="Poteter">
<b>Poteter</b> (n.) se <sp>Kartoffel</sp>.
</chapter>

<chapter name="Pothos">
<b>Pothos</b> (Araceæ), Varmhusplante, der har
hjemme i det tropiske Asien, Filippinerne og
Ny-Guinea. <sp>P. argyræus</sp> hort. (Scindapsus
pictus Hassh.), har hjerteformede, friskgrønne Blade
med uregelmæssige, sølvhvide Pletter. <sp>P. aureus</sp>
Linden. med guldgule Striber og Pletter. <sp>P.
celatocaulis</sp> N.-E. Brown., Borneo, meget
smuk Art. <sp>P. flexuosus</sp> H. B. & K.,
Sydamerika, grønne Blade. Det er hurtigvoksende,
klatrende, epifytiske Planter, der fortrinligt
egner sig til at beklæde Mure, Grotter og Tufvægge
i fugtige Varmhuse, hvor de hæfter sig fast og
kan bevare deres ejendommelige Løv uforandret i
en meget lang Aarrække. <sp>Kultur:</sp> De formeres
let ved Stikning af Stængelstykker paa
Undervarme, se i øvrigt Anthurium.
M. H.

<img>Pothos flexnosus.</img>
</chapter>

<chapter name="Potter">
<b>Potter</b> se <sp>Urtepotter</sp>.
</chapter>

<chapter name="Potteskaar">
<b>Potteskaar</b> se <sp>Omplantning af
Potteplanter</sp>.
</chapter>

<chapter name="Poudrette">
<b>Poudrette</b> se <sp>Kunstgødning</sp>.
</chapter>

<chapter name="Pragthyacinth">
<b>Pragthyacinth</b> se <sp>Eucomis</sp>.
</chapter>

<chapter name="Pragtkærte">
<b>Pragtkærte</b> se <sp>Gaura</sp>.
</chapter>

<chapter name="Pralbønner">
<b>Pralbønner</b> se <sp>Phaseolus</sp>.
</chapter>

<chapter name="Prikling">
<b>Prikling,</b> Skolning (s.), kaldes den første
Omplantning af Kimplanter fra Frøbed eller
Frøskaal, ved hvilken de med noget større Afstand
foreløbig plantes paa et Sted, hvor de ikke skal
opnaa fuld Udvikling. Priklede Planter udmærker
sig ved at være kraftigere og have mere
forgrenede Rødder end de ikke priklede. Priklingen
udføres ved Hjælp af en Priklepind. Kimplanten
tages mellem venstre Haands Pege- og
Tommelfinger, med Priklepinden gøres et passende Hul,
hvori Planten sættes ned lige til Kimbladene,
hvorpaa Jorden trykkes fast til med Pinden. Er
Kimplanterne saa smaa, at de ikke kan behandles
med de blotte Fingre, benyttes en ganske lille
kløftet Pind eller et Halmstraa, ligesom en Slags
Pincet, til at tage dem med. I Skovbruget
prikles ofte ved Hjælp af et Brædt, hvori de smaa
Planter anbringes og derved faar en god
Rodstilling. Saafremt Kimplanterne ikke er alt for
smaa, studses Rodspidsen for at bevirke
Forgrening af Roden, hvilket særlig er nødvendigt ved
trægtige Planter. Paa Friland vælges til P. et
lunt beliggende Bed med ikke for stiv Jord. Ved
P. i Skaale benyttes let Jord, og Skaalene
dækkes med Glasskiver. Efter P. vandes og skygges,
paa Friland med Ris. Ved mange Planter maa P.
gentages flere Gange, hvilket kaldes
»Omprikling«. Urteagtig Prikling foretages kort Tid efter
Spiringen, medens Kimplanterne kun har
Kimblade eller maaske et Blad foruden. De fleste
løvfældende Træers Kimplanter prikles derimod som
Regel først, naar de er et Aar gamle; optages
de om Efteraaret, indslaas de Vinteren over og
prikles om Foraaret. Ved Frugttrægrundstammer
bruges dog sædvanlig urteagtig Prikling. De
fleste Naaletræer faar i Reglen Lov at staa to
Aar paa Frøbedene.
G. B.
</chapter>

<chapter name="Priksyge hos Æble">
<b>Priksyge hos Æble</b> se <sp>Stippethed</sp>.
</chapter>

<chapter name="Primula">
<b>Primula</b> (Primulaceæ), Kodriver, er en
righoldig Slægt (over 200 Arter) af fleraarige, sjældent
en- eller toaarige, urteagtige Planter, ofte med
underjordisk Stængel og med kort eller manglende
overjordisk Stængel. Bladene, der hyppigst er
samlede i Rosetter ved Jorden, har hos nogle
Arter tydelig udviklet Stilk, hos andre mangler
Stilken eller gaar jævnt over i Pladen.
Blomsterne er samlede i Hoved eller Skærm, som hos
flere Arter gennemvokses, saa at der paa Skaftet
findes to-flere Etager af Blomsterkranse,
sjældnere er Blomsterne enlige. Primula-Arterne er
særlig udbredt i de koldt tempererede Egne og i
Bjergegne, og den største Mængde af Arterne
kan derfor dyrkes paa Friland; nogle Arter maa
dog have Koldhusbehandling. <sp>P. acaulis</sp> Jacq.,
Europa, Danmark, 10-15 cm; Bladene omvendt
ægformet ovale, noget buklede; Blomsterne
lysegule, langstilkede, enkeltvis, sjældnere i en
kortskaftet Skærm; April-Maj. Af denne Art findes
en Mængde Haveformer med hvide, røde, gule
eller endog blaa Blomster, ligeledes findes nogle
med kronbladagtig farvet Bæger og Former med
fyldte Blomster, af hvilke den lyslilla er en af
de ældste og bedst kendte. <sp>P. Auricula</sp> L.,
Alperne, Aurikel; 10-15 cm; Bladene omvendt
æg-kileformede, noget kødfulde, ofte melede.
Blomsterne lysegule, nikkende; Maj-Juni. Denne Art
danner sammen med Arterne P. hirsuta All. og
P. viscosa All. Grundlaget for Have-Auriklerne,
som i tidligere Tider har spillet en stor Rolle i
Havebruget, men nu er trængt tilbage af andre
Florblomster. Have-Auriklerne blev gerne inddelt
i fire Grupper: 1) Almindelige, 2) Luiker, 3)
pudrede eller engelske og 4) fyldte. <sp>P.
Beesiana</sp> G. Forrest, Yunnan, 25 cm. Bladene ovale
eller omvendt ægformet ovale, noget rynkede;
Skaft, stift opret med flere ret tæt samlede
Blomsterkranse; Blomsterne fladkravede, karmin med
gult »Øje«. Juni-Juli. <sp>P. Bulleyana</sp> G.
Forrest, Kina. 30-40 cm. Bladene ovale, finere eller
grovere savtakkede; Skaftet robust, bærer flere
Kranse af fladkravede brunliggule Blomster.
Juni-Juli. <sp>P. capitata</sp> Hook. f., Himalaya: 15-25
cm; Bladene elliptisk-lancetformede, skarpt
takkede, grønne paa Oversiden, melede paa
Undersiden; Blomsterne vellugtende, dyb violetblaa i
tætte hovedformede Stande paa ranke Skafter;
Juni-Juli. <sp>P. cashmeriana</sp> Munroi er en
Varietet af denticulata. <sp>P. Cockburniana</sp> Hemsl.,
Szechuan (Asien); 15-25 cm; Bladene omvendt
ægformet-ovale, savtakkede; Blomsterne i Kranse
op ad Skaftet, langstilkede, orangerøde; Juni. <sp>P.
cortusoides</sp> L., Asien; 20-30 cm; Bladene
langstilkede, ægformede eller bredt ovale med
hjerteformet Basis, lappede, savtakkede;
Blomsterne røde i flere Kranse op ad Skaftet; Juni. <sp>P.
denticulata</sp> Sm., Himalaya; 25-35 cm.
Bladene bleggrønne, ovalt-lancetformede, noget
takkede i Randen, paa Undersiden sparsomt pudrede
med lysegult Mel; Blomsterne lysviolette i tætte
Hoveder paa kraftige Skafter. Var.
<sp>cashmeriana</sp> er mere robust end Hovedarten, den har
mørkere violette Blomster og stærkt pudrede
Blade; Hovedart og Varietet gaar for øvrigt over
i hinanden; <sp>fl. albo</sp> har hvide Blomster;
April-Maj. <sp>P. elatior</sp> Jacq., Europa, Danmark; 20
cm; Bladene omvendt ægformede, noget buklede;
Blomsterne lidt nikkende i ensidig Skærm,
bleggule med flad Krave; Maj. <sp>P. farinosa</sp> L.,
Engstjerne, Europa, Danmark; 10-15 cm;
Bladene i løs Roset, ovalt-lancetformede, bleggrønne
paa Overfladen, melede paa Undersiden; Blomsterne
lyslilla eller rødlilla i Skærm; Maj-Juni. <sp>P.
floribunda</sp> Wall., Himalaya; 10-15 cm; Bladene
elliptiske, groft savtakkede, haarede, ikke melede;
Blomsterne gule i flere Kranse op ad det spinkle
Skaft; Marts-April. <sp>P. Forbesii</sp> Franch., Kina;
20-25 cm; Bladene stilkede, bredt ovale eller
hjerteformede, haarede, lappet tandede;
Blomsterne rødlilla i Kranse op ad Skaftet. Blomstrer
næsten hele Aaret. <sp>P. frondosa</sp> Janka,
Thracien; 10-12 cm; staar nær farinosa; Bladene
langstrakt omvendt ægformede; Skærmene mere
rigtblomstrende; Blomsterne blaalilla; Juni. <sp>P.
grandis</sp> Trautv., Kaukasus; 30-40 cm; Bladene
takkede, bredt ægformede, ofte med hjerteformet
Basis og lang, vinget Bladstilk; Blomsterne
nikkende eller hængende i en
rigtblomstret Skærm, bleggule med
klokkeformet sammensluttende
Kronflige; Juni. <sp>P. hirsuta</sp>
All., Alperne, Pyrenæerne; 10-15
cm; Bladene bredt omvendt
ægformede eller rhomboidiske, groft
savtakkede; Blomsterne
karminrøde eller violetrøde, lysere i
Svælget, i en Skærm, som næppe
rager op over Bladene; Juni. <sp>P.
involucrata</sp> Wall., Himalaya;
20 cm. Bladene stilkede,
ægformede, helrandede; Blomsterne
hvide, faa i Skærmen; Maj. <sp>P.
japonica</sp> A. Gray, Japan;
20-30 cm. Bladene aflangt ovale,
groft savtakkede; Blomsterne røde,
mod Svælget mørkere, i
rigtblomstrende Kranse op ad det ranke,
Skaft; Juni. Varierer meget i
Blomsternes Farve. <sp>P. Juliæ</sp>
Kusnez. Kaukasus. Bladene langstilkede
nyrefor-mede eller nyreforonet-hjerteformede, takkede,
friske grønne. Stænglerne nedliggende
rodslaaende, Planten danner derved tætte Bevoksninger.
Blomsterne karminrøde paa lange enblomstrede
Stilke. Maj-Juni. <sp>P. kewensis</sp> Jenkins
angives at være en Hybrid mellem P. floribunda og
verticillata, er dog maaske snarere en kraftigere
Form af den førstnævnte. Dens Blade er
elliptiske, glatte; Blomsternes Farve som hos
floribunda, Kronrøret længere. <sp>P. Littoniana</sp> G.
Forrest, Yunnan, 50 cm. Bladene langstrakt
ovale, tandede, med Stilk indtil 20 cm lange,
blødhaarede eller endog hvidfiltede paa Undersiden.
Skaft opret kraftigt og bærer mod Spidsen en
aksformet tæt Samling af lysviolette Blomster,
Bægeret blodrødt, Juni. Det er en meget aparte
Art; dens Dyrkning her i Landet er endnu kun
lidet prøvet; hvis den er fuldt haardfør, vil den
betegne en værdifuld Forøgelse af
Primula-Sortimentet. <sp>P. longiflora</sp> All., Alperne; 15
cm; staar nær farinosa, de enkelte Blomster er
større end hos denne og har langt Kronrør; Juni.

<img>Primula acaulis.</img>
<sp>P. luteola</sp> Rupr., Kaukasus; 20 cm; Bladene
elliptisk-lancetformede, savtakkede; Blomsterne
lysegule i en rigtblomstrende Skærm; Juni. <sp>P.
malacoides</sp> Franch., Kina; 20 cm; Bladene
stilkede, bredt ovalt hjerteformede, lappede med
takkede Lapper; Blomsterne langstilkede i flere
Kranse op ad Skaftet; Juli. <sp>P. marginata</sp>
Curtis, Alperne; 10 cm; danner en overjordisk,
grenet Stængel; Bladene kileformede, groft
savtakkede, melede i Randen; Blomsterne lyslilla,
faa i Skærmen; Maj-Juni. <sp>P. megaseifolia</sp>
Boiss., Lilleasien; 15-20 cm. Bladene ægformet
ovale med hjerteformet Basis, stilkede; Blomsterne
i Skærm eller i 2-3 Kranse, mørkt rosenrøde. <sp>P.
minima</sp> L., Europa; 5-8 cm; Bladene
kileformede, savtakkede i den øvre Del; Blomsterne
enkeltvis eller to sammen paa et kort Skaft,
karminrosa med dybt udrandede Flige; Juni. <sp>P.
mollis</sp> Nutt., Himalaya; 20-25 cm; Bladene
haarede, stilkede, hjerteformede, lappede.
Blomsterne røde i Kranse op ad Skaftet; Juni. <sp>P.
obconica</sp> Hance.; 15-30 cm; Bladene stilkede,
bredt ovale med hjerteformet Basis; Blomsterne
blegrøde i Kranse op ad Skaftet, Bægeret bredt
tragtformet; Efteraar, Vinter og Foraar. <sp>P.
officinalis</sp> Jacq., Europa, Danmark; 20 cm;
Bladene omvendt ægformet ovale, pludselig
afsmalnende i Bladstilken, noget buklede;
Blomsterne nikkende i ensidig Skærm, gule med hul
Krave, en Varietet med røde Blomster; Maj. <sp>P.
Parryi</sp> A. Gray, Colorado; 20-40 cm. Bladene
langstrakt ovale, helrandede eller svagt takkede;
Blomsterne purpurrøde, talrige i ensidig Skærm;
Maj-Juni. <sp>P. pulverulenta</sp> Duthie., Kina;
20-25 cm; Bladene omvendt ægformet-ovale,
takkede; Blomsterne mørkkarmin i flere Kranse op
ad det melede Skaft; Juni. <sp>P. rosea</sp> Royle,
Himalaya; 15-20 cm; Bladene friskgrønne,
langstrakt ovale, takkede; Blomsterne straalende
karminrosa i en rigtblomstret Skærm; Maj. <sp>P.
Sieboldii</sp> Morr., Japan; 20-25 cm; Bladene
stilkede, aflangt ægformede med hjerteformet Basis,
lappet-takkede; Blomsterne i Skærm, lilla-, rosa-,
karmin- eller purpurfarvede større end hos
cortusoides, med hvilken den er nær beslægtet. I
Kultur findes talrige prægtige Havesorter, som
varierer i Farve og i Kronbladenes Bygning;
Maj-Juni. <sp>P. sikkimensis</sp> Hook., Himalaya,
20-35 cm; Bladene ovalt-lancetformede;
Blomsterne gule, bredt tragtformede i Skærm; Juni.
<sp>P. sinensis</sp> Lindl., Kina; 20-25 cm; Bladene
stilkede, nyreformet-hjerteformede eller bredt
ægformede med hjerteformet Basis, lappede med
takkede Lapper. Blomsterne langstilkede i flere Kranse
op ad Skaftet, Bægeret oppustet, Kronen karminrød,
blegrød eller hvid; hele Planten baaret, krydret
vellugtende. Talrige Kulturformer forefindes, se f.
n.; <sp>fl. pl.</sp> har hvide, fyldte Blomster. <sp>P.
Variabilis</sp> Goup., Europa, betragtes som en
Bastard mellem P. acaulis og officinalis; den har,
hvor den forekommer i Naturen, bleggule
Blomster i en alsidig Skærm, men den omfatter
tillige en Mængde Haveformer i gule, hvide, røde
og brune Farver, enkelte og med dobbelt Krone,

<img>Primula denticulata.</img>
d. v. s. farvet kronelignende Bæger; i
Fremkomsten af disse dyrkede Haveformer har P. elatior
dog vistnok spillet en Rolle, den danner ogsaa
naturlige Bastarder med acaulis og officinalis. Alle
disse Former gaar hyppigt under Navn af <sp>P.
veris</sp> L., hvilket er Linnés Fællesnavn for
acaulis, elatior og officinalis. <sp>P. Veitchii</sp>
Duthie., Kina; 20 cm; Bladene stilkede,
hjerteformede, lappede, paa Oversiden mørkegrønne, paa
Undersiden hvidfiltede; Blomsterne purpurrøde i
enkelt Skærm eller i to-tre Kranse; Juli. <sp>P.
verticillata</sp> Forsk., Arabien; 20-25 cm;
Bladene elliptiske, hvidmelede paa begge Flader;
Blomsterne i Kranse op ad Skaftet, lysegule med
meget langt Kronrør. <sp>P. viscosa</sp> All., Alperne;
10-15 cm; Bladene gullig-grønne, ovale,
Blomsterne violetrøde, vellugtende i Skærm; Juni. <sp>P.
Wulfeniana</sp> Schott, Alperne; 5-8 cm;
Bladene elliptiske, helrandede, mørkegrønne;
Blomsterne 1-3 sammen i Skærm, karminrøde; Juni.
<sp>Kultur</sp> og <sp>Anvendelse:</sp> Næsten alle
Primula-Arterne har smukke Blomster, hvorved
Slægten bliver særdeles anvendelig i Havebruget,
saavel i Potte som paa Friland. Kulturen er ikke
ens for alle Arter, hvilket er let forstaaeligt, da
Slægten findes udbredt over store Dele af
Jordkloden baade i fugtige og tørre Egne, man maa
derfor ved Behandlingen tage Hensyn til, under
hvilke Klimat- og Jordbundsforhold hver enkelt
Art vokser i sin Hjemstavn. Fælles for alle
Primula-Arter er det, at Frøet let taber Spireevnen,
og for saa vidt det lader sig forene med den
øvrige Kultur, man vil give Planten, bør man udsaa
Frøet straks efter Modningen. Nogle andre Arter
end de sædvanlige Handelsplanter for Koldhus
(se disses Kultur f. n.), hvilke ikke kan trives
paa Friland: floribunda, kewensis og verticillata,
og nogle Arter, hvis Haardførhed er tvivlsom:
Forbesii, malacoides, megasifolia, mollis, Veitchii,
kan med Held dyrkes enten i Koldhus eller Bænk,
ja, endog nogle af de sikrest haardføre Arter:
denticulata, Sieboldii og acaulis, dyrkes med
Udbytte i Potte. Primulafrøet saas i let sandblandet
Jord i Potter, som sættes i Koldbænk eller for de
kælnere Sorters Vedkommende paa let
Undervarme. Saa snart Planterne har naaet en
passende Størrelse til Prikling, foretages denne, og
man tager allerede nu Hensyn til, hvilke
Jordbundsforhold der passer de enkelte Arter bedst.
De Planter, man vil give Pottekultur, plantes, naar
de i Priklingskasserne har naaet en passende
Størrelse, enkeltvis i Potter i en ret let Jord,
bestaaende af Mosejord, Markjord, Bladjord og
Grus, og man holder dem derefter i Bænk under
Glas med passende Skygge, indtil de om
Efteraaret indflyttes i et lavt, lyst, luftigt Koldhus;
de mere haardføre kan i Sommertiden holdes i
Bænk uden Glas over, om Vinteren dækkes de
med Vinduer og ved Indtrædende Frost med
Maatter og Lemme; der luftes ved gunstigt Vejr.
Arterne P. Cockburniana, Forbesii og malacoides
angives at dø efter Blomstringen, hvilket dog næppe
altid slaar til; maaske kan de til Frilandskultur
bedst overvintres i Priklingskasserne og
udplantes tidligt næste Foraar; paa samme Maade kan de
haardføre Frilandsarter, som ikke om Efteraaret
har naaet Udplantnings'størrelse, behandles, men
for disse Arter er ellers tidlig
Efteraarsudplantning at anbefale. Paa Mosebede eller paa fugtige,
lyse Steder paa Nordskraaninger af Stenhøje
trives Arterne: cortusoides denticulata, farinosa,
frondosa, grandis, luteola, rosea, Sieboldii og
sikkimensis. I Nordsiden af Busketter trives acaulis,
elatior, japonica, officinalis, medens P. Auricula,
hirsuta, marginata, Wulfeniana maa plantes paa
Stenhøje paa lyse, men ikke alt for stærkt
solbeskinnede Pladser. Som Indfatningsplanter kan
benyttes acaulis, variabilis o. a., og til
Gruppeplantning de to sidstnævnte samt denticulata,
Sieboldii og Haveauriklen. Jorden i Grupperne maa
være velbearbejdet, muldetskørleret, til
Auriklerne sværere end til de andre Arter, og Grupperne
bør være beliggende paa saadanne Steder i
Haven, at de kun er solbeskinnede en mindre Del
af Dagen. Hermed er i grove Træk angivet,
under hvilke Betingelser de forskellige

<img>Primula Sieboldii.
(Forskellige Former).</img>

<img>Primula malacoides.</img>
Primulaarter trives, men det maa dog bemærkes, at de
lokale Forhold har stor Betydning, og nogle Arter,
som sine Steder trives paa ganske vaad Bund,
skal andre Steder staa halvtørt for at lykkes.
Primula er meget tilbøjelige til at fryse op om
Vinteren og Foraaret; man maa derfor tidlig paa
Taaren efterse sine Planter og sørge for, at
Rødderne tildækkes; for at mindske denne Ulempe
kan let Dækning med Granris benyttes. Da
Auriklerne og andre er tilbøjelige til at danne
overjordisk Stængel og grene sig, saa at Planterne bliver
nøgne i Midten, er en ret hyppig Omplantning at
anbefale. Deling af Planterne lader sig ved
samme Lejlighed let iværksætte. Alle Arterne kan
som nævnt formeres ved Frø, men Havesorterne
maa altid formeres ved Deling. Rødderne hos
Primula raadner hyppigt, Planterne maa da
opgraves, renses og omplantes; de efterstræbes ogsaa
af Knoporme og Snegle, som maa forfølges og
tilintetgøres.
A. L.

<sp>Pottekultur af Primula</sp>. <sp>P.
sinensis</sp> Lindl. (P. chinensis hort.) Kina,
Koldhusplante. Den oprindelige Form har glatrandede
Blomster, men efterhaanden er der fremkommet
Former med frynsede Blomster, <sp>P. s.
fimbriata</sp>, og af disse navnlig: <sp>alba</sp>, ren, hvid, <sp>alba
magnifica</sp> hvid med gult Øje og stærkt
frynset samt af robust Vækst, <sp>atrosanguinea</sp>
(»rouge vif«), purpurkarmesin, <sp>Aurora</sp>,
kødfarvet, <sp>coerulea</sp>, lyslilla, <sp>kermesina
splendens</sp>, lys karmin, <sp>Defiance</sp>,
blændende mørkskarlagen, <sp>Morgenrøthe</sp>,
sartrosa, <sp>Reine Alexandra</sp>, renhvid uden Øje,
samt ikke mindre gigantea Sorterne, hvoraf <sp>alba
pura</sp>, hvid med gult Øje, <sp>alba rosea</sp>,
sartrosa, <sp>Schneewittchen</sp>, hvid med gult Øje,
<sp>Emperor</sp>, kobberrosa og <sp>Soleil d'Empel</sp>,
hvid imed grønt Øje, er blandt de smukkeste. Af
fyldtblomstrede har især <sp>P. s. fl. albo pleno
compacta</sp> været dyrket, navnlig til Afskæring,
men er nu helt uden Betydning. <sp>P. s. stellata</sp>
nærmer sig mest Hovedarten, har glatrandede
Blomster og stærk Tilbøjelighed til
Gennemvoksning af Blomsterstanden, hvoraf igen følger stor
Blomsterrigdom. <sp>Kultur:</sp> Formering sker for
de enkeltblomstredes Vedkommende ved Frø, der
saas i sidste Halvdel af April eller i første
Halvdel af Maj, eftersom man ønsker tidligere eller
sildigere Blomstring, i førstnævnte Tilfælde i
Oktbr., i sidstnævnte Novbr.-Decbr. Spiring sker
c. 2 Uger efter Udsæden, hvorefter Prikling
foretages, og c. 1 Maaned derefter plantes de unge
Planter i Stiklingpotter og holdes fremdeles paa
Undervarme og med Skygning samt i
Begyndelsen kun lidt Luft. Senere gives rigelig Luft, og
naar de har naaet en passende Størrelse,
omplantes de i 13 cm Potter og anbringes paa et
afbrugt Varmebed, men med Vinduer over, og i
Begyndelsen lidt indesluttet Luft. Naar Planterne
er godt i Vækst, gives rigeligere Luft, der
anbringes Urtepotter under alle fire Hjørner af
Vinduerne, og de tages af om Natten, indtil
Nattefrost kan befrygtes, for at forhindre, at
Bladstilkene bliver for lange, og i samme Øjemed maa
Planterne have rigelig Plads. I Oktbr. indflyttes
de i Hus, helst et Sadeltagshus, med en Temp.
af 7-10° C., der dog, hvis Blomstringen ønskes
fremskyndet, kan forhøjes lidt. Til Handelsbrug
er Opbinding som Regel nødvendig og sker
almindeligt ved fire tynde Stokke, der anbringes ved
Potteranden. De fyldtblomstrede P. formeres i
Febr.-Marts ved Stiklinger, der sættes i
Formeringshuset eller enkeltvis i smaa Potter i stærkt
sandblandet Jord paa Varmebed. Formering kan
ogsaa ske ved Deling, efter at der er fremkaldt
Roddannelse paa Skuddenes nedre Del, som
efterhaanden er bleven bladløs og træagtig, ved nogen
Tid i Forvejen at omgive denne med Jord, der
holdes fugtig. Jordblanding: Bladjord,
Græstørvjord, Varmebedsjord og Sand. <sp>Sygdomme</sp> se
Drueskimmel.
H. G.

<sp>P. obconica</sp> Hance, Kina, blev indført 1883
som en uanselig Koldhusplante, der, mere paa
Grund af sin utrættelige Blomstring i
Vintermaanederne end egentlig paa Grund af sin
Skønhed, straks kom i Kultur. I den mellemliggende
Menneskealder har den oprindelig ubetydelige lille
Blomst gennemgaaet en fuldstændig Forandring,
saaledes at P. o. nu med sin oprindelige
Blomsterrigdom forener store Blomster og pragtfulde
Farver, og den hører sikkert nu til en af de
allermest dyrkede Potteplanter. De talrige Afarter og
Krydsningsprodukter falder i to Hovedgrupper,
nemlig de forbedrede P. o., sædvanlig i Handelen
kaldet <sp>P. o. grandiflora</sp>, af hvilke der
findes kortstilkede, langstilkede, frynsede og glatte
Blomster i en Række Farver indenfor karmin,
lilla og violet. Den anden Hovedgruppe dannes af
et Krydsningsprodukt af <sp>P. o.</sp> og <sp>P.
megaseifolia</sp> og gaar i Almindelighed under Navnet
<sp>P. o. gigantea</sp>. Bladene er større og stivere,
mere kortstilkede og mere blanke. Blomsterne er
meget store og sidder færre sammen end hos

<img>Primula obconica var.</img>
almindelig P. o. De findes i de samme Farver,
men i knap saa mange Nuancer. <sp>Kultur:</sp> Hvis
man ønsker Planterne i fuld Flor til Jul, saas
Frøet i Januar, ellers noget senere, i Skaale
eller Kasser i let Jord, dog ikke gerne
Bladjord eller Lyngjord, hellere almindelig Have- eller
Varmebedsjord med Tilsætning af Sand. Under
Jorden maa anbringes et omhyggeligt, mindst 5
cm dybt Dræn af Potteskaar. Frøet dækkes let og
fugtes med en fin Sprøjte, hvorpaa Skaalene
sættes mørkt en Ugestid i c. 10° C. Varme. Senere,
naar de sættes til Lyset, maa de helst staa i en
Bakke med Vand, dog saaledes, at dette ikke
staar højere end Drænet; paa den Maade kan
vedligeholdes en permanent Fugtighed, hvilket
ikke er let ved Hjælp af Overbrusninger En af
de faa Vanskeligheder ved P. o. Kultur er, at en
selv ganske kortvarig og forbigaaende Udtørring
ødelægger Spiringen. Senere er Kulturen
ualmindelig let, idet man prikler de unge Planter to,
tre eller endog fire Gange. Jordblandingen kan
passende bestaa af 3 Dele gammel Varmebedsjord,
1 Del Bladjord (Bøg), 1 Del Sphagnum, 1 Del
skarpt Sand. Denne Jordblanding bruges under
hele Kulturen, idet der dog ved de senere
Omplantninger kan anvendes lidt mindre Sand og
tilsættes noget gammel Gødning. Vanding med
flydende Gødning bør kun finde Sted sent paa
Sommeren. P. o. taaler ingen direkte Sol før i
September, men maa ellers have saa meget Lys,
som det er muligt, og ligeledes rigelig Luft. I
April, naar Planterne har 2 à 3 Blade, sættes
de paa Bænk. Hvis man ikke har særlig mange,
eller dersom man ønsker et særligt godt Resultat,
dyrkes de i Potte, idet de i Sommerens Løb
erholder 2 à 3 Skift efter Omstændighederne, det
sidste Skift nødigt senere end 1. Septbr.
Indflytningen og Blomstringen kan ske i et ganske koldt
eller et tempereret Hus, eftersom man ønsker at
hemme eller fremme Blomstringen. Hvis man
dyrker store Mængder, eller hvis man ikke har
Lejlighed til at give Planterne den fornødne gode
Pleje, navnlig med Hensyn til Vandingen, vil det
være fordelagtigt at dyrke dem Sommeren over
frit udplantede i Bænk, idet de omplantes et Par
Gange og derved efterhaanden faar den
nødvendige indbyrdes Afstand. Indpotningen maa helst
finde Sted i September, og man skal ikke af de
ofte meget store Rodklumper lade sig forlede til
at bruge for store Potter, hellere maa man
afrive en Del af Rødderne. De frit udplantede P. o.
bliver i Reglen de største, men blomstrer knap
saa godt som de pottekultiverede og er om
Vinteren mere udsatte for at raadne ved Hjertet. De
overvintrede Planter kan deles om Foraaret, men
dette giver sjældnere et godt Resultat. P. o. er
en udmærket Stueplante, yder et billigt
Bindemateriale, og ældre Planter kan om Foraaret,
udplantede i Halvskygge, live op i en ellers kedelig
Krog af Haven. Personer med særlig Disposition
dertil kan, ligesom med adskillige andre Planter,
ved Berøring med P. o. faa en Hudirritation af
forbigaaende Art.
G. N. B.

<sp>Primula til Frøavl</sp>. P. Auricula udsaas
i Juni, prikles og overvintres i Bænk for næste
Foraar at udplantes paa Bede med c. 40 cm
Afstand mellem Rækkerne og c. 75 cm mellem
Bedene. Den lykkes bedst paa velgødet, svær,
mod Middagssolen og stærk Vind beskyttet Plads,
og kan ved passende Tilførsel af Gødning forblive
staaende i flere Aar paa samme Sted. De
udplantes med c. 20 cm Afstand mellem Planterne, og
ved Blomstringen frasorteres ret skarpt, oftest
indtil Halvdelen, alle ikke fuldkommen gode
Planter og ligeledes en Del af de almindeligste
Farver, da der som Regel findes for rigeligt i
Bestanden af disse. Til Stamfrø udvælges særlig
smukke Blomster i god Farvesammensætning.
Frøet modner i Juli, afskæres i flere Gange,
inden Kapslerne aabner sig, saa Frøet tabes.
Eftertørres godt paa luftigt Sted. Tærskes ved at
bankes og gnides paa groft Sold. Renses paa Sold
og Drøftetrug.

<sp>P. sinensis</sp> udsaas i Juli og overvintres i
9 cm Potter saa koldt som muligt, saa de uden
at standse Væksten først begynder Blomstringen
i Jan. De omplantes i Febr. i 13 cm Potter for
ved langsom Vækst at give en kraftig
Blomsterflor i Marts-April. Ved Omplantningen frasorteres
alle de Planter, som paa Grund af en eller anden
Fejl ikke bør anvendes til Frøavl. Under
Blomstringen maa Planterne befrugtes 2 Gange om
Ugen, og helst i Solskin, ved med en ganske fin
Pensel forsigtig at føre Støvet, som sidder under
Arret, hen over dette. Støvet tages fra de
bedste Planter med de smukkeste Blomster. En
enkelt Plante kan give Støv til Befrugtning af
mange Blomster. Planterne luftes saa meget som
muligt og helst baade med Over- og Underluft, og
vandes mindst muligt, for at de ikke skal vokse
igennem efter Frøansætningen. Frøet modner
Juni-Juli og høstes ved at afskære de enkelte
Stængler, naar det overvejende Antal Kapsler paa disse
har brunt Frø. Det tørres paa Bakker, tærskes
og renses ved at gnides gennem groft Sold og
drøftes paa Drøftetrug.
H. G.

<sp>P. veris til Frøavl</sp> se <sp>Primula
Auricula</sp>.
</chapter>

<chapter name="Prinos verticillata">
<b>Prinos</b> <sp>verticillata</sp> se <sp>Ilex v.</sp>
</chapter>

<chapter name="Pritchardia">
<b>Pritchardia</b> (Palmaceæ). Varmhuspalme med
rank, søjleformet Stamme, som er beklædt med
Rester af tidligere Bladstilke. Bladene er store,
runde, vifteformede og spaltede i Spidserne. Det
er en særdeles smuk og dekorativ Palme, som
fortjener langt større Udbredelse i vore Varmhuse,
end den har. Den sætter Pris paa lidt høj
Vintertemperatur. <sp>P. filifera</sp> se Washingtonia f.,
som dog ikke kræver ret høj Varmegrad. <sp>P.
grandis</sp> se Licuala g. <sp>P. macrocarpa</sp>
Linden, Sydhavsøerne. <sp>P. pacifica</sp> Seem &
Wendl., Sydhavsøerne. <sp>Kultur</sp> se Palmekultur.
M. H.
</chapter>

<chapter name="Promenadepark">
<b>Promenadepark</b> se <sp>Offentlige Anlæg</sp>.
</chapter>

<chapter name="Provencerose">
<b>Provencerose</b> se <sp>Rosa</sp>.
</chapter>

<chapter name="Prunella">
<b>Prunella</b> (Labiatæ), Brunelle. Fleraarige,
urteagtige Planter. <sp>P. grandiflora</sp> Jacq.,
Europa, Danmark, 20-25 cm. Den har
aflangt-ægformede Blade og violette Blomster i en aksformet
Blomsterstand; en Varietet <sp>fl. albo</sp> har hvide
Blomster; en anden Varietet har fligede Blade;
Juli-August. Den egner sig til Plantning i
Stauderabat eller paa større Stenhøje, ogsaa som
Kantplante er den anvendelig. <sp>Kultur:</sp> Formeres
ved Frø eller Deling.
A. L.
</chapter>

<chapter name="Prunus">
<b>Prunus</b> (Amygdalaceæ), Blomme, Kirsebær,
Fersken, Mandel og Abrikos. Blandt Slægtens meget
talrige Arter findes høje, mellemhøje eller smaa
Træer og høje, mellemhøje eller lave Buske, hvis
ofte meget værdifulde Egenskaber som
Prydplanter især beror paa Blomsterne, der er hvide eller
rosenrøde, oftest til Stede i stor Mængde og
udspringende om Foraaret førend eller samtidig med
Løvspringet. Enkelte af Arterne har Værdi som
stedsegrønne Buske. Af dem, der nærmest er
beslægtede med og mest ligner Blomme, kan
nævnes: <sp>P. cerasifera</sp> Ehrh. (P. Myrobalana
Loisel.), Mirabel, Sydøsteuropa, Orienten, meget
smukt lille Træ eller høj Busk med hvide Blomster
førend Løvspringet og med gule, spiselige Frugter
(se Blomme og Grundstammer for Frugttræer).
Hertil hører den meget værdifulde Varietet <sp>P. c.
atropurpurea</sp> (P. Pissardii Carr.), Blodblomme med
mørk-purpurbrunt Løv, der holder sig uforandret
mørkfarvet lige til Løvfaldstid. Ogsaa i
Blomstringstiden meget smuk, idet Blomsterne, der har
purpurbrune Bægre og hvide Kronblade, kommer
til Udfoldelse samtidig med det rødlige, unge Løv.
Endvidere dyrkes der af P. c. en Varietet med
fyldte Blomster, <sp>P. c. fl. pleno</sp>. <sp>P. cornuta</sp>
Steud. Himalaya. Træ eller Busk, der staar Hæg
nær. Meget smukt paa Grund af sin kraftige
Vækst, meget store Blade og meget lange, oprette
Blomsterklaser. <sp>P. domestica</sp> L. (P. oeconomica
Borkh.), Blommetræ, Asien, lavt Træ, der
ligesom alle de herhen hørende, for Frugtens
Skyld dyrkede Former ogsaa meget vel kan
medregnes til Prydtræerne, meget smukke, som de
er i Blomstringstiden med deres Rigdom af hvide
Blomster samtidig med Løvspringet. (Se ogsaa
Blomme). Heraf dyrkes en Varietet med fyldte
Blomster, <sp>P. d. fl. pleno</sp>. — <sp>P. insititia</sp> L.,
Kræge, Europa, meget høj Busk med hvide
Blomster samtidig med Løvspringet og med smaa,
sortblaa, blaaduggede, spiselige Frugter (se Blomme
og Grundstammer for Frugttræer). — <sp>P.
maritima</sp> Wangenh., Nordamerika, høj Busk med
hvide Blomster samtidig med Løvspringet. — <sp>P.
nigra</sp> Ait., Nordamerika, lille Træ med hvide
Blomster førend Løvspringet. — <sp>P. spinosa</sp> L.,
Slaaen, Europa, almindelig vildtvoksende hos os,
høj, tornet Busk med hvide Blomster førend
Løvspring og smaa, sortblaa, runde Frugter, der bliver
siddende paa Busken efter Løvfald (se
Grundstammer for Frugttræer). <sp>P. s. fl. pleno</sp> har fyldte
Blomster.

Nærmest beslægtet med Kirsebær er følgende:
<sp>P. Avium</sp> L. (Cerasus Avium Moench.),
Fuglekirsebær, Sødkirsebær, Europa, ogsaa vildtvoksende
hos os. Højt Træ, der hører til de smukkeste
Prydtræer (se ogsaa Kirsebær og under Grundstammer
for Frugttræer). Af denne dyrkes der talrige
smukke Varieteter, hvoraf fremhæves: <sp>P. A.
pendula</sp> med hængende Vækst, <sp>P. A. fl. pleno</sp>
med store, fyldte, hvide Blomster, meget
værdifuld. — <sp>P. Cerasus</sp> L. (Cerasus vulgaris Mill.),
Surkirsebær, Lilleasien, lille Træ, der foruden at
være Frugttræ tillige meget berettiget fortjener
at nævnes mellem de smukkeste Prydtræer. (Se
ogsaa Kirsebær og Grundstammer for Frugttræer).
<sp>P. C. fl. pleno Rhexii</sp> og <sp>P. C. fl. pleno
ranunculiflora</sp> har store, fyldte, hvide
Blomster, og hører begge til de smukkeste
Prydtræer. — <sp>P. C. semperflorens</sp>,
Allehelgen-Kirsebær, ejendommeligt ved at det gennem det
meste af Sommeren vedbliver at udvikle en Del
Blomster og Frugter. — <sp>P. fruticosa</sp> Pall.
(Cerasus, Chamæcerasus Loisel.), Sydeuropa, høj
Busk. <sp>P. f. pendula</sp> har slanke, overhængende
Grene og er derfor smuk i Form af et lille,
stammet Krontræ. — <sp>P. incana</sp> Stev., Sydeuropa,
mellemhøj Busk med smaa rosenrøde Blomster
samtidig med Løvspringet. — <sp>P. japonica</sp> Thunb.
(Cerasus japonica Loisel.), Japan, Kina, lav Busk,
som paa en ikke meget gunstig Vokseplads er
tilbøjelig til at fryse delvis ned om Vinteren. Den
blomstrer førend Løvspringet med knippestillede
Blomster siddende langs de oprrette, slanke Grene
fra foregaaende Aar. Det er egentlig kun de
fyldtblomstrede Varieteter af denne, som kendes og
dyrkes hos os. <sp>P. j. fl. albo pleno</sp> har fyldte,
hvide og <sp>P. j. fl. roseo pleno</sp> har fyldte,
rosenrøde Blomster. — <sp>P. Laurocerasus</sp> L.
(Cerasus L. Loisel.), Kirsebærlaurbær,
Sydøsteuropa, Orienten. Paa god Vokseplads haardfør, meget
smuk og værdifuld stor Busk med store, aflangt
ovale, stedsegrønne, læderagtige, glinsende, grønne
Blade. Blomsterne er temmelig uanselige og
kommer, ligesom altsaa ogsaa Frugterne, kun til
Udvikling hos os under .gunstige Forhold.
Hovedsagelig efter Bladenes Form skelnes der mellem
talrige Varieteter, saaledes har <sp>P. L.
angustifolia</sp> lange og smalle Blade, <sp>P. L. latifolia</sp>
store og brede og <sp>P. L. rotundifolia</sp> korte,
mere rundagtige Blade. <sp>P. L. caucasica</sp> (P. L.

<img>Prunus japonica.</img>
colchica) har slankere Grenvækst, mørkere Blade
og skal være nok saa haardfør som Hovedarten.
<sp>P. L. schipkaënsis</sp> er en fra Balkan indført
Form, den har mindre Blade end de andre nævnte
Varieteter, men skal være særlig haardfør selv på
mere udsat Sted. — <sp>P. lusitanica</sp> L., Spanien,
Portugal, er i sin Hjemstavn et mellemhøjt Træ
med ægformede, læderagtige stedsegrønne,
glinsende Blade. Hos os bliver den dog, selv paa
gunstigste Vokseplads, meget sjældent til andet end en
Busk. — <sp>P. Mahaleb</sp> L. (Cerasus M. Mill.),
Weichseltræ, Sydeuropa, Orienten, lille Træ eller
meget høj Busk med hvide Blomster samtidig
med Løvspringet (se ogsaa Grundstammer for
Frugttræer). <sp>P. M. pendula</sp> har hængende
Vækst. — <sp>P. Padus</sp> L. (Cerasus P. D. C.), Hæg
eller Hægebærtræ, Europa, Asien. Ogsaa vild hos
os. Velkendt, meget smukt, mellemhøjt eller lille
Træ eller meget høj Busk med en Rigdom af smaa,
hvide Blomster i hængende Klaser lige efter
Løvspringet og med smaa, sorte, kuglerunde Frugter.
<sp>P. P. fl. pleno</sp> har fyldte Blomster. <sp>P. P.
aucubæfolia</sp> har gulbrogede Blade. — <sp>P.
pendula</sp> Maxim., Japan. Meget smukt, lille Træ med
bred, til alle Sider overhængende Krone og,
samtidig med Løvspringet, en Rigdom af store, svagt
rosenrøde Blomster. Især smuk som stammet lille
Krontræ. — <sp>P. pensylvanica</sp> L. fil.,
Nordamerika, smukt, lille, rundkronet Træ med hvide
Blomster samtidig med Løvspringet. — <sp>P.
Pseudocerasus</sp> Lindl., Kina, Japan, lille Træ med
en stor Rigdom af langstilkede, store, hvide eller
rosenrøde Blomster førend Løvspring. Det findes
næsten udelukkende dyrket i sine Varieteter med
meget store, halvfyldte eller fyldte Blomster af hvid,
blegrød eller rosenrød Farve, der i
Planteskolefortegnelserne opføres under forskellige Navne,
saasom <sp>P. P. fl. roseo pleno</sp> med rosenrøde, fyldte
Blomster. <sp>Cerasus Sieboldii</sp> Carr. med store,
hvide, fyldte Blomster. <sp>Cerasus Watereri</sp>
hort. med store, halvfyldte, rosenrøde Blomster;
dejlige Varieteter er endvidere <sp>P. P. Hisakura</sp>
med meget store fyldte rosenrøde Blomster og
<sp>Shidare Sakura</sp> med overhængende Grene og
store, fyldte rosenrøde Blomster o. m. fl. — <sp>P.
pumila</sp> L. (Cerasus p. Michx.), Nordamerika, lav
Busk med hvide Blomster samtidig med
Løvspringet. — <sp>P. serotina</sp> Ehrh. (Cerasus s. Loisel.),
Nordamerika, mellemhøjt Træ med udbredt Vækst,
smukt ved sine ovale, noget læderagtige, stærkt
glinsende, mørkegrønne Blade. Blomsterne i
Klaser, smaa og uanselige, fremkommer efter
Løvspringet. — <sp>P. virginiana</sp> L. (Cerasus v.
Michx.), Nordamerika, lille Træ eller høj Busk,
der ligner Hæg meget og let kan forveksles med
denne; den blomstrer noget senere end denne.

Nærmest beslægtet med Fersken, Mandel og
Abrikos er følgende: <sp>P. persica</sp> Stokes.
(Amygdalus persica L., Persica vulgaris Mill.) se
Fersken. — <sp>P. triloba</sp> Lindl. (Amygdalopsis
Lindleyi Carr.), Rosenmandel, Østasien, mellemhøj,
meget smuk Busk, hvoraf der hidtil udelukkende
dyrkes den fyldtblomstrede Varietet: <sp>P. t. fl.
pleno</sp>, denne har førend Løvspringet store, fyldte,
rosenrøde Blomster siddende langs foregaaende Aars
Grene i disses hele Længde. — <sp>P. Amygdalus</sp>
Stokes, se Mandel. — <sp>P. nana</sp> Dippel se
Amygdalus nana, <sp>P. armeniaca</sp> L. (Armeniaca
vulgaris Lam.) se Abrikos.
A. B.

<sp>Anvendelse:</sp> P. repræsenteres ved en
Mængde indbyrdes meget forskellige Arter og
Varieteter og tjener som Følge deraf til lige saa
forskelligt Brug. De pomologiske Kulturformer lades
her ude af Betragtning som saadanne og nævnes
kun som Kilde til Erhvervelse af Grundstammer,
ikke alene for Økonomitræer, men, under Hensyn
til det nære eller fjernere Slægtskab med de to
Hovedgrupper, Blommer og Kirsebær, ogsaa for
mange Sirtræer. P. Cerasus trives paa tør Jord,
giver i vild Tilstand mange Rodskud og kan
som saadan benyttes med Fordel paa ikke alt for
udsatte Jordvolde og Skrænter, hvor den samtidig
kan tjene som Læ- og Frugttræ. Paa samme Maade
kan benyttes flere rodægte Blommesorter, men kun
paa noget bedre og ikke saa tør Jord. Kirsebær
kan benyttes som Allétræer paa en Plads med
nogenlunde Læ. Man tiltrækker dem i dette Øjemed
højstammede og vælger en Sort, som ikke
efterstræbes af Fuglene. Van der Natte er at
foretrække, da den bygger sig bedst. Til Brug i
Anlæg kan P. serotina og P. Padus anvendes i
Forgrunden af høje Trægrupper, førstnævnte virker
ved sit smukke Løv og sidste ved hvide Blomster
i det tidlige Foraar. Begge kan trives i Skygge,
P. Padus endogsaa i stærk Skygge og paa fugtig,
kun ikke sur Bund, og de er tillige med P.
Mahaleb og P. virginiana særdeles egnede til Fyld i høje
Busketter; P. Mahaleb er tillige en haardfør og
stærk Læplante, og den er anvendelig som
Grundstamme (se d. A.). A. Padus aucubæfolia, med
svagt gulpunkterede Blade, kan anvendes som
større, fritstaaende Busk, og P. P. rotundifolia, som
har store Blade, stærkere Vækst og bygger sig
som et velformet Træ, er en løvrig og fyldig
Solitærplante paa Steder med indesluttet Luft og
fugtig Bund. Af særlig smukke, som fortrinsvis kan

<img>Punmus Pseudocerasus Hisakura.</img>
anvendes i dekorative Plantninger, til
Pottekultur eller til at staa frit, kan nævnes, af Former,
som formeres paa P. Avium: Varieteterne af P.
Pseudocerasus og især den pragtfulde og
velvoksende P. P. fl. roseo pl., P. C. ranunculiflora fl.
pl. og Rhexii, alle for blomstrende Busketter og
som fritstaaende paa en Plads, hvor de kan
iagttages i kort Afstand, P. fruticosa pendula, et lille,
næsten kuglerundt Hængetræ, anvendeligt som
fritstaaende paa lille Plads og paa Gravsteder, P.
pendula som fritstaaende paa noget beskyttet Plads,
P. Mahaleb pendula, der er stærk som Hovedarten
og paa kraftig Højstamme, bygger sig med noget
barok, malerisk Vækst, er anvendelig som
fritstaaende og i højere Grupper med pyramidale og
rundkronede Træer, — af Former, som formeres paa P.
cerasifera, er P. c. atropurpurea (P. Pissardi) i
Busk- eller Stammeform egnet til fritstaaende,
brogetbladede Grupper og Busketter, P. spinosa fl. pl.
som fritstillet Busk paa en lille Plads, i større
Stenpartier eller i Forgrunden af Busketter, hvor dens
Mylr af tætfyldte Smaablomster kan ses paa nært
Hold, P. japonica fl. albo pl. og fl. roseo pl. som
buskformede paa lun, beskyttet Plads, men
hovedsagelig til Pottekultur, P. triloba fl. pl., en af de
smukkest rødblomstrede Smaabuske og lige saa
yndet som pyntelig i Smaahaver, hvad enten den som
stamformet staar frit i en Plæne eller som
buskformet i Forgrunden af et Busket. Den er
endvidere god til Drivning i Potte; i Stamform er den
undertiden bedst paa Friland, naar den er forædlet
paa P. spinosa. — Af de rodægte Arter er den
haardføre og nøjsomme P. spinosa fortrinlig paa
Diger og stejle Skrænter, som den gennemvæver
med Rodskud og beklæder med et
uigennemtrængeligt Krat. P. insititia kan anvendes paa
lignende Maade under noget bedre Forhold. P.
pumila anbringes under Hensyn til dens liggende
Vækst. De brogetbladede Varieteter har kun ringe
Betydning, men er dog anvendelige i større eller
mindre Busketter. Enkelte Varieteter med
afvigende Vækst eller smukke Blomster kan ogsaa
benyttes i mere dekorative Grupper. P.
Laurocerasus giver god Afveksling i finere
Naaletrægrupper, i brudte Plantninger, større Stenpartier og
særlig i Nærheden af Beboelser, saa længe den
efter Løvfaldstid kan staa uden Dækning. Dens Blade
er et godt Kransemateriale, og dyrket i Potte eller
Ballie er den en god og meget brugbar
Dekorationsplante (se d. Artikel). Af Varieteterne har
caucasica og rotundifolia hidtil vist sig som de bedste
og smukkeste. De kræver alle lun, beskyttet Plads,
trives godt i Halvskygge, taaler endogsaa stærk
Skygge, men modner Skuddene bedre og bliver
mere modstandsdygtige mod Vinteren, naar de
staar under fuld Paavirkning af Lys og Sol. I
strenge Vintre maa de dækkes. P. lusitanica kan
anvendes som P. L. <sp>Kultur:</sp> P.-Arterne
formeres ved Frø, for saa vidt dette kan faas. For
de Arter, der kan spire første Foraar, som
Kirsebær og de amindelige Blommer, sker Udsæden
tidlig om Efteraaret, eller Frøet indslaas om
Vinteren i fugtigt Sand, opbevares bedst i en frostfri
og tør Kælder, holdes jævnt fugtigt, omrøres
jævnlig for at hindre det fra at skimle og saas
tidligt om Foraaret, da ellers meget spiredygtigt Frø
gaar tabt, Kirsebærstene kan dog i nogle Tilfælde
ligge et Aar over i Jorden uden Skade. Arter som
P. Padus og P. serotina kan saas som fornævnte
eller indslaas et Aar i fugtigt Sand. Meget
kraftige Planter af Blommer og Kirsebær, særlig af P.
cerasifera og P. Avium, kan allerede som enaarige
efter Studsning paa Roden udplantes i
Kulturrækker til Okulation. De mindre Planter kræver
længere Tid til Opdrættet, idet de først maa gives eji
Forskoling, men denne medfører til Gengæld, at
de to Gange kan blive studsede paa Eoden og
derved faa et bedre Rodnet før endelig Udplantning
paa Blivestedet. De prikles passende i 5 Rækker paa
1,20 m brede Bede og optages om Efteraaret eller
om Foraaret, naar de efter 1-2 Aars Vækst har
faaet tilstrækkelig Udvikling. Om Foraaret
udplantes de i Rækker, for ornamentale Sorter med 80
om Afstand imellem Rækkerne og c. 50 cm
imellem Planterne. P. Mahaleb, P. serotina, P. Padus
og P. virginiana kan prikles som fornævnte, og
for Viderekultur omplantes i Rækker i 60 cm
Afstand. Det gælder for dem alle, at de ved
Optagning om Efteraaret indslaas godt om Vinteren,
og før Plantning om Foraaret studses paa Roden,
Arter som P. cerasifera eventuelt ogsaa i Toppen.
P. Padus og P. virginiana kan ogsaa formeres ved
Aflægning og undertiden ved Rodskud, især P.
Padus, naar den staar paa muldet, lidt fugtig Bund,
men Rodskud vokser langsomt og giver ikke saa
smukke Planter. Varieteterne af P. Padus formeres
ved Okulation paa Hovedarten, Varieteterne af P.
Mahaleb paa Hovedarten eller paa P. Avium; P.
virginiana formeres ved Frø eller ved Okulation paa
P. Padus. Foruden ved Frø kan, som allerede
nævnt, P. spinosa, P. insititia, P. Cerasus og flere
Blommesorter formeres ved Rodskud. Varieteter
og ikke nævnte fremmede Arter formeres lettest
ved Okulation eller i det tidlige Foraar ved
Kopulation eller Kilepodning paa nærbeslægtede. For at
sikre Resultatet ved Okulation af vanskelige og for
Kulden ømtaalige Kulturformer er det gavnligt
umiddelbart efter Udførelsen at oversmøre hele
Okulationsstedet tyndt med let affaldende Podevoks,
hvilket atter fjernes, naar Bindene løsnes, og
fornyes. Ved Grundokulanter hyppes om Efteraaret
Jord omkring Knoppen, som forbliver dækket,
indtil den om Foraaret begynder at gøre Vækst, og
ved Topokulanter bevikles den med svagt udadbøjet
Vokspapir (Pergament) eller blot med Halm.
Hypning er f. Eks. gavnlig ved P. triloba, Abrikos og
Fersken, hvilken sidste det ogsaa undertiden
lønner sig at bevikle med Pergament, før Hypningen
finder Sted, men Pergamentet maa da fjernes
betids om Foraaret. Ved Podning af P. pendula,
Varieteterne af P. Pseudocerasus o. l. er man ofte
udsat for, at Snudebiller ganske afgnaver
Podekvistens Knopper og undertiden Barken med. Ved
et let, rask Slag paa Stammen falder Billerne til
Jorden og ved at ligge stille paa Bug eller Ryg
lader som de er døde, men saa snart de mærker,
at der er Ro, fornyes Ødelæggelsen. Man kan
værge sig derimod ved f. Eks. at omgive Kvisten
med et Stykke udspærret aaben, hvid Gaze, indtil
Knopperne har skudt igennem, eller ved paa
Stammen at anbringe en foroven fastbunden, mod
Jorden tragtformet udstaaende Halmskærm af 6-8 cm
lange, stive Straa, som forneden er dyppede i
Tjære, kun maa det iagttages, at denne ikke flyder
ned ad Stammen. P. Laurocerasus formeres ved
Stiklinger i Aug., enten i Kasser og overvintres
da under Glas, eller i Rammer paa Friland, eller
endog ganske i det fri paa en beskyttet Nordrabat
eller anden lun Plads med permanent Skygge,
hvor Stiklingerne dækkes med Løv og Granris om
Vinteren. Under hele Opdrættet maa P. L. have
lun Plads, god Næring og dækkes om Vinteren.
Den taaler godt Beskæring, og denne udføres dels
for Formens Skyld og et frodigere Udseende og
dels efter Nedfrysning i Toppen. P. lusitanica
formeres ved Frø og ved Stiklinger under Glas.
J. B.

P. Padus med Varieteter trives næsten overalt
i Norge. P. spinosa er udmærket som Prydbusk
i Landets nordlige Egne, hvor den bliver meget
smukkere end Syd i Landet. P. Cerasus med
Varieteter kan dyrkes helt op til Lofoten, i de nordlige
Egne dog kun paa lune Voksesteder og
Varieteterne kun, naar de er forædlede lige nede ved
Jorden. P. cerasifera, Mahaleb og virginiana og
disses Varieteter vil, maaske med Undtagelse af
sidstnævnte, ikke kunne lykkes længere mod Nord
end til Stenkjær. P. triloba trives i Indlandsegne
og paa lune Voksesteder helt op til søndre
Helgeland, maaske længere. P. Laurocerasus og
japonica egner sig nærmest kun for de sydvestlige Egne
af Landet.
N—k.

<sp>Drivning af Prunus triloba</sp>. Hertil
anvendes lavtforædlede Planter med 8-10 Grene,
enten kultiverede i Potte Sommeren forud, hvad
der giver det sikreste Resultat, eller straks
indplantede i Potte. Drivningen kan paabegyndes
sidst i November, og man kan ved 20-25° C. og
stærk Oversprøjtning have dem i Blomst til Jul.
I Januar behøves kun 15-20° C. Blomstringen
indtræder efter 3-4 Ugers Drivning.
L. A.
</chapter>

<chapter name="Prydfrugter">
<b>Prydfrugter</b> se <sp>Udvalg af Træer og
Buske med smukke Frugter</sp>.
</chapter>

<chapter name="Fræcipitat">
<b>Fræcipitat</b> se <sp>Kunstgødning</sp>.
</chapter>

<chapter name="Prærierose">
<b>Prærierose</b> se Busketroser under <sp>Rosa</sp>.
</chapter>

<chapter name="Psalliota campestris">
<b>Psalliota</b> <sp>campestris</sp> se <sp>Champignon</sp>.
</chapter>

<chapter name="Pseudococcus">
<b>Pseudococcus</b> se <sp>Kaffelus</sp>.
</chapter>

<chapter name="Pseudolarix">
<b>Pseudolarix</b> (Abietaceæ). <sp>P. Kæmpferi</sp>
Gord. (Larix K. Fort.), Guldlærk, Kina, et hos os
neppe haardført Naaletræ, hvoraf der, ogsaa af
denne Grund, kun forefindes smaa Eksemplarer her
i Landet. I sin Hjemstavn bliver det et mægtigt
Træ af pyramideformet Vækst med horisontale
Grene. Naalene er ligesom hos Lærk bløde og
affaldende og sidder i Bundter paa Dværggrene, men
de er betydelig længere og bredere end hos nogen
Lærkeart.
A. B.

<sp>Anvendelse:</sp> P. er i god Udvikling
velbygget og smuk, og den interesserer ved sine
lange, bløde, lysegrønne Naale og sin ofte
glimrende, guldgule Høstfarve, hvorved den afviger fra
de fleste andre Naaletræer. Dens
Ejendommeligheder iagttages bedst, naar den staar i nære
Omgivelser af eller er plantet imellem andre Arter
med afvigende Struktur og Farve. <sp>Kultur:</sp> P.
formeres ved indført Frø, som saas i Potter eller
i Kasser under Glas, prikles som en- eller toaarig
i Kasser og overvintres de første 2-3 Aar frostfrit,
plantes derefter i Rammer eller paa et lunt,
solvarmt Sted paa Friland i let, porøs Jord, og
dækkes de første Vintre med Løv og Granris. Trods
Dækning paa Friland fryser Topskuddet aarligt
noget tilbage i flere Aar, men efterhaanden
fremkommer fast, modent Træ, som uden Dækning
taaler endog haarde Vintre og aarligt giver nyt
Topskud. P. er langsom og noget besværlig i
Opdrættet, og den er længe om at komme i god
Vækst efter Omplantning, men den har vist at
kunne blive smuk ogsaa i vort Klima, og den
bærer med Rette Navnet Guldlærk.
J. B.

P. vides ikke at være forsøgt i Norge.
N—k.
</chapter>

<chapter name="Pseudomanes">
<b>Pseudomanes</b> se <sp>Rodhals-Galle</sp>.
</chapter>

<chapter name="Pseudopanax crassifolium">
<b>Pseudopanax</b> <sp>crassifolium</sp> se <sp>Panax c.</sp>
</chapter>

<chapter name="Pseudotsuga">
<b>Pseudotsuga</b> (Abietaceæ). <sp>P. Douglasii</sp> Carr.
(Tsuga Douglasii Carr.), Douglasgran, vestlige
Nordamerika, et haardført Naaletræ, der i sin
Hjemstavn kan opnaa kæmpemæssig Størrelse (over 100
m Højde). Hos os forefindes den temmelig
almindelig plantet, adskillige Steder som prægtige og
meget anselige Træer. I sin Hjemstavn spiller
den en vigtig Rolle som Nyttetræ for Vedets Skyld
og har ogsaa i vort Skovbrug allerede længe været
Genstand for Forsøgsdyrkning. Som fritstaaende er
den af stor Skønhed, af bred, kegleformet Vækst
med Grene lige fra Jordoverfladen. I Dragt ligner
den nærmest Slægten Ædelgran med flade, ganske
bløde og friskgrønne Naale. Af de talrige
Former kan følgende nævnes som de mest afvigende:
<sp>P. D. glauca</sp> (P. glauca Mayr.) er en
Bjergform fra Kolorado med udpræget blaagrøn
Farvetone, langsommere voksende med mere sluttet
Vækst, men mere haardfør mod Frost og mere
egnet til Dyrkning i Egne med Fastlandsklima end
Hovedarten, der kun trives godt i mildere og
fugtigere Ø- eller Kystklima.
A. B.

<sp>Anvendelse:</sp> P. er et hurtigvoksende,
velbygget og smukt Træ, som i landskabeligt Øjemed
kan finde Anvendelse i større Plantninger, men
som ved Bygning og øvrige Naturel er bedre egnet
til at anbringes i fritstillede, aabne Grupper og
til at staa ganske frit. P. D. glauca er
nogenlunde konstant ved Frø, men Frøplanterne varierer
noget i Vækst, men særlig i Farve, idet
adskillige er mere graagrønne og enkelte stærkt
sølvgraa eller blaagraa i Lighed med de smukke Picea
pungens glauca. De sølvgraa Former dekorerer
smukt i Have og Park, men hved enten de
anbringes enkeltvis eller flere samlede, maa de
kunne udvikle sig aldeles frit og maa helst kunne
ses imod mørkfarvede Omgivelser. I Amerika,
hvor Hovedarten hovedsagelig vokser i Kystegne
eller dog paa Lokaliteter med lignende
Klimatforhold, er den et af de økonomisk vigtigste
Naaletræer og kaldes der almindeligt »Red-Fir«, paa
Grund af sit rødlige Kærne ved. Det vilde være
ønskeligt, om dette mægtige Træ ogsaa blev
benyttet mere almindeligt som Skovtræ hos os. For
at Hovedarten efter sin Natur kan udvikle sig
normalt og smukt, kræver den let, ikke for tør Jord,
Læ, men dog fri Luft og rigelig atmosfærisk
Fugtighed. Paa næringsrig Jord giver den som yngre
meget lange, ofte knæbøjede Topskud og
undertiden Sommerskud, som lider af Foraarsfrost, bliver
for svær i Toppen og staar ikke fast mod Vinden;
i fattigere Jord paa en Plads med frisk, fugtig
Luft faar den mindre stærk Vækst og dermed større
Modstandsevne. I skarp, tør Luft trives den ikke,
og den er ikke brugbar til Underplantning.
Bjergformen viser sig derimod mere modstandsdygtig
imod Kulde og Vind, er bedre egnet til
forskelligt gartnerisk Brug og maa tillige anses for at
være den, som er bedst egnet til Skovbrug.
<sp>Kultur:</sp> P. formeres ved Frø, som i alt Fald
foreløbig maa indføres. Det efterstræbes af Fuglene og
maa derfor ligesom Frøet af Picea, Pinus og Larix
umiddelbart før Udsæden indslemmes i Mønje, som
er opløst i Vand. Frøet saas i vel tilberedt, let
og varm Jord, paa lun Plads, som nævnt under
Picea, med bevægeligt Skyggedække, hvor
Planterne tilmed lettere kan beskyttes de to første
Vintre ved Dækning med Granris. De optages som
toaarige om Foraaret, studses paa Roden og prikles
i 7 à 5 Eækker paa 1,20 m brede Bede, eftersom
man vil have dem til at staa to eller tre Aar. Godt
udviklede Planter bør kun staa to Aar. Til
Viderekultur udplantes de efter Studsning paa Roden i
Rækker i 60 m Afstand, og der bør ikke hengaa
over to-tre Aar imellem Omplantning, ved hvilken
de stedse gives forøget Plads, saa de uhindret kan
udvikle sig. Formerne pendula og glauca kan
formeres ved Podning paa Hovedarten, men rettest
paa Bjergformen, med Fremgangsmaade som nævnt
under Abies.
J. B.

P. holder sig godt i de sydlige Dele af Norge,
men holder sig vanskelig længere mod Nord end
til Romsdalen.
N—k.
</chapter>

<chapter name="Psila rosæ">
<b>Psila</b> <sp>rosæ</sp> se <sp>Gulerodsfluen</sp>.
</chapter>

<chapter name="Psykrometer">
<b>Psykrometer</b> se <sp>Fugtighedsmaaler</sp>.
</chapter>

<chapter name="Psylla">
<b>Psylla</b> se <sp>Bladlopper</sp>.
</chapter>

<chapter name="Psylloides">
<b>Psylloides</b> se <sp>Rapsjordloppen</sp>.
</chapter>

<chapter name="Ptarmica">
<b>Ptarmica</b> se <sp>Achillea</sp>.
</chapter>

<chapter name="Ptelea">
<b>Ptelea</b> (Rutaceæ). <sp>P. trifoliata</sp> L.,
Læderkrone, Nordamerika, haardfør, høj Busk eller lille
Træ ined smukke, finnede Blade og i Juni
Blomster, der, paa Grund af at de er ganske smaa og
grønlighvide, i sig selv er uanselige, men da de er
stærkt vellugtende og sidder samlede i store
Halvskærme, bliver de dog til Pryd for Busken.
Frugterne er kredsrunde, flade Vingefrugter, der ved
deres Mængde og deres lysegrønne Farve ligeledes
pryder Busken meget; de bliver siddende paa denne
til længe efter Løvfald. <sp>P. t. aurea</sp> har smukt
gulfarvet Løv. <sp>P. t. glauca</sp> har Løv af
blaaliggrøn Farve.
A. B.

<sp>Anvendelse:</sp> P. er en velegnet Busk for
Busketter. Varieteten aurea hører til vore
smukkeste, rent gulbladede Buske, men kun, naar den
staar i fuldt Sollys; den virker stærkt i
brogetbladede Grupper, særlig imod mørkfarvede
Omgivelser, og kan finde Anvendelse som fritstaaende,
naar den holdes i Form ved Beskæring. <sp>Kultur:</sp>
P. formeres ved Frø, som, naar det saas om
Efteraaret straks efter Modning, spirer villigt om
Foraaret. Planterne prikles som enaarige i 5 Rækker
paa 1,20 m brede Bede, og efter 2 Aars Vækst
omplantes de om Foraaret i Rækker i 60 cm
Afstand, ved begge Plantninger efter Studsning paa
Roden og sidste Gang tillige paa Toppen.
Varieteterne formeres ved Podning paa Hovedarten, bedst
under Glas, med Fremgangsmaade som nævnt for
Acer m. fl. P. ynder letmuldet, ikke stærkt fugtig
Jord og bliver bedst, naar den kan udvikle sig frit;
den kan formes ved Beskæring paa de yngre Grene,
men taaler ikke Nedskæring.
J. B.

P. egner sig udmærket for Fjordegnene i Norge
fra Kristiania til Nordfjord og holder sig ogsaa
paa gode Voksesteder paa Søndmør og længere nord.
N—k.
</chapter>

<chapter name="Pteridium aquilinum">
<b>Pteridium</b> <sp>aquilinum</sp> se <sp>Pteris a.</sp>
</chapter>

<chapter name="Pteris">
<b>Pteris</b> (Polypodiaceæ). Talrig Bregneslægt, der
omfatter mange fortrinlige Arter og Kulturformer
baade til Koldhus, halvvarmt Hus og Varmhus.
En indenlandsk Art: <sp>P. aquilina</sp> L. (Pteridium
aquilinum), Ørnebregne, er almindelig i vore
Hedeegne og Skove, hvor den under gunstige Forhold
breder sig stærkt og kan opnaa indtil 2 m Højde.
Skønt der ikke er noget særlig skarpt Skel
mellem Sorterne til Koldhus og tempereret Hus, og
Smaaplanter til Viderekultur helst maa kultiveres
paa let Undervarme i tempereret Hus, kan dog til
Koldhus fremhæves: <sp>P. cretica</sp> L., Italien,
Kreta etc., med Varieteter: <sp>P. c. major</sp> der har
store, læderagtige Blade og er en udmærket
Dekorationsbregne; <sp>P. c. albo-lineata</sp> med
hvidstribede Blade og lav Vækst; <sp>P. c. nobilis</sp> med
noget krusede Blade, robust og tætsluttet Vækst.
<sp>P. longifolia</sp> L., Amerika og Australien, med
lange, smalle, mørkegrønne Blade. <sp>P. serrulata</sp>
L. fil., Kina, Japan, med Varieteterne <sp>P. s.
cristata</sp> med krusede Bladspidser — fortrinlige
Jardinièreplanter — og <sp>P. s. plumosa</sp>, der har
lange, sirligt hængende Blade med lysere Spidser,
smuk Ampelplante. <sp>P. s. Wimsettii</sp> er en
meget smuk og karakteristisk nyere Bregne med
stærkt krusede og fligede Bladdelinger; den har
derfor ogsaa faaet stor og fortjent Udbredelse i de
senere Aar, er let og taknemmelig i Kultur og ret
konstant ved Sporeformering. <sp>P. straminea</sp>
Mett., Chili, med smukke, saftiggrønne Blade. <sp>P.
tremula</sp> R. Br., Australien, særdeles dekorativ
Koldhusbregne.

<img>Pteris cretica Mayi.</img>
Til tempereret Hus: <sp>P. argyrea</sp> Moore. (P.
quadriaurita var. argyrea), højst dekorativ med
sølvhvide Baand langs Hovedribberne. <sp>P.
cretica L. Mayi</sp>, Krydsning mellem P. cretica
albolineata og P. serrulata cristata, smukt kruset og
hvidstribet. <sp>P. flabellata</sp> Thunb., Sydafrika,
er en overordentlig smuk Sort med blanke,
saftiggrønne Blade, smuk, regelmæssig Form, let og
frodig Vækst og lige anvendelig og dekorativ som
Potteplante, til Jardinière- og til Stuebrug; alt i
alt en meget værdifuld Nyhed. Dette gælder
ogsaa i ikke mindre Grad en anden nyere Pteris-Art
fra de senere Aar, Pt. <sp>Parkeri</sp> med talrige
brede, mørkegrønne Blade, en sundt og kraftigt
voksende, meget smuk og typisk Art, som hurtigt
har fundet fortjent Udbredelse, ogsaa som
Stuebregne, paa Grund af dens holdbare, noget
læderagtige Blade. <sp>P. Victoriæ</sp> hort. (P. ensiformis
Burm.), det indiske Arkipelag, fin og elegant
Bregne med hvidbrogede Blade. <sp>P. palmata</sp> se
Doryopteris. Til egentligt Varmhus kan nævnes den
smukke lille <sp>P. tricolor</sp> hort. (P. quadriaurita
var. tricolor) med ejendommelig Farvetegning i
grønt, hvidt og rødt; den kræver mere Varme og
kan vanskelig holdes i god Kultur uden ved Hjælp
af Glasklokke. <sp>Kultur:</sp> Med Undtagelse af nogle
faa af de her nævnte P., der er noget vanskelige
at faa i god Kultur, f. Eks. P. Victoriæ, er
Kulturen let og simpel. Ved Sporeformering faar man
i det andet Aar smukke Dekorationsplanter, dog
er hertil at bemærke, at Sporeudsæd for P.s som
for de fleste andre Bregners Vedkommende ofte
giver meget ukonstant Resultat, hvor flere
Bregnearter vokser sammen i samme Hus; de bør derfor
saa vidt muligt adskilles og ikke faa Lejlighed til
indbyrdes Bestøvning. Frøplanterne holdes i det
første Aar varmere — i Prikleskaale eller Kasser
i Formeringshuset. — I den anden Sommer vil en
lav Bakke, der fra Begyndelsen af kan afgive
nogen Undervarme, og hvor Skygge, sluttet og
fugtig Luft og en Temperatur af 14-18° C. kan
vedligeholdes, frembyde de heldigste
Kulturbetingelser. Herfra tages de ind om Efteraaret til
dekorativt Brug. Formeringen kan ogsaa ske ved Deling,
men Sporeformering er at foretrække. Se i øvrigt
Bregnekultur.
M. H.
</chapter>

<chapter name="Pterocarya">
<b>Pterocarya</b> (Juglandaceæ) Vingevalnød, haardføre
Træer eller Buske. <sp>P. caucasica</sp> C. A. Mey.
(P. fraxinifolia Spach.), Kaukasus, Armenien, er
som oftest et lige fra Jorden buskformet forgrenet,
bredkronet og tæt, ofte højt og anseligt Træ.
Meget smukt ved sin Vækst og sin tætte Fylde af
prægtige, indtil 45 cm lange, mangefinnede Blade.
Blomsterne uanselige, siddende i Rakler, men
Hunraklerne udvikler sig hen paa Sommeren til meget
lange (30-40 cm), lodret nedhængende,
klaseformede Frugtstande, der, trods selve de smaa
Frugters grønne Farve, ved deres Længde og sirlig
nedhængende Klaseform dog bidrager til at smykke
Træet. <sp>P. stenoptera</sp> D. C., Kina, ligner i
Vækst og andre Forhold foregaaende meget, dens
mangefinnede Blade har Midtribben, imellem
Smaabladene, forsynet med smalle, bladagtige Vinger
langs de to Sider.
A. B.

<sp>Anvendelse:</sp> P. er et smukt, velbygget Træ
med frodig Vækst og rigt, elegant Løvværk; det
er let at kultivere, let at tildanne og er af disse
Grunde lige anvendeligt i Busk- og Stamform.
Træet taber i Skønhed, naar det ikke kan udvikle
sig frit, og stammede P. egner sig derfor ikke for
tætte Sammenplantninger, men saa meget mere til
aabne, især finnethladede Grupper og navnlig til
at staa frit paa en Plads, hvor dens interessante,
perlekransagtige Frugtklaser ogsaa kan iagttages.
Som buskformet kan P. anvendes i Forgrunden ved
større Plantninger, som Midtparti i høje Busketter
og som ornamental Bladplante, enten som enkelt
Eksemplar eller f. Eks. tre samlede, eller
endogsaa i Forening med Plataner og Ægte Kastanjer,
der er tildannede for samme Øjemed. P. stenoptera
maa for de ejendommelige Bladvingers Skyld kunne
ses paa nært Hold; ogsaa til Bladgrupper er den
meget at anbefale, se Bladgruppe. <sp>Kultur:</sp> P.
formeres ved Aflæggere, som allerede første
Sommer danner saa rigeligt Rødder, at de det følgende
Foraar kan fratages og efter Studsning paa Rod og
Top udplantes i Rækker i 60 cm Afstand. Her
bygger Planterne sig buskformet og retledes i
Væksten ved Beskæring. Vil man tiltrække dem
som større Buske eller som stammede Træer,
omplantes de i fornøden større Afstand, mindst 1 m
imellem Rækkerne, og studses samtidig paa
Rødderne. Ved Tiltrækning af stammede Træer maa
de ved Rodhalsen hyppigt fremkommende Skud
omhyggelig holdes borte, Stammerne gøres lige ved
Opbinding til Stokke og gives Førlighed ved Hjælp
af lange Sporer, som senere efterhaanden fjernes;
Topskuddet bevares urørt. Buskformede Planter
retledes ved Beskæring ogsaa efter Udplantning
paa Blivestedet, og jo stærkere Beskæringen er,
desto større Løvfylde faar de. P. ynder letmuldet,
lidt fugtig, men ikke kold Jord, og for at opnaa
den fulde Yppighed i Vækst og Løv maa Jorden
tillige være dybt bearbejdet og rig paa Næring.
P. taaler Omplantning i ret betydelig Størrelse;
dens unge Blade lider undertiden af sildig
Foraarsfrost, hvorfor den helst maa gives et for
Vinden nogenlunde beskyttet Voksested.
J. B.

P. caucasica trives godt ved Fjordegnene fra
Kristiania til Sogn, muligen til Romsdalen.
N—k.
</chapter>

<chapter name="Pteronus">
<b>Pteronus</b> se <sp>Stikkelsbærbladhveps</sp>.
</chapter>

<chapter name="Pterostyrax">
<b>Pterostyrax</b> (Styracaceæ). <sp>P. hispida</sp> Sieb.,
& Zucc., Japan, en ogsaa hos os paa gunstig
Vokseplads haardfør, i den nyere Tid indført, høj Busk
med ægformede Blade og paa gunstig Vokseplads
og i gode Somre, dog vistnok sjældent hos os,
hvide, klokkeformede, ikke meget anselige
Blomster i sammensatte Toppe.
A. B.

<sp>Anvendelse</sp> og <sp>Kultur:</sp> P. er ikke fuldt
haardfør og maa derfor anvendes paa beskyttet,
solvarm Plads med næringsholdig, letmuldet Jord,
hvor den ved gode Naturbetingelser og Dækning
om Vinteren hurtig kan faa fast, modent Træ.
Den formeres ved indført Frø og ved Aflægning i
let Jord.
J. B.
</chapter>

<chapter name="Puccinia">
<b>Puccinia</b> se <sp>Aspargesrust</sp>, <sp>Løgr.</sp>,
<sp>Sortrust under Berberis</sp>, <sp>Nelliker.</sp>,
<sp>Stikkelsbærskaalrust</sp>, <sp>Stokroserust</sp>.
</chapter>

<chapter name="Pudring">
<b>Pudring</b> af voksende Planter med forskellige
pulverformede Kemikalier anvendes ofte til
Forebyggelse af Plantesygdomme. Saaledes benyttes P.
med Svovlpulver som et af de bedste Midler mod
Meldug og enkelte andre Svampeangreb. Ogsaa
Blaasten, Schweinfurtergrønt og andre Midler kan
anvendes til P.; disse Stoffer maa da blandes med
20-30 Gange saa meget af et for Planterne
uskadeligt Pulver, f. Eks. Mel, Aske, Talkum, Melkalk
o. lign.; for de sidstnævnte Stoffers Vedkommende
opnaar man dog ikke saa gode
Resultater ved P. som ved
Sprøjtning. — P. udføres bedst ved
Hjælp af dertil indrettede
Pustere, som bestaar af en
Blæsebælg, forbundet med en Beholder
for Pulveret; saadanne Pustere
findes i forskellige Konstruktioner,
se Fig.
F. K. R.
</chapter>

<chapter name="Pulmonaria">
<b>Pulmonaria</b> (Boraginaceæ),
Lungeurt. Foraarsblomstrende, 15-30
cm høje Stauder med Blomsterne
i Svikkel og oftest med haaret-ru
Blade. <sp>P. angustifolia</sp> L.,
Europa, Danmark, har azurblaa
Blomster og elliptisk-lancetformede
Grundblade. <sp>P. mollis</sp> Wolff.,
Mellemeuropa, har
elliptisk-lancetformede, blødhaarede Blade, blaa
Blomster. <sp>P. officinalis</sp> L.,
Europa, Danmark, har
aflangt-hjerteformede, uplettede eller svagt
plettede Blade; Blomsterne først
røde, siden blaa; en Varietet har
blegrøde Blomster. <sp>P.
saccharata</sp> Mill., Sydeuropa, har
elliptiske Blade med uregelmæssige,
hvide Pletter; Blomsterne er
mørkviolette. <sp>Kultur:</sp> Formeres ved
Deling; de plantes paa Rabatter
eller anvendes som Kantplante; de ynder
Halvskygge og muldet Jord.
A. L.
</chapter>

<img>Puster: »Parfaite«.</img>

<img>Pterostyrax hispida.</img>

<chapter name="Pulsatilla">
<b>Pulsatilla</b> (Ranunculaceæ), Syn. Anemone;
Kobjælde. Fleraarige, urteagtige Planter med snitdelte
Blade, fligede eller snitdelte Svøbblade og enlige
Blomster med farvet Bæger, men uden Krone;
Frugterne med lang, haaret Griffel. <sp>P. alpina</sp>
Schrank, Alperne; 20-25 cm. Bladene tre Gange
snitdelte; Blomsterne hvide; hos Formen
<sp>sulphurea</sp> svovlgule; Juni. <sp>P. Halleri</sp> Willd.,
Alperne; Bladene er dobbelt eller tre Gauge snitdelte
med lancetformede Afsnit; Blomsterne store,
lysviolette; Maj-Juni. <sp>P. montana</sp> Rchb., Alperne;
20-30 cm; Bladene tre Gange snitdelte med
linieformede Afsnit; Blomsterne mørk violette; Maj. <sp>P.
patens</sp> Mill., Europa, Nordamerika; 20-30 cm;
Bladene haandsnitdelte med mer eller mindre dybt
delte Afsnit; Blomsterne meget store, lysviolette;
Maj. <sp>P. pratensis</sp> Mill., Europa, Danmark, 30
cm; Blomsterne nikkende, gærne mørkviolette; Maj.
<sp>P. vernalis</sp> Mill., Europa, Danmark; 15-20
cm; Bladene fjersnitdelte med lappede Afsnit;
Blomsterne smudsighvide eller blegt rødlilla; Maj.
<sp>P. vulgaris</sp> Mill., Europa, Danmark; 20-25 cm;
Bladene tre Gange fjersnitdelte med linieformede
Afsnit; Blomsterne lysviolette; April-Maj.
<sp>Kultur:</sp> Formeres bedst ved Frø, der saas i Potte
straks efter Indhøstningen og overvintres i kold
Bænk. De plantes paa Stenhøj i dybmuldet Jord,
helst i en Blanding af Mose- eller Lyngjord og Sand.
Dækkes om Vinteren let med Granris.
A. L.
</chapter>

<chapter name="Pumper">
<b>Pumper</b> se <sp>Vandingsanlæg</sp>.
</chapter>

<chapter name="Pumpor">
<b>Pumpor</b> (s.) se <sp>Græskar</sp>.
</chapter>

<chapter name="Punggaller">
<b>Punggaller</b> se <sp>Galmider</sp>.
</chapter>

<chapter name="Punica">
<b>Punica</b> (Myrtaceæ). <sp>P. Granatum</sp> L.,
Granattræ, Nordafrika, Nordindien, er et 5-10 m
højt løvfældende Træ med smukke,
skarlagenrøde Blomster og Frugter om Eftersommeren. Flere
Varieteter, hvoraf <sp>P. G. fl. pl.</sp> har fyldte
Blomster. <sp>Kultur:</sp> P. formeres ved Frøudsæd,
Aflægning og Stikning; Varieteterne formeres
sædvanlig ved Podning paa Arten, men ogsaa ved
Aflægning og Stikning. Omplantningen foretages om
Foraaret i en nærende, let Jord; i Begyndelsen
vandes sparsomt, senere mere rigeligt; Planterne
anbringes i et Koldhus paa en solrig Plads og kan
i Juli-August flyttes ud paa Friland. I September
indflyttes de atter i Koldhus, og naar Blomstringen
er til Ende, og Hvileperioden indtræder, overvintres
P. paa et koldt, frostfrit, ikke for fugtigt eller
for mørkt Sted, hvor de kun vandes saare lidt.
Inden Omplantningen og inden Væksten begynder,
formes Planterne ved Beskæring og Udtynding af
Grenene.
G. B.
</chapter>

<img>Pulsatilla vulgaris.</img>

<img>Punica Granratum fl. pl.</img>

<chapter name="Purjo">
<b>Purjo</b> (s.) se <sp>Porre</sp>.
</chapter>

<chapter name="Purløg">
<b>Purløg</b> se <sp>Køkkenløg</sp>.
</chapter>

<chapter name="Purpurgran">
<b>Purpurgran</b> se <sp>Abies amabilis</sp>.
</chapter>

<chapter name="Purpurklokke">
<b>Purpurklokke</b> se <sp>Heuchera sang</sp>.
</chapter>

<chapter name="Puschkinia">
<b>Puschkinia</b> (Liliaceæ), haardfør Løgvækst. <sp>P.
scilloides</sp> Adams., Lilleasien, Syrien. Løget
bærer kun to Blade og i April en kort
Blomsterklase, hvori de enkelte Blomster er hvide med en
lyseblaa Linie midt nedad hvert Blosterblad. Er en
smuk, haardfør Foraarsplante, der egner sig til
Indfatning. <sp>Kultur:</sp> Formeres ved Løgyngel eller
Frø, dyrkes paa en solrig Plads lige meget i
hvilken Jord og omlægges hvert 4. Aar i Aug.
G. B.
</chapter>

<chapter name="Pyntekaal">
<b>Pyntekaal</b> se <sp>Brassica</sp>.
</chapter>

<chapter name="Pyracantha">
<b>Pyracantha</b> se <sp>Cotoneaster</sp>.
</chapter>

<chapter name="Pyramideform">
<b>Pyramideform</b> se <sp>Frugttræformer</sp>.
</chapter>

<chapter name="Pyrethrum">
<b>Pyrethrum</b> (Compositæ). <sp>P.
partheniifolium</sp> Willd., Europa; en-, to- eller fleraarig,
urteagtig Prydplante for Friland. Af denne haves flere
Varieteter, hvoraf dog kun <sp>var. aureum</sp>
(»Golden Feather«) har større Betydning, og som ved
sin lave, sluttede Vækst og smukke, gule Blade
finder udbredt Anvendelse til Tæppebede og
Indfatning. Af Varieteter kan særlig anbefales <sp>P. p.
laciniatum</sp> og <sp>P. p. selaginoides</sp>,
der udmærker sig ved fint indskaarne og
takkede, guldgule Blade og derved, at
deres Blomster ikke fremkommer saa tidligt og
i saa stor Mængde som forannævntes. <sp>Kultur:</sp>
Frøet saas i Marts-April i kold Bænk eller Potte;
de opkomne Planter prikles eller udplantes fra sidst
i Maj til først i Juni med 10-12 cm Afstand. Det
er hensigtsmæssigt at foretage en Udsæd omtrent
midt i Maj i Bænk eller paa Friland; disse Planter
vil i Almindelighed finde god Anvendelse til
Erstatning af de tidligt udplantede, hvilke ofte faar
et mindre smukt Udseende hen paa Sommeren. De
talrige Blomster, som er hvide med gul Skive,
misklæder Planten og bør derfor afskæres, saa snart
Knopperne viser sig. Frøets Spirekraft 2-3 Aar;
Spiring i Løbet af 1-2 Uger. <sp>P. roseum</sp> Bieb.,
Kaukasus, Orienten; Staude, 50-60 cm høj;
Blomsterne, som er rosa med gul Skive, benyttes til
Tilberedelse af persisk Insektpulver; blomstrer i
Maj-Juni. Af P. r. findes en Mængde Varieteter,
der i Handelen gaar under Benævnelsen <sp>P.
hybridum</sp>, dels med enkelte og dels med fyldte
Blomster i Farver fra renhvid til dyb fløjls-purpurrød,
og som hører til vore smukkeste og mest
anvendelige Stauder til Grupper, Rabatter, i Udkanten
af Busketter og til Stenhøje. De afskaarne
Blomster, som er langstilkede og meget holdbare,
afgiver et værdifuldt Materiale — særlig de enkelte
— til Pyntning af Vaser, Buketter o. l. Samtlige
de enkeltblomstrende Varieteters Blomster er med
gul Skive. <sp>Kultur:</sp> Kan formeres ved Frø, som
saas i April-Juni i kold Bænk eller Potte; de
opkomne Planter prikles og udplantes det paafølgende
Foraar med 40-50 cm Afstand. De bestemte
Navnesorter vil derimod ikke kunne faas ved Frø, men
formeres bedst ved Stiklinger, hvortil de unge
Skud, der fremkommer fra Roden om Foraaret,
benyttes. Naar de er passende store, afbrækkes de
tæt ved Basis, tiiskæres og stikkes hver i sin lille
Potte, som stilles i Bænk med ganske svag
Undervarme, hvor de holdes skyggede og med tillukket
Luft, indtil de har dannet Rødder, hvilket i
Almindelighed tager temmelig lang Tid. Ældre
Planter kan ogsaa formeres ved Deling. I øvrigt er
Kulturen meget let; de trives i enhver
næringsholdig, ikke for let Jord og kommer godt frem i
Halvskygge, bliver dog bedst i fuld Sol; rigelig
Vanding i tørt Vejr bør ikke forsømmes. Afskæres
Blomsterne, før de i Juni er fuldt afblomstrede,
vil de ofte give en lille Flor henad Efteraaret.
<sp>P. Tchihatchewii</sp> hort., Lilleasien; Staude
med ganske lav, tætsluttet, udbredt Vækst og
friskgrønne, meget holdbare Blade. Anvendelig til
Indfatning og til Dyrkning paa meget tørre Steder
samt under Træer, hvor Græs ikke vil vokse.
Blomsterne, som fremkommer i Maj-Juni, er hvide med
gul Skive og misklæder ikke Planten. <sp>Kultur:</sp>
Formeres ved Frø, som saas i kold Bænk eller Potte
i Marts-Maj; naar Planterne er passende store,
udplantes de med c. 10 cm Afstand; især hvor Jorden
er meget tør, bør de plantes tæt.
L. F.
</chapter>

<img>Puschkinia scilloides.</img>

<chapter name="Pyrola">
<b>Pyrola</b> (Pyrolaceæ), Sommerkonval. Urteagtige,
fleraarige Planter med Blomster i Klaser eller
enkeltvis. De her nævnte Arter har hjemme i
Europa og findes ogsaa alle i Danmark. <sp>P. media</sp>
Sw., blegrøde Blomster i Juli-Aug. <sp>P. minor</sp> L.,
15 om, hvide Blomster i Juli. <sp>P. rotundifolia</sp>
L., 20-25 cm, hvide Blomster i Juni. <sp>P. secunda</sp>
L., 10-15 cm, grønlighvide Blomster; Juli. <sp>P.
umbellata</sp> L. (Chimophila umbellata Nutt.),
stedsegrøn, spæd Halvbusk med glatte, glinsende,
læderagtige Blade og rosenrøde Blomster i Halvskærm
i Juli-Aug. <sp>P. uniflora</sp> L. (Chimophila
uniflora Fries), 5 cm; Blomsterne enlige, hvide,
vellugtende; Juli. <sp>Kultur:</sp> Formeres bedst ved
Deling, hvorved maa paases, at de underjordiske
Udløbere ikke beskadiges. P. er vanskelige at
dyrke; man maa give dem Voksekaar saa nær de
naturlige som muligt, f. Eks. en skygget Plads
paa et Mosebed eller en Kløft paa Stenhøjen i Mose-
eller Lyngjord, blandet med Fyrrenaalejord og
Sand.
A. L.
</chapter>

<chapter name="Pyrus">
<b>Pyrus</b> (Pomaceæ), Æble og Pære.
<sp>Underslægten Æble</sp>, ogsaa opstillet som en
selvstændig Slægt under Navnet <sp>Malus</sp>, indbefatter
store, mellemstore eller smaa Træer, stundom Buske,
hvoraf adskillige hører til de for vore Haver mest
værdifulde Prydplanter. Deres væsentligste
Skønhed skyldes dels Blomsterne, der med hvide eller
rosenrøde Farver, oftest i stor Mængde,
fremkommer om Foraaret, samtidig med eller lige efter
Løvspring, og dels skyldes den Frugterne, der hos
de forskellige Arter og disses Varieteter er af
meget ulige Størrelse og Farve, men oftest til Stede
paa Træet i stor Mængde, til Pryd i den sene
Sommertid, gennem hele Efteraaret lige til efter
Løvfald. <sp>P. baccata</sp> L. (Malus b. Desf.), Østsibirien,
Kina; lille Træ med hvide Blomster og rødgule
Frugter, ofte kun af Størrelse som store Ærter. Af
denne findes der i Planteskolefortegnelserne opført
et ofte stort Antal Varieteter og Former med
Frugter af liøjst forskellig Størrelse og Farve. Det er
imidlertid meget vanskeligt eller umuligt at afgøre,
hvor alle disse saakaldte »Prydæbler« rettelig
hører hen, idet de fleste af dem er Krydsninger
mellem forskellige Arter, og navnlig er en stor Del
af dem Krydsninger mellem denne og P. prunifolia.
Her skal nævnes nogle af de Former, som i
Almindelighed ses opførte under P. baccata, selv om
nogle af dem maaske lige saa berettiget har Plads
under andre af Arterne, særlig under P. prunifolia.
<sp>P. b. cerasifera</sp>, med kirsebærstore,
mørkerøde Frugter. <sp>P. b. fructu maximo</sp>, med
kirsebærstore, stærkt røde Frugter. <sp>P. b.
hiemalis</sp>, med kirsebærstore, gule og røde Frugter. <sp>P.
b. oblonga</sp>, med kirsebærstore og aflange,
mørkerøde Frugter. — <sp>P. coronaria</sp> L. (Malus c.
Mill.), Nordamerika; lille Træ, der blomstrer sent,
sidst i Maj eller først i Juni, med store, svagt
rosenrødt skatterede, hvide, vellugtende Blomster
og blommestore, voksagtige, gulgrønne Frugter. <sp>P.
c. fl. pleno</sp> har store, halvfyldte Blomster. —
<sp>P. floribunda</sp> Nichols. (Malus f. Sieb.), Japan,
lille, tæt og rundkronet Træ. En af de smukkeste
ved sin umaadelige Rigdom af rosenrøde, i
Knoptilstanden mørkerøde Blomster. Frugterne
temmelig uanselige, godt ærtestore, gule og røde. <sp>P. f.
atrosanguinea</sp> har mørkerøde Blomster. —
<sp>P. Halliana</sp> hort. (Malus H. Koehne., M.
Parkmannii fl. pl. hort.), Japan, lille Træ med enkelte
eller halvfyldte, karminrøde Blomster. Frugten
ærtestor, uanselig. — <sp>P. Malus</sp> L. (Malus silvestris
Mill.), Vildt Æbletræ, Skovabild, med Former. Se
Æble og Grundstammer til Frugttræer. Nærmest
hertil hører vistnok <sp>P. Niedzwetzkyana</sp>
Dieck., Kaukasus, ejendommelig ved den røde Farve,
der saa at sige gennemtrænger alle Træets Dele,
saavel Ved som Bark, unge Blade, Blomster,
Frugter og Frugtkød. — <sp>P. prunifolia</sp> Willd.
(Malus pr. Spach.), Sibirisk Æble, Kina, Sibirien; lille
Træ med hvide eller svagt rosenrøde Blomster.
Frugten af Størrelse som et stort Kirsebær, gul
eller rødgul. Om dennes talrige Former gælder det
samme, som der er sagt om Formerne af P.
baccata. <sp>P. p. dulcis</sp> med blommestore gule og røde
Frugter. <sp>P. p. fructu coccineo</sp> med
karminrøde, beduggede Frugter. <sp>P. p. fructu luteo</sp>
med blommestore, gule Frugter. <sp>P. p. pendula</sp>
med hængende Vækst. <sp>P. p. xanthocarpa</sp>
med gule Frugter. Nærmest hertil, idet de
sandsynligvis er Krydsninger mellem P. prunifolia og
Sorter af dyrkede Spiseæbler, slutter sig en hel
Række af nyere Prydæbler af amerikansk
Oprindelse. De udmærker sig ved, ligesom de
foregaaende Former, at være meget frugtbare, men deres
Frugter er meget større, indtil ægstore, og meget
smukt farvede. Eksempelvis kan nævnes: <sp>Dartt</sp>
med mørkkarmesinrøde Frugter, <sp>John Downy</sp>
med sluttet, opadstræbende Vækst og meget smukke,
paa Solsiden stærkt rødfarvede Frugter. <sp>Large
Yellow</sp>, gule Frugter. <sp>Minesota</sp>, gule og
røde Frugter. <sp>Montreal Beauty</sp>, gule og
røde Frugter. <sp>Orange</sp>, orangefarvede Frugter.
— <sp>P. Ringo</sp> Maxim. (Malus R. Sieb.), Japan;
meget smukt lille Træ med rosenrøde Blomster og
kirsebærstore, gult og rødt farvede Frugter. <sp>P. R.
fastigiata bifera</sp> er af pyramideformet
Vækst, tidlig- og rigtblomstrende med rosenrøde
Blomster og noget større Frugter end Hovedarten.
<sp>P. E. Kaido</sp>, meget smuk med store rosenrøde
Blomster. — <sp>P. spectabilis</sp> Ait. (Malus s.
Desf.), Kina, Japan, lille Træ, hører tillige med
Varieteterne til de smukkeste paa Grund af den
store Rigdom af store, rosenrøde, i Knoptilstanden
karminrøde Blomster. Frugterne kirsebærstore, men
uanselige. <sp>P. s. fl. albo pleno</sp> med fyldte,
hvide Blomster. <sp>P. s. fl. roseo pleno</sp> med
fyldte, rosenrøde Blomster. — <sp>P. Toringo</sp> Sieb.
(Malus T. Carr.), Japan, Busk eller ganske lille
Træ med overhængende, tynde Grene og smaa,
rosenrøde Blomster. Frugterne ærtestore og
uanselige. — <sp>Underslægten Pære</sp> (Pyrophorum).
De herhen hørende Arter spiller en betydelig
mindre Rolle som Prydtræer end Æblearterne,
omend flere af dem er smukke med smukt graagrønt
eller hvidfiltet Løv i Forbindelse med de samtidig
med eller lige efter Løvspringet udfoldede hvide
Blomster. — <sp>P. communis</sp> L., Vildt Pæretræ,
Europa, Vestasien, ogsaa vild hos os (se Pære og
Grundstammer for Frugttræer). — <sp>P.
elæagrifolia</sp> Pall., Orienten, Træ med graagrønt Løv. —
<sp>P. nivalis</sp> Jacq., Sydeuropa, lille Træ med
lancetformede Blade, der paa Undersiden er graafiltede.
— <sp>P. Pollveria</sp> L. (Sorbopyrus auricularis C.
Schn.), anses for at være en Bastard imellem P.
communis og Sorbus Aria. Fundet vild i Elsass.
Højt eller mellemhøjt Træ med store Blade og
smukke, smaa, orangerøde, pæreformede Frugter.
— <sp>P. salicifolia</sp> L. fil., Orienten, lille Træ
med overhamgende Grene og lancetformede, graa,
især paa Undersiden hvidfiltede Blade. — <sp>P.
sinensis</sp> Lindl. (P. ussuriensis Maxim., P. Simonii
Carr.), Mandschuriet, Nordkina; lille Træ.
A. B.

<sp>Anvendelse:</sp> Pyrus er en værdifuld
Plantegruppe med mange, ved Vækst, Løv, Blomster og
Frugt indbyrdes forskellige Arter og Afarter, som
under Hensyn til en enkelt af de nævnte
Egenskaber eller ved flere af disse i Forening kan
anvendes paa forskellig Vis i dekorative og
økonomiske Øjemed eller begge i Forening. De ovenfor
nævnte Arter og Afarter er alle haardføre, men
maa dog helst gives en solbeskinnet Plads, hvor
Skud og Knopper fuldt kan modnes, da der derved
betinges en paafølgende fyldigere Blomstring og
tillige en bedre Farve paa Frugterne hos de Sorter,
som væsentlig dyrkes for deres smukke Frugters
Skyld. Som de smukkeste af de rødblomstrede kan
i Rækkefølge efter Skønhed nævnes: P. spectabilis
fl. roseo pl. med noget opret Vækst, P. floribunda
atrosanguinea med spredt, noget overhængende
Vækst, P. Scheideckeri med let halvfyldte
Blomster, P. floribuuda, P. Halliana, som — trods
Betegnelsen halvfyldt — i Reglen ikke har flere end
6 Kronblade og ligesom P. Niedzwetzkyana er
mindre blomsterrig end de fire førstnævnte; P.
coronaria fl. pl. med store, halvfyldte, og P. coronaria
med store, enkelte, hos begge matrosa Blomster.
Alle disse er i høj Grad pyntelige i Busketter, i
Forgrunden a! mindre Trægrupper, og især de fire
førstnævnte tillige som fritstaaende paa mindre
Plads. P. Niedzwetzkyana har højere Vækst og kan
benyttes i større Grupper og som fritstaaende imod
lysere Omgivelser. P. coronaria og især coron. fl.
pl. bør have en Plads, hvor de staar lidt beskyttet,
og hvor saavel Blomster som Duft kan bemærkes.
Af andre pyntelige Pyrus kan særlig anvendes: 1)
for Vækstens Skyld: de hængende P. prunifolia
pendula og P. Toringo; for Vækstens og Frugternes
Skyld: sidstnævnte og de to tidligt og rigtbærende
P. Ringo fastigiata bifera med opret Vækst, og
særlig den amerikanske John Downy med sluttet,
bred, pyramidal Vækst, smukt Løv og ligesom
foregaaende smukke Frugter, der hos sidstnævnte
kan benyttes til Syltning, 2) for Frugternes Skyld:
P. baccata cerasifera med overalt smukt røde
Frugter, der, ligesom hos flere af denne Afdeling, kan
benyttes til Syltning, 3) for Løvets og
Blomsternes Skyld: den haardføre P. elæagrifolia med
graafiltet Løv og ejendommelige hvide Blomster i
Klaser, 4) for Vækstens og Løvets Skyld: P.
salicifolia med barok, spredt, hængende Vækst og smaa,
sølvhvide Blade. De to sidstnævnte fremhæves ved
mørkere Omgivelser og kan anvendes i større
Busketter, som Forgrund i mindre Trægrupper og
som fritstaaende. P. Pollveria er lidt
ejendommelig ved Løv og Frugt, har fast Vækst og haardt
Ved, men ingen udpræget Skønhed, og er
nærmest anvendelig i blandede Grupper. Alle de af
Æbleafdelingen fremhævede Arter med pyntelig
Frugt er fortrinlige i Grupper med Prydfrugter.
Det vilde Æbletræ er haardført og derved brugbart
i Læplantninger, hvor dets Blomster tillige virker
oplivende, og det kan benyttes til større Hæk.
<sp>Kultur:</sp> P. formeres ved Frø for de Arters
Vedkommende, hvoraf saadant kan faas. De øvrige
Arter og mange Kulturformer saavel af Pryd-
som af Økonomitræer formeres ved Okulation,
Podning eller Kopulation (se Forædling) paa
Grundstammer efter Frøudsæd, henholdsvis af P. Malus
og P. communis, eftersom de er beslægtede (se
under Grundstammer), eller paa Doucinstammer,
som er tiltrukne ved Aflægning (se Grundstammer
til Frugttræer). Æblesorterne vokser i
Almindelighed lige villigt paa Stammer af P. Malus og
Doucin, og Hensynet til Valget imellem disse
gælder derfor nærmest Størrelse, Vækst og bestemte
Formaal. De pæreagtige Sorter formeres paa
Stammer af P. communis, og de egner sig alle bedst
til Okulation ved Stammens Grund. Kun P.
salicifolia bør for bestemte Øjemed formeres
højstammet, og hertil skaffer man sig lettest og bedst
Stammer ved Benyttelse af en hurtigvoksende
Kulturpære som Mellemled. De øvrige Arter af denne
Afdeling, ligesom de fleste af Æblesorterne,
opnaar let Stamform ved deres egen Vækst; de
hængende Sorter formeres i Stammehøjde og ligesaa de
svagtvokseade, som floribunda, Toringo, coronaria
fl. pl. og lignende, naar man af disse hurtig vil
tiltrække stammede Eksemplarer. Til Underlag for
saadanne er almindelig Vildstamme som Regel for
kraftigvoksende og bliver ofte uskøn efter nogle
Aars Forløb, hvorimod John Downy har vist sig
som en ikke alene bekvem, men ved Vækst og
Størrelse passende Mellemstamme. P. taaler alle
Beskæring, men da man derved hos flere Sorter
forringer Blomstringen det følgende Aar, foretages
denne efter Formdannelsen kun som Udtynding eller
Foryngelse. De rigtblomstrende og rigtbærende
Sorter kræver god Næring og navnlig, naar de er
formerede paa Doucin. Større Eksemplarer,
specielt saadanne, som er formerede paa P. communis,
bør ikke staa over 2, højst 3 Aar mellem
Omplantning og Beskæring af Rødderne, da de ellers
bliver usikre eller dog let lider for meget ved den
endelige Udplantning.
J. B.

P. baccata og P. prunifolia tillige med disse
Arters Varieteter kan i Norge dyrkes helt op til
Steigen i Nordland, norden for Trondhjem, dog kun
paa særdeles gode Voksesteder.
N—k.

<sp>Drivning af Pyrus</sp>. Hertil anvendes 2-
eller 3-aarige Forædlinger af Arter og Var., som
udmærker sig ved særlig smuk Farve og
Blomsterrigdom, saasom <sp>P. floribunda</sp>, <sp>P. f.
atrosanguinea</sp> og <sp>P. Scheideckeri</sp>. For at
opnaa et godt Resultat maa buskede Planter Aaret
forud indplantes i Potter og ved jævnlig Vanding
med Gødningvand om Sommeren forberedes til
Drivningen. Denne kan foretages hele Vinteren lige fra
Januar.
L. A.
</chapter>

<chapter name="Pythium">
<b>Pythium</b> se <sp>Kimskimmel</sp>.
</chapter>

<chapter name="Pæonia">
<b>Pæonia</b> (Ranunculaceæ), Staude med
knoldformede Rødder. <sp>P. albiflora</sp> Pall., Sibirien (P.
chinensis hort.); c. 70 cm, hvide, enkelte
Blomster. Fra denne Art stammer de mange smukke
enkelte og fyldte Kulturformer i de sarteste
Farvenuancer, lige fra ren hvidt, creme, rosa, rødt til
dyb purpur. Navnlig de stærkt fyldte er kendte,
dog er der i de senere Aar kommet en Del
smukke japanske Sorter i Handelen, hvis
Blomster er enkelte eller let fyldte med talrige gule
eller rødplettede dekorative Støvdragere; 60-100
cm høj. Blomstringen begynder gerne i sidste
Halvdel af Juni og varer nogle Dage hen i Juli;
de fleste er meget vellugtende; angaaende
Sorterne henvises til Staudeprislisterne, hvor de
gerne staar opførte som P. chinensis. <sp>P.
anomala</sp> Pall. (P. sibirica), Nordeuropa, Sibirien,
med fintdelt Løv og enkelte rosalilla Blomster. <sp>P.
Mlokosewitschii</sp> Lornak, Kaukasus, en
endnu sjælden Art, med meget iøjnefaldende
svovlgule enkelte Bl. i Maj. <sp>P. officinalis</sp> L.,
Europa, vor almindelige »Bonderose«, med
bægerformede, enkelte mørkerøde Blomster, er en af
Havens ældste Prydplanter; den blomstrer
tidligere end Albifloraformen, i Maj-Juni; af denne
er der ogsaa mange Varieteter, hvoraf dog kun
den fyldtblomstrede mørkerøde, rosa og hvide er
af Betydning. <sp>P. peregrina</sp> Mill., (P. arietina
Anders), Sydeuropa, karminpurpur Blomster i
Maj-Juni; denne gamle Haveplante er Tyskernes
»Pinserose«. <sp>P. tenuifolia</sp> L., Europa, 40-50 cm.
Løvet er nydelig fintdelt, Blomsterne skinnende
blodrøde; af denne Art haves ogsaa
fyldtblomstrede røde og rosa Varieteter. Den er en
værdifuld Rabat- og Stenhøjsplante. <sp>P.
Wittmanniana</sp> Lindl., Kaukasus, 70 cm, en Art med
blaaliggrønne Blade og mat svovlgule middelstore
Blomster; Maj. I de senere Aar er der ved
Krydsning med P. W. og andre Sorter fremkommet
flere smukke Hybrider i forskellige gule og
Laksfarver. Alle P. hører til de smukkeste Gruppe-,
Solitær- og Rabatplanter. Blomstringen varer kun
kort, men naar de er anbragte i Grupper, kan man
efter c. 2-3 Aars Forløb uden væsentlig Skade
afskære Toppen kort Tid efter Blomstringen, og
efter Paafyldning af god Jord i Gruppen, kan denne
tilplantes med Sommerblomster; de kan ogsaa
plantes med større Afstand, saa at der bliver
Plads til Mellemplantning med sildigblomstrende
Planter, som Georginer, Tritoma eller Hydrangea
pantculata gr., der er af fortrinlig Virkning; —
den bør, anvendt her skæres stærkt tilbage hvert
Aar. Som afskaarne hører P. til vore mest
skattede Snitblomster. <sp>Kultur:</sp> P. formeres ved
Deling, bedst fra sidst i August-Oktober, ved
Foraarsomplantning vokser de kun meget lidt til den
første Sommer. Gælder det om at formere P. i
større Mængder, maa man om Foraaret langs
Kanten af Bedene anbringe Bræder paa c. 10-14 cm
Bredde og deri fylde et Lag blandet Bladjord og
gammel forraadnet Drivbedsgødning. Planterne
bør dog have staaet paa Voksestedet i 2-3 Aar.
Spirerne vil da alle vokse igennem Jordlaget og
efter 1-2 Vækstperioder være forsynede med
Rødder, hvorpaa Planterne opgraves, deles, sorteres
og henplantes paa ny Bede. P. ynder et solaabent
Voksested, men trives ogsaa ofte godt i ret stærk
Skygge. Jorden bør være dybtbearbejdet og
næringsrig, og der maa aarlig tilføres Gødning. Ved

<img>Pæonia albiflora.</img>
Plantningen maa Rodkronen kun sættes c. 5 cm
dybt, da de ellers blomstrer slet. De første Aar
efter Omplantningen er Blomsterne ufuldkomne,
men de bliver smukkere for hvert Aar de staar
uforstyrrede; man maa opbinde dem i rette Tid,
da de ellers næsten ikke er til at regere. — P.
albiflora kan ogsaa bruges til sildig Drivning frit
udplantet i Hus.
C. V. L.

<sp>Pæonia arborea</sp> Don. (P. Moutan Sims.),
træagtig Pæon, Japan, Kina, velbekendt lav, under
gunstige Forhold mellemhøj, bred Busk med meget
store rosenrøde Blomster. Der dyrkes af denne
Art et meget stort Antal pragtfulde Former med
Blomster af forskellig Størrelse, men oftest meget
store, mere eller mindre fyldte og med Farver
fra hvidt gennem alle Nuancer af rosa, purpur,
skarlagen, laksfarvet og violetrød, ofte med fine
Skatteringer af flere af disse Farver i samme
Blomst, de fleste er indførte fra Japan.
A. B.

<sp>Anvendelse:</sp> P. arborea og den halvfyldte
P. a. papaveracea med de i de senere Aar
fremkomne talrige Former hører til vore aller
smukkeste Buske. De er anvendelige i enhver Have og
fortjener Plads som fritstaaende, som fritstillede
Forgrundsplanter eller paa lignende Maade i
Nærheden af Boliger eller anden iøjnefaldende Plads.
Hos de fyldtblomstrede holder Blomsterne sig i
Almindelighed længere end hos de halvfyldte, men
til Gengæld har sidstnævnte langt flere og mere
afvigende Farvenuancer. Nogle af de nyeste
Former fra Japan har tillige en udpræget
Atlaskglans, der yderligere forøger deres Skønhed.
<sp>Kultur:</sp> P. arborea kan formeres ved indført Frø,
som ligger 1-2 Aar i Jorden, før det spirer; men
denne Formeringsmaade, som væsentlig kun
anvendes for at tiltrække ny Former, er vanskelig
og af klimatiske Hensyn ikke formaalstjenlig hos
os. De formeres lettest ved Rodpodning (se
Forædling) paa 10-12 cm lange Rodstykker,
forsynede med Smaarødder, af P. officinalis eller P.
albiflora. Podningsmetoden er Triangulering (se
Forædling), som foretages i Aug. eller først i
Septbr., naar Kvistene er godt modne. Bladene
skæres af Podekvisten, saaledes at der kun bliver
et lille Stykke Stilk tilbage. Podningsstedet
ombindes fast med Blytraad, der har den Egenskab
at strække sig, naar Tykkelsevæksten begynder,
og senere sprænges; man undgaar derved
Ombinding, og det besmøres rettest med æltet Ler; men
det er ikke absolut nødvendigt. De podede Rødder
plantes enkeltvis i Potter saa dybt, at
Forædlingsstedet lige er dækket med Jord, Potterne
nedgraves i Sand eller Jord i en kold
Formeringskasse eller Drivbænk under dobbelt Glas, skygges
i stærk Sol og holdes jævnt fugtige; i Løbet af
2 Maaneder har Sammenvoksningen fundet Sted,
og det ene Lag Glas kan fjernes. Podningerne
overvintres frostfrit, vandes sparsomt og holdes fri
for Raaddenskab. Næste Foraar efter Fremvækst
og Afhærdning kan Planterne udplantes paa
Friland paa et lunt og beskyttet Sted, hvor de, vel
plejede, som Regel giver Blomst tredje Sommer.
For at opnaa Frodighed i Vækst og den fulde
Blomstring kræver P. arb. en varm, dybt
bearbejdet, næringsrig Muldjord og et noget beskyttet
Voksested. I de første Aar efter Udplantning af
Smaaplanter bør disse gives et let Dække af Løv
og Grangrene om Vinteren. Naar de har faaet fast,
modent Træ, er de fuldt haardføre, men det maa
desuagtet tilraades at give dem et Løvdække ved
Roden i streng Barfrost, ligesom man i stærke
Snevintre maa paase, at de ikke brækkes af Sneen.
Efter Blomstring aiskæres Blomsterstænglerne lidt
ovenfor Grenenes øverste Knop, dels for
Udseendets Skyld, dels for at undgaa unødigt Safttab.
J. B.

<sp>P. albiflora</sp> og <sp>P. officinalis</sp> med
Varieteter trives udmærket overalt i Norge
undtagen i mere barske Egne. <sp>P. arborea</sp> kan
derimod kun holde sig paa særdeles gode
Voksesteder Syd i Landet.
N—k.

<img>Pæonia albiflora hybr.</img>
</chapter>

<chapter name="Pære">
<b>Pære,</b> Päron (s.), <sp>Pyrus communis</sp> L.
(Pomaceæ). De mange dyrkede Pæresorter synes at
være fremkomne ved Krydsninger mellem
forskellige Arter. Den vigtigste af disse er <sp>P.
communis</sp> L.; den synes at stamme fra Mellemasien
og i Europa, i det mindste det vestlige, kun at
forekomme forvildet. Endvidere nævnes <sp>P. cordata</sp>
Desv., som er funden i Orienten, men ogsaa i det
vestlige Frankrig. <sp>P. elæagrifolia</sp> Pall. (P.
persica Pers.), med rundagtige Frugter; den
vokser vild i Syrien og Persien. Disse Arter synes
ved Krydsning med P. communis at have bidraget
til Frembringelsen af de dyrkede Pæresorter.
Blomstringen hos P. foregaar tidligere om
Foraaret end hos Æbletræet; de forskellige Sorter
blomstrer, paa ganske enkelte Undtagelser nær,
samtidig, hvilket ikke er Tilfældet for Æbletræets
Vedkommende. P. har altsaa en absolut kortere
Blomstringstid end Æbletræet. Haardførheden er
forskellig hos de forskellige Sorter; svage er
saaledes bl. a. <sp>Kejserindepære</sp> og <sp>Beurré</sp>
<sp>blanc</sp>; til de haardføreste hører de danske
Sorter, men desuden mange andre; blandt de mest
haardføre kan nævnes <sp>Graapære</sp>. Der er
endvidere megen Forskel paa, hvor tidligt P. bliver
frugtbærende, især paa Pærerod. Eksempel paa
tidlig Frugtbarhed afgiver f. Eks. <sp>Esperine</sp>,
medens f. Eks. <sp>Graapære</sp> kan nævnes som en
af de Sorter, der sildigst begynder at bære.
<sp>Kultur:</sp> P. formeres ved Barkpodning, men
væsentligst ved Okulation med sovende Øje paa
Frøstammer af normanniske Ciderpærer og af
haardføre og kraftige indenlandske eller her dyrkede
Pæresorter. Til Dværgtræer benyttes Kvæde som
Grundstamme. Det er imidlertid ikke alle Sorter,
der trives ved umiddelbar Forædling paa Kvæde,
f. Eks. <sp>Eyewood</sp> og <sp>Marie Louise</sp>; for
saadanne Sorters Vedkommende maa man derfor
anvende Mellemlag (Dobbeltpodning) af en Sort,
der vokser villigt paa Kvæde. Nogle Sorter
trives godt paa Kvædeunderlag under visse, mindre
godt under andre Forhold, det sidste f. Eks., hvor
Jorden ikke er særlig heldig for Kvæde. <sp>Clapps
Favorite</sp> f. Eks. forener sig undertiden saa
daarligt med Kvæde, at Forædlingen i Løbet af
1 eller 2 Aar let blæser af; i andre Tilfælde
vokser Sorten godt sammen med Grundstammen.
Da P.s Rod gaar meget dybt, vælger man saa
vidt muligt til P., forædlet paa Vildstamme, den
dybest muldede, løseste Jord, der helst ikke bør
være for tør. Mange Pæresorter trives dog godt
i Jord med stærkt leret Undergrund. Derved, at
P. gaar dybt med Rødderne, klarer det sig ogsaa
bedre end Æbletræet i Jord med tykt,
overgødet Madjordlag, hvor Æbletræet er
tilbøjeligt til at faa Krælt. I øvrigt gælder det om
at vælge Sorter, om hvilke det vides, at de
passer for en Jordbund som den, man raader over.
Thi, om man end ikke kan vente godt Resultat
af f. Eks. at plante en paa Pære forædlet Beurré
blanc i en svær, noget kold Jord, saa vil man
dog til saavel sværere som lettere — indtil meget
sandblandet — samt til saakaldet mager Jord
kunne gøre et Udvalg af Pæresorter, der egner
sig for Forholdene. Hvor der paa en daarlig
Undergrund findes et forholdsvis tyndt Muldlag, samt
hvor Undergrunden er for fugtig for Pæreroden,
kan der plantes Træer, forædlede paa Kvæde. Hvor
der anvendes Kvæde paa løs, tør Jord, bør
Partiet over Rødderne holdes dækket med et mod
Udtørring beskyttende Lag. I tør, mager Jord trives
adskillige Sorter umiddelbart paa Kvæderod,
andre, som under gode Forhold er villige nok,
derimod kun, naar der er foretaget Mellemforædling
med Sorter, der vokser villigt. Pære dyrkes i alle
de i Artiklen »Frugttræformer og deres
Tildannelse« omtalte Former. Dog maa man til
Palmetteformen gøre Udvalg; og som vandrette
Snortræer bør kun dyrkes ganske enkelte Sorter, som
f. Eks. <sp>Md. Treyve</sp> og <sp>Louise
d'Avranches</sp>. De sildigst modnende Sorter bør, af
Hensyn til Frugternes Udvikling hvert Aar, dyrkes
som Espalier. Frugterne af Sorter som <sp>Greve
A. W. Moltke</sp> vil ved Espaliervæg blive for
tidligt modne og miste i Værdi; de kan dog
dyrkes ved Nordvestmur. Adskillige Sorter giver som
fritstaaende Espalier bedre Frugt end som Kron-
eller Pyramidetræer, om de end i disse Former
trives godt. Eksempel herpaa er <sp>Seigneur
d'Esperen</sp>. Der er ogsaa Hensyn at tage til
Forholdet mellem Grundstammen og den Form,
hvori Træet skal dyrkes. De fleste større
Espalierformer fordrer Pæregrundstamme, selv om man
til Pyramide vil foretrække Kvæde; nogle Sorter
dyrkes dog ogsaa som større Espalier, formerede
paa Kvæde. Til alle smaa Former anvendes
Kvæde som Grundstamme. I Almindelighed kan
anføres: Til stammede Krontræer og større
Pyramider benyttes Pære som Grundstamme, til
Vifteformer og Palmette-Kandelaber (Verriers
Palmette) benyttes ligeledes almindeligst Pære, til
større Kandelabre Pære eller Kvæde, til Palmetter,
enkelt og dobbelt Uform, Snortræer og mindre
Pyramider benyttes Kvæde. Ved alle kunstige
Former, især smaa, vil Rodbeskæring komme til
Anvendelse. Blomsterne, der sidder i Halvskærm,
kommer nærmest frem paa de korte Grene, der
kaldes Frugtsporer, og som sidder paa toaarige og
ældre Grene. Den Alder, hvori disse Frugtsporer
frembringer Blomst, er forskellig efter deres
Natur og den paagældende Sort; 1-3 Aar. At en
Knop paa den fjorgamle Gren umiddelbart
udvikler Blomst og Frugt, saaledes som det er
Tilfældet hos mange Æblesorter, maa vist for P.s
Vedkommende henføres til Undtagelser. I
Artiklen »Frugttræformer og deres Tildannelse« er
omtalt alt, hvad der vedrører Beskæring af
Ledegrene o. s. v af Hensyn til Formen samt den
videre Beskæring i det hele taget af Træer i
<sp>naturlig Størrelse og Form</sp>; her skal
derfor kun omtales Beskæringen af Hensyn til
Frugtgrene og af selve disse og <sp>kun for kunstige
Formers Vedkommende</sp>. Da
Frugtgrenene er ens hos Æble og Pære, vil Omtalen,
hvor intet andet er bemærket, gælde begge disse
Frugttræarter. Træer i kunstige Former maa
beskæres rationelt og stadigt Foraar og Sommer.
Det er endda langt fra altid Tilfældet, at Træer
— navnlig paa Vildstamme — bøjer sig for
Behandlingen, naar denne ikke understøttes ved
Rodbeskæring eller andre Midler. Beskæringen vil for
forskellige Sorter være lidt forskellig med
Hensyn til det Stykke Kvist, man lader tilbage baade
som Ledegren og som Frugtgren. Hvad Forholdet
mellem Æble og P. angaar, da vil man i
Almindelighed kunne lade P. beholde længere
Kviststvkke end Æble, idet den første mere villigt
bryder fra alle Knopperne.

Frugtsporerne i deres oprindelige Tilstand er af
forskellig Udvikling; man inddeler dem herefter
i følgende Slags: <sp>Forkortet Frugtspore</sp>
(Fig. 1 a) er højst 2 cm lang og har kun én vel
udviklet Knop, nemlig Endeknoppen, der er eller
udvikler sig til Blomsterknop. Den beskæres ikke.
Denne Spore kan daarligt forgrene sig og i det
hele forny sig selv; den døer derfor hurtigt. Hvis
den optræder i rigelig Mængde umiddelbart paa
Formtræernes Hovedakse eller Hovedgren, søger
man derfor ogsaa at forcere den til at udvikle sig
til en kraftigere Form ved Indsnit over eller
Længdesnit paa den. Til at begynde med er den
paa den øvre Side af skæve eller vandrette
Snortræer meget heldig; men den viser her ofte
Tilbøjeliglied til at slaa ud i længere Spore,
undertiden i langleddet Skud. <sp>Almindelig
Frugtspore</sp> (Fig. 1 b) er 2-10 cm lang uden
Forgrening; den er i det hele kraftigere, har foruden
Endeknoppen, der er eller hurtigt bliver
Blomsterknop, tillige Bladknopper. Den har Tilbøjelighed til
at forgrene sig, forny sig selv, og den holder sig
i en lang Aarrække. Den er den heldigste Form
for Frugtgrenens Grundlag. Den beskæres ikke.

<sp>Forlænget Frugtspore</sp> (Fig. 8) er indtil
30 cm lang og adskiller sig kun fra en
almindelig Kvist ved, at den ender med en Blomsterknop,
der altsaa er dannet under Skuddets Afslutning
af Væksten og dets Modning. Denne Form er
uheldig, Frugten sidder for langt fra Saftløbet og er
tilbøjelig til at falde af, det hele Parti er for
langt og svajende. Undertiden udvikles i Spidsen
en kødet Frugtspore, men i alle Tilfælde bliver
Grenen let nøgen og værdiløs. Man søger derfor
at omdanne den til en almindelig Frugtspore ved
under Foraarsbeskæringen at sætte den tilbage
paa 3 eller, hvis den er lang og kraftig, 4 godt
udviklede Knopper. I Sommerens Løb vil der i
Reglen udvikles Skud fra den øverste Knop,
undertiden fra de to øverste Knopper, medens den
nederste eller næstnederste, undertiden begge, vil
udvikle en meget kort Frugtspore (Fig. 2, 3, 4).
Hvis denne ved Foraarsbeskæringen viser sig at
være blomsterdygtig, eller hvis Træets Vækst er
svag, saa skæres der umiddelbart over den, d. v. s.
over den øverste, hvis der er to. Er
Blomsterknoppen ikke godt udviklet, og navnlig hvis
Træets Vækst er kraftig, saa skæres der over én
Knop, paa den nærmest den lille Frugtspore
siddende Kvist. Denne Bladknop skal udvikle et Skud,
som skal lede Saften og derved forhindre, at
Frugtsporens yderste Knop slaar ud i Skud, hvilket
den som yderst siddende Knop vilde gøre, saa
længe den ikke er fuldt udviklet Blomsterknop.
Næste Foraar skæres saa ned over Frugtsporen,
der da vil være sikker. Jo senere om Foraaret
Beskæringen foretages, des sikrere vil det kunne

<img>Fig. 1 Forkortede Frugtsporer a. Almindelige Frugtsporer b. Fig. 2. En kraftig Kvist
(forlænget Frugtspore), der sidste Foraar blev skaaren ned over fire Knopper; de to nederste har
udviklet Frugtsporer (Blomsterknopper), der er sikre; man skærer nu ned over den øverste
af dem. Fig. 3. En Kvist, der sidste Foraar blev skaaren over tre Knopper; den øverste
har givet langt Skud, de to nederste udvikler sig til forkortede Frugtsporer. Da
Blomsterknoppen imidlertid ikke er fuldt udviklet, og der, hvis man skærer ned over Frugtsporerne,
er Fare for, at i alt Fald den øverste af disse vil slaa ud i langleddet Skud, skærer man den
øverste Kvist tilbage over een Knop ved a. Fig. 4. En kraftig Kvist (forlænget Frugtspore),
der sidste Foraar blev skaaren ned over fire Knopper. I Sommerens Løb er udviklet to lange
Skud og to korte Frugtsporer, der sandsynligvis vil give Blomst; man skærer derfor
umiddelbart over den øverste af dem ved a. Hvis man ikke kan vente Blomst af denne øverste
Frugtspore eller Knop, skæres ned over den nederste af de lange Kviste ved b og derpaa over denne
Kvists nederste Knop ved c.</img>
afgøres, om Knopperne vil udvikle Blomst eller
Skud. Det hænder undertiden, at ingen af
Knopperne paa en Aaret i Forvejen tilbageskaaren
forlænget Frugtspore er brudte igennem, i saa Fald
lades Grenen urørt. I Stedet for at lade det
øverste Skud fra den tilbageskaarne Kvist vokse
uhindret, kan man knibe det og navnlig, naar det
bliver for kraftigt; derved paavirkes let de
Knopper, der ønskes omdannede til Blomsterknopper
(Fig. 5). Hvis der kommer Skud fra de to
øverste Knopper, kan der allerede tidligt om
Sommeren skæres ned over det nederste Skud, der da
knibes. Man foretager i saa Tilfælde allerede nu
den Tilbageskæring, som ellers foretages næste
Foraar (Fig. 6). <sp>En almindelig Kvist</sp>,
der skal udvikle Frugtsporer, behandles paa
samme Maade som en forlænget Frugtspore. I rationel
Beskæring er Skuddet i Sommerens Løb bleven
knebet — des længere, jo kraftigere voksende og
jo mere uvilligt blomstrende Træet er. I de fleste
Tilfælde er der udviklet Biskud; der findes altsaa
ved Foraarsbeskæringen mindst én Bikvist (Fig.
7). Hvis der paa Hovedkvisten foruden Bikvisten
eller Bikvistene og under denne eller disse er 3
Knopper at skære over, gøres dette, er der kun
2 eller 1, skærer man den nederste (og eneste

<img>Fig. 5. En Kvist, der sidste Foraar blev skaaren ned over tre Knopper; det fra den øverste
Knop udviklede Skud blev knebet over fire Blade. Nu skæres Hovedkvisten tilbage over den
øverste af de to meget korte Frugtsporer (Blomsterknopper), der er sikre. Fig. 6. Den sidste
Foraar over tre Knopper skaarne Kvist har givet Skud fra de to øvre. Der er imidlertid
allerede om Sommeren skaaren tilbage over det næstøverste Skud. Der skæres nu over
Knoppen ved a, hvis den er blomsterdygtig, i modsat Fald som angivet ved b. Fig. 7. Et
særdeles gunstigt Resultat af Kriibning. Der er udviklet sikker Blomsterknop, over hvilken der
skæres tilbage ved a; hvis Knoppen her ikke havde adviklet sig til sikker Blomsterknop,
skulde der skæres som vist ved b, c. Fig. 8. Kødet Frugtspore, der har udviklet Frugt ved
a samt en forkortet og en forlænget Frugtspore; den sidste skæres tilbage over én Knop.</img>
tilbageblivende) Bikvist ned tæt over dens
Udspring, hvorefter der i Sommerens Løb vil
udvikles et svagt Skud, medens Kvistens Knopper
vil omdannes til Blomsterknopper. Skulde den
øverste af disse Knopper imidlertid slaa ud i Skud,
skæres om Sommeren ned over dette, der
desuden knibes, hvis det er kraftigt. Hvis der ikke
er udviklet nogen Bikvist, skæres Kviststumpen
ikke tilbage; man skærer da kun den fra
Knibningen værende Stab bort. Er der udviklet
sikker Blomsterknop, skæres i alle Tilfælde
umiddelbart over den, altsaa over den øverste, hvis der
er flere. Der kan efter Foraarsbeskæringen af en
forlænget Frugtspore eller en almindelig Kvist
foreligge en Del andre Resultater end de omtalte
og i Afbildningerne viste. Skønt man, efter hvad
ovenfor er forklaret, vel næppe i noget Tilfælde
vil være i Tvivl om, hvorledes man skal gaa frem,
skal her dog anføres nogle Eksempler, hentede
fra om Foraaret over 4 Knopper skaarne Kviste:
Hvis kun den nederste Knop tegner til at ville give
Blomst senere, men de 3 øverste har udviklet lange
Kviste, saa skæres ned over den nederste af disse,
der saa som sædvanlig skæres tilbage paa én Knop.
Hvis alle Kopperne har udviklet kraftige Kviste,
skæres ned over den nederste, der da paa ny
behandles som en almindelig Kvist eller forlænget
Frugtspore. Har alle Knopperne givet svage Skud
— Frugtsporer — røres de ikke; først med Tiden
bliver her Tale om Udtynding eller
Tilbagesætning. Undertiden er der udviklet en lang Kvist
fra den øverste og den nederste Knop, medens de
mellemliggende Knopper har udviklet Frugtsporer,
hvorover der skæres; i saa Tilfælde fjernes den
nederste Kvist. Det kan undertiden være heldigt
at skære meget kraftige Kviste tilbage over den
nederste, ringformede Del (Sporesnit, Ringsnit).
Man maa imidlertid paase, at der ogsaa virkelig
<sp>er</sp> Ringe — sovende Knopper. <sp>Kødet
Frugtspore</sp> (Fig. 8) er en lidt abnorm Udvikling af
den svagere, almindelige Frugtspore; den findes
navnlig hos Pære, men dog ogsaa rigeligt hos
nogle villigt bærende Æblesorter. Naar en saadan
lille Frugtspore har givet Frugt, opsvulmer
Cellevævet i det ydre Parti, og det hele faar et
sygeligt Udseende. Her ophobes en Del Reservestof som

<img>Fig. 9. En for lang Frugtgren, der bør skæres tilbage ved a; senere beskæres den yderligere
ved b. Hvis der er rigeligt af Frugtgrene paa Træet, skæres straks ved b. Frugtgrenen
forgrener sig da, og Frugten udvikles nærmere ved Hovedsaftløbet. Fig. 10. Ved Beskæring,
som antydet ved Stregerne, vil der blive en rigelig Mængde passende fordelte Frugtknopper
tilbage. Fig. 11. Beskæres ved a. Om et Par Aar vil det, navnlig hvis der er tilstrækkelig
Mængde Frugtgrene paa Træet, muligvis være hensigtsmæssigt at skære tilbage til b. Fig. 12.
En forsømt Frugtgren fra et Træ med saa at sige udelukkende saadan Besætning, medens
Ledekviste er svagt repræsenterede. Frugtgrene bør udtyndes som antydet.</img>
Resultat af en tidligere stærk Safttilstrømning, og
dette er for saa vidt heldigt, som Frugterne her
bliver gunstigt stillede. Så nutidig med at den
kødede Frugtspore udvikler Frugt, giver den fra de
nedenfor Frugten værende Knopper 1 à 2 Skud,
som i de forskellige Tilfælde er af meget forskellig
Beskaffenhed. Der kan være 1 eller 2 forkortede,
1 eller 2 almindelige Sporer, 1 eller 2 forlængede
Sporer eller almindelige Kviste eller endelig en af
hver af 2 Slags. Forlængede Sporer og
almindelige Kviste skæres tilbage over en Knop,
almindelige og forkortede Sporer røres ikke. Som berørt
i Artiklen »Beskæring, Alm. Principper« kan der
være Tale om at udtynde Frugtgrenene,
efterhaanden som disse forgrener eller forlænger sig. Ved
Beskæring, Udtynding, af Frugtgrenene kan man i
høj Grad regulere Frugtbarheden saaledes, at
Træerne ansætter Blomsterknopper hvert Aar og ikke
i ét Aar bærer saa megen Frugt, at 2/3 deraf
maa fjernes medens de i et andet Aar er blottede
for Blomsterknopper og altsaa for Frugt. Fig. 9, 10,
11, 12 viser Eksempler paa Beskæring af
Frugtgrene, de første tre især paa Tilbagesætning, Fig.
12 væsentlig paa Udtynding. <sp>Espaliertræer</sp>,
der trods fornuftig Beskæring ikke vil blive
frugtbare, eller som man ikke har Lejlighed til at
behandle til alle de nødvendige Tider, bør man ved
Foraarsbeskæringen lade beholde saa mange Grene
og Kviste, som der er Plads til, og saa lade disse
forblive urørte, for saa vidt som de er modne i
Spidsen; i hvert Fald behøver kun de lange Kviste
hos Æble nogen Indstudsning. De Kviste, der
vender mod Espaliervæggen eller lige ud fra denne,
og de, der ikke er Plads til, fjernes ved Grunden.

Særlig store Frugter af Pære og Æble opnaas
ved 1) at understøtte 'Frugten, 2) at afsuge
Frugtstilken paa et Skud, 3) ringe Frugtgrenen ved
dens Grund, 4) vaske Frugten med Jærnvitriol.
Det sidste har en mærkelig gunstig Indflydelse;
Overhuden bliver elastisk, hvorved Frugten faar
Evne til at drage betydelig Saftmængde til sig.
Man benytter 1-1,15 g Jærnvitriol pr. l Vand og
vasker 3 Gange i Sommerens Løb. Se i øvrigt
»Beskæring, Alm. Principper«, »Beskæring af
Rødder«, »Dværgtræer«, »Frugthavens Beplantning og
Pasning«, »Frugttræformer«, »Frugttræets
forskellige Organer«.
J. J.

<sp>Pæresorter</sp>. <sp>Sommerpærer</sp>.
<sp>Borupspære</sp>, Aug., lille, smuk, meget tidlig moden
Pære, god Handelsfrugt. Træet frugtbart og
tidligbærende. Vildst. <sp>Colorée de Juillet</sp>,
Aug., stor, smuk og velsmagende Sommerpære,
værdifuld Handelsfrugt. Træet tidlig- og
rigtbærende. Vildst. <sp>Juli Dekanpære</sp>, Aug., lille,
bergamotformet, meget tidlig moden, jævn god
Kvalitet. Træet frugtbart og tidligbærende.
Vildst. <sp>William</sp> (W.s Bon Chretien), Sept.,
meget saftig, velsmagende Frugt, undertiden stærkt
krydret. Træet meget tidlig- og rigtbærende; en
af de mest rentable Sorter at dyrke. Vildst. —
<sp>Tidlige Høstpærer</sp>: <sp>Clapps Favorite</sp>,
Sept., stor, meget smuk, velsmagende Frugt, der
er en kostbar Handelsfrugt. Træet tidlig- og
meget rigtbærende. Vildst. <sp>Comtesse Clara
Frijs</sp>, Sept., stor, velsmagende, saftig Pære, en
meget alm. Torvefrugt. Træet jævnt rigtbærende,
men noget modtageligt for Skurv. Vildst. og
Dværg. <sp>Dobbelt Philip</sp>, Okt., Frugten smuk,
ikke af særlig fin Kvalitet. Træet bærer meget
rigeligt og jævnt tidligt. Vildst. og Dværg.
<sp>Graapære</sp>, Sept., meget fin kendt og søgt
Handelsfrugt. Træet kraftigt og haardført, noget sent-,
men som ældre meget rigtbærende. Vildst. og
Dværg. <sp>Moltke</sp> (Greve A. W. M.), Okt., meget
velsmagende; søgt Handelsfrugt. Træet tidlig- og
rigtbærende, særlig paa Vildst. <sp>Seigneur</sp>
(S. d'Espern, Herrepære), Okt., meget velsmagende,
middelstor Frugt. Træet er meget rigtbærende og
af smuk, opret Vækst. Vildst. og Dværg. —
<sp>Sildige Høstpærer</sp>: <sp>Bonne Louise</sp> (B. L.
d'Avranches), Okt.-Nov., Frugten smuk og meget
velsmagende, men ødelægges ofte paa fritstaaende
Træer af Skurv. Træet bærer godt, navnlig paa
Dværg. God til Espalier. <sp>Charneu</sp> (Fondante
de Ch.), Okt.-Nov., Frugten stor, holdbar og af
meget god Kvalitet. Træet bærer godt og er
kraftigt og sundt. Vildst. <sp>Den nye Poiteau</sp>
(Nouveau P.), Nov., stor, holdbar Frugt, god
Handelsfrugt. Træet kraftigt og som ældre rigtbærende,
men fordrer en god Vokseplads. Vildst. og Dværg.
— <sp>Tidlige Vinterpærer</sp>: <sp>De Tongrés</sp>,
Nov.-Dec., god, meget holdbar Vinterpære. Træet
rigtbærende. En af de bedste fritstaaende
Vinterpærer; men den ynder en beskyttet Vokseplads.
Vildst. og Dværg. <sp>Beurré Diel</sp>, Nov.-Dec.,
stor fin Spisefrugt, særlig god til Espalier, da den
ynder en god Vokseplads. Træet ofte meget
rigtbærende. Vildst. og Dværg. <sp>Doyenné de
Comice</sp>, Nov.-Dec., en stor Frugt med særlig fin
Smag. Træet bærer ikke særlig rigeligt, men
gerne aarligt; ynder en lun Vokseplads. Dværg
og Vildst. <sp>Eyewood</sp>, Nov., lille, holdbar, ret
god Frugt. Træet bærer noget sent, men er som
ældre meget rigtbærende og bærer aarligt. Vildst.
<sp>Napoleon</sp>, Nov.-Dec., smuk, meget fin og
holdbar Vinterpære. Træet særlig brugeligt til
Espalier, da det ynder en lun Vokseplads; ofte meget
frugtbart. Vildst. <sp>Soldat Laboureur</sp>,
Nov.-Dec., Frugten middelstor og meget holdbar, af fin
Kvalitet. En af de bedste holdbare Pærer. Træet
jævnt rigtbærende, men fordrer en god Plads.
Vildst. og Dværg. — <sp>Sildige Vinterpærer</sp>:
<sp>Esperens Bergamot</sp>, Jan.-Maj, middelstor,
fladrund, udmærket Frugt. Træet er kraftigt og
rigtbærende, det trives godt paa Dværgunderlag og
egner sig godt for Espalier. <sp>Josephine fra
Mecheln</sp> , Dec.-Jan., Frugten middelstor, meget
holdbar og velsmagende. Træet er rigtbærende og
jævnt kraftigt. Vildst. og Dværg.
Ø. C.

<sp>Pæresorter for Finland</sp> se <sp>Finlands
Havebrug</sp>.

<table>
<td 3 c>Oversigt over Sygdomme paa Pære.
<td 3 c>Svampeangreb.
<td>A.<td 2>Angreb paa Grene og Stammer:
<td><td>a.<td>Opsvulmninger, hvis Hudvæv og Bark<br>sprækker paa den ene Side, saa at<br>Veddet blottes. Tiltager i Omfang for<br>hvert Aar <sp>Kræft</sp>.
<td><td>b.<td>Bortæden af Grenspidser; pletvis løsnes<br>Huden fra Barken, der her er beklædt<br>med en olivengrøn eller sort Skimmel<br><sp>Pæreskurv</sp>.
</table>
<table>
<td>B.<td 2>Angreb paa Blade:
<td><td>a.<td>Mørkebrune eller sorte, tørre Pletter<br><sp>Pæreskurv</sp>.
<td><td>b.<td>Gule eller orangefarvede Pletter med<br>fortykket, kødet Væv; paa Undersiden<br>tilsidst med smaa Svampebægre,<br>dækkede af en gitterformet gennembrudt<br>Hinde ... <sp>Gitterrust</sp>.
<td><td>c.<td>Smaa, runde, først røde, senere sorte<br>Prikker paa Vidlinger; Bladene falder<br>tidligt af ... <sp>Vildlingsvamp</sp>.
<td>C.<td 2>Angreb paa Frugter:
<td><td>a.<td>Runde eller uregelmæssigt formede<br>tørre Pletter med en mørkt<br>olivenfarvet eller sort Skimmel; Frugtkødet<br>sprækker ofte ... <sp>Pæreskurv</sp>.
<td><td>b.<td>Rødgule, gule eller røde Pletter med<br>vortede Fortykkelser og gulligt<br>Sporestøv ... <sp>Gitterrust</sp>.
<td><td>c.<td>Store, runde Raadpletter, der tiltager i<br>Omfang, indtil hele Frugten er ødelagt;<br>knappenaalshovedstore, blegt<br>okkerfarvede Svampelegemer bryder frem i<br>stort Tal, ofte i kredsformet Ordning<br><sp>Kærnefrugtskimmel</sp>.
</table>

F. K. R.

<table>
<td 4 c><sp>Skadedyr</sp>.
<td r>I.<td 3>Angreb paa Bladene:
<td><td>1.<td 2>Larverne lever i et glinsende,<br>rustbrunt Spind ... <sp>Pærespindhveps</sp>.
<td><td>2.<td 2>Skadedyrene lever paa anden Maade:
<td 2><td>a.<td>Mikroskopiske smaa Dyr i smaa<br>vortelignende Galledannelser paa<br>
Bladene ... <sp>Pæregalmiden</sp>.
<td 2><td>b.<td>I fra Randen sammenrullede Blade<br>lever smaa hvide eller blegrøde, c. 2<br>mm lange Larver af<br><sp>Pærebladgalmyg</sp>.
<td><td>3.<td 2>Frit paa Bladene lever talrige<br>Insektarter, af hvilke Flertallet ogsaa<br>angriber Æble. Paa Pære (og Kirsebær)<br>lever specielt de sorte, sneglelignende,<br>af sort Slim overtrukne Larver af<br><sp>Frugttræbladhvepsen</sp>.
<td r>II.<td 3>Angreb paa Skuddene:
<td><td 3>Paa unge Skud og Frugtsporer, samt<br>tillige paa Bladene, naar Dyrene er talrige,<br>lever smaa, flade, sugende Insekter<br><sp>Pærebladlopper</sp>.
<td r>III.<td 3>Angreb paa Frugten:
<td><td 3>De unge Frugter misdannes ved Angreb<br>af ... <sp>Pæregalmyg</sp>,<br>eller ved Stik af sugende Insekter,<br>Tæger, Skjoldlus m. fl.
</table>

Angaaende andre Skadedyr, se Oversigten under
Æble.
A. T.

<sp>Pære</sp>. <sp>Anvendelse:</sp> Bruges hovedsagelig
som Bordfrugt og Kompot. Stærktmodne Pærer
bliver gode neddryssede med Sukker, efter at være
skaarne i Smaastykker. Tarvelige Pærer kan
dampes og spises til Smørrebrød eller med rørt
Smør som Grønsager. Syltede Pærer er meget
anvendelige til Kærnemælkssuppe, søde Supper,
Desserter, f. Eks. Risfløderand, Fromage, i Flødeskum
til Gelé o. s. v. Til Kandisering, til Indlæg i
Julekage. Se Syltning, Henkoguiug, Frugt- og
Grønsagers Tørring.
M. L.

<sp>Pære</sp> som Prydtræ se <sp>Pyrus</sp>.
</chapter>

<chapter name="Pærebladgalmyg">
<b>Pærebladgalmyg,</b> päronbladgallmyggen (s.)
(Perrissia piri Bouché), er en meget lille Myg, som
lægger sine Æg paa Kanterne af unge Pæreblade.
Disse ruller sig senere opad mod Midternerven,
og indeni finder man de smaa Myglarver. De
sammenrullede Blade bliver sprøde og grove i
Bladkødet og sortner til sidst. Da Myggene altid
angriber unge Blade, bliver Skudspidserne ofte helt
ødelagte. Arten er almindelig paa unge Træer,
Podekviste, unge Frøplanter m. m. og gør ofte
betydelig Skade. Noget andet Middel end
Afplukning af nylig sammenrullede Blade og disses
Tilintetgørelse kender man ikke.
A. T.
</chapter>

<chapter name="Pæregalmiden">
<b>Pæregalmiden,</b> pärongallkvalstret (s.) (Eriophyes
piri Pgst.), er et mikroskopisk lille Spindedyr,
som lever indeni smaa lave, vorteagtige
Galledannelser paa Bladene og undertiden paa Frugten
af Pære. Paa unge Blade er Gallerne røde, paa
ældre grøngule; naar de forlades af P., bliver de
sorte. Ofte finder man slige Galler i stort Antal
paa et Blad, samlede langs Bladets Midtnerve.
Bladene ruller sig ofte og visner. En angreben
Frugt bliver buklet og misdannet. Naar
Efteraaret kommer, forlader Dyrene Gallerne og søger
sig Overvintringspladser under Knopskæl og Bark
eller i Sprækker i Stolper, Træespalier o. desl. Et
fortræffeligt Middel mod dette Skadedyr er
Sprøjtning med Svovlkalkvædske eller
Karbolineumemulsion <sp>lige før</sp> Knopskydningen om
Foraaret.
A. T.

<img>Pæreblade angrebne af Pæregalmiden.</img>
</chapter>

<chapter name="Pæregalmyg">
<b>Pæregalmyg,</b> pärongallmyggen (s.) (Contarinia
pyrivora Ril.), er en overordentlig lille Myg, som
under Pæretræernes Blomstring lægger Æg paa
Befrugtningsorganerne. De smaa Larver trænger
senere ind i den unge Frugts øverste Del, som
raadner og bliver sort. Naar Pæren har naaet en
Hasselnøds Størrelse, falder den af. Larverne er
da fuldvoksne, kryber ned i Jorden, overvintrer
og forpuppes. Ofte bliver Frugten paa enkelte
Træer, hvis Blomstring falder sammen med
Myggens Sværmning, helt og holdent ødelagt. Desværre
har man intet andet Middel mod dette Skadedyr
end at ryste de løstsiddende angrebne
Frugter ned og straks uskadeliggøre
dem inden Larverne har forladt dem.
A. T.
</chapter>

<chapter name="Pæreskurv">
<b>Pæreskurv</b> (<sp>Venturia pyrina</sp>,
ogsaa kaldet <sp>Fusicladium p.</sp>) er
en af Pæretræets aller farligste
Sygdomme, der hjemsøger baade Blade,
Grene og Frugter. Paa <sp>Bladene</sp>
fremkommer i Sommerens Løb talrige
visne Smaapletter af brunlig Farve;
især paa Oversiden viser Svampen sig
som et mørkt, olivengrønt, fløjelsagtigt
Lag; de angrebne Blades
Ernæringsvirksomhed nedstemmes og de falder
ofte for tidligt af, hvorved Træerne
som Helhed lider. Paa <sp>Grenene</sp>
kan P. ofte optræde allerede samme
Sommer eller Efteraar, som de har udviklet sig;
der fremkommer da paa Barken talrige, sortgrønne
Smaapletter med en flosset Rand. De ældre Grene
og Stammer faar en sprukken Bark, der deler sig
i firkantede Smaastykker; i Sprækkernes Bund
ses den sortgrønne Skimmel. Grene og Kviste
kan i stort Antal gaa ud som Følge af P.
<sp>Frugterne</sp> kan angribes af P. allerede faa Dage efter
Blomstringen; de bliver da helt overtrukne med
den sorte Skimmel og falder af. Ved noget senere
Angreb antager Frugten en skæv og vreden Form;
Overfladen bliver beklædt med sorte Pletter, og
Frugtkødet er meget tilbøjeligt til at sprække.
Angrebet af P. virker altsaa baade paa Frugtens
Mængde og paa dens Kvalitet. P. breder sig
stærkest i fugtige Somre, der begunstiger
Udviklingen af Svampens Sporer. P. overvintrer dels paa
de angrebne Grene og paa syge Frugter, der
sidder paa Træerne Vinteren igennem, dels i de visne,
nedfaldne Blade. — P. bekæmpes: 1) Ved
Vinterbehandling, bestaaende i: Afskæring af døde
Grene; Afplukning af døde Frugter;
Sammenrivning og Tilintetgørelse af det nedfaldne Løv
umiddelbart efter Løvfaldstid; Sprøjtning med 3 pCt.
Blaastensopløsning eller Svovlkalk (s. d.),
omhyggelig udført lige efter Løvfald og kort før
Knopperne svulmer om Foraaret. 2) Ved
Sommerbehandling med Bordeauxvædske, første Gang lige
efter Blomstringens Afslutning og gentaget 2-3
Gange med et Par Ugers Mellemrum, hvilket især
vil være nødvendigt i fugtige Somre. 3) Ved
Valget af saadane Varieteter, som Erfaringen har
udpeget som modstandsdygtige i den paagældende
Egn.
F. K. R.

<img>Pæregren med Pæreskurv.
Tilv. Vintersporer, tilh. Sommersporer.</img>
</chapter>

<img>Pæregalmyg. 1. Angreben Frugt. 2. Samme
gennemskaaret. 3. Larve. 4. Myg.</img>

<chapter name="Pærespindehveps">
<b>Pærespindehveps,</b> päronspinnarstekeln (s.)
(Neurotoma flaviventris Retz.). Lægger sine let
synlige Æg i smaa Udskæringer tæt ind til
hverandre paa Undersiden af Bladene paa Hvidtjørn
og Pære. De smaa orangegule, sorthovede Larver
spinder Kvistene over med et tyndt, sortbrunt Væv,
i hvilket Larverne, der kun har korte Forben,
altid opholder sig, og i hvilket Ekskrementerne
bliver hængende. Da Larvekolonierne sjælden bliver
mange eller større, er det i Reglen let at fjerne dem
med Haanden. Mest paa meget unge Træer.
A. T.
</chapter>

<chapter name="Päron">
<b>Päron</b> (s.) se <sp>Pære</sp>.
</chapter>

<chapter name="Päronbladgallmyggan">
<b>Päronbladgallmyggan</b> (s.) se
<sp>Pærebladgalmyg</sp>.
</chapter>

<chapter name="Pärongallkvalstret">
<b>Pärongallkvalstret</b> (s.) se <sp>Pæregalmide</sp>.
</chapter>

<chapter name="Pärongallmyggan">
<b>Pärongallmyggan</b> (s.) se <sp>Pæregalmyg</sp>.
</chapter>

<chapter name="Päronspinnarstekeln">
<b>Päronspinnarstekeln</b> (s.) se
<sp>Pærespindehveps</sp>.
</chapter>
<h1>Q.</h1>

<chapter name="Quamoclit">
<b>Quamoclit</b> se <sp>Ipomæa</sp> og <sp>Mina</sp>.
</chapter>

<chapter name="Quercus">
<b>Quercus</b> (Cupuliferæ), Eg, haardføre Træer.
Slægten indbefatter en stor Mængde Arter, hvoraf en
Del er bekendte som haardføre hos os. Deres
Betydning som Prydtræer ligger hos nogle i deres
statelige Vækst i Forening med det smukke Løv,
hos andre især i Løvet, der hos flere af Arterne
er meget smukt, ofte stort. Hos nogle af de
amerikanske Arter, som derfor ogsaa almindeligt
benævnes Rødeg, antager Løvet glimrende
Høstfarver, hvilket yderligere bidrager til at give disse
Værdi som Prydtræer. <sp>Q. castaneæfolia</sp> C. A.
Mey., Lilleasien, Persien; smukt mellemhøjt Træ
med lange, smalle, groft spidstakkede, mørkegrønne
Blade, som har en stor Lighed med Bladene hos
ægte Kastanje. — <sp>Q. Cerris</sp> L., Frynse-Eg,
Tyrkisk Eg, Sydøsteuropa, Lilleasien; højt, bredkronet
Træ, hos os temmelig almindeligt plantet og hist
og her til Stede i prægtige Eksemplarer af mindst
indtil 25 m Højde, med bugtet-fliget-lappede,
glinsende mørkegrønne Blade. <sp>Q. C. austriaca</sp> har
ovale, butlappede, glinsende mørkegrønne, halvt
stedsegrønne Blade, som i milde Vintre holder sig
længe friske. Den bliver hos os næppe andet end
en stor Busk eller et lille Træ. — <sp>Q. coccinea</sp>
Wangenh., Skarlagen-Eg, Nordamerika, hos os et
mellemhøjt eller højt Træ, i Eksemplarer af mindst
indtil 16 m Højde, med store, dybt spidslappede
eller spidsfligede Blade med glinsende friskgrøn
Farve. Om Efteraaret farves Bladene glinsende
skarlagenrødt skatterede. — <sp>Q. conferta</sp> Kit,
Italien, Sydøsteuropa, meget smukt, mellemhøjt
eller højt, bredkronet Træ med store eller meget
store, omvendt ægformede Blade, der er smukt
regelmæssigt og dybt fliget-lappede med Fligene
atter svagt lappede. Bladenes Farve er glinsende
mørkegrøn. — <sp>Q. ilicifolia</sp> Wangenh.,
Nordamerika, en høj, aaben Busk med temmelig smaa,
skarpt spidslappede, mørkegrønne, paa Undersiden
hvidgraa Blade. — <sp>Q. imbricaria</sp> Michx.,
Nordamerika, hos os paa god Vokseplads et lille
eller sjældent mellemhøjt Træ med meget smukke,
store, æglancetformede eller aflang-elliptiske,
oftest ganske helrandede Blade; sjældnere med nogle
af Bladene uregelmæssigt svagt lappede. Det
smukke Løv er glinsende mørkegrønt. — <sp>Q.
macranthera</sp> Fisch. & Mey., Persien, en hos os,
i alt Fald paa gunstig Vokseplads, haardfør Art
med store, brede, omvendt ægformede,
regelmæssigt rundlappede, glinsende mørkegrønne Blade. —
<sp>Q. macrocarpa</sp> Michx., Nordamerika, en
nogenlunde haardfør Art, som dog hos os vistnok
kun opnaar at blive en Busk eller et lille Træ. Dens
Blade er meget store, indtil 33 cm lange, omvendt
ægformede og uregelmæssigt lappede. — <sp>Q.
palustris</sp> Du Roi., Nordamerika, hos os et
mellemhøjt eller højt Træ i Eksemplarer af mindst
indtil 16 m Højde med store, spidsfliget-lappede,
glinsende friskgrønne Blade, som farves smukt røde
om Efteraaret. — <sp>Q. pedunculata</sp> Ehrh. (Q.
Robur L.), Almindelig Eg, Stilk-Eg, Europa, V.
Asien, Danmark. Velkendt, bredkronet Træ, der
i vore Skove kan forekomme i mægtige
Eksemplarer. Af dens talrige Former og Varieteter har
en Del Betydning som Prydtræer og Prydbuske.
Som de værdifuldeste kan nævnes: <sp>Q. p.
atropurpurea</sp>, buskformet eller lille Træ med
mørk purpurbrunt Løv. <sp>Q. p. fol.
argenteomarginatis</sp>, lav af Vækst med uregelmæssigt
indskaarne, hist og her hvidrandede Blade. <sp>Q. p.
Concordia</sp>, buskformet med skinnende
guldgult Løv. <sp>Q. p. fastigiata</sp> (Q. p. pyramidalis),
Pyramide-Eg, meget smukt Træ af slank
pyramideformet eller søjleformet Vækst, hvoraf der her
i Landet forefindes Eksemplarer af mindst indtil
16 m Højde. <sp>Q. p. pectinata</sp>, lille Træ med
rødlige Skud og Bladstilke samt langstrakte, stive,
dybt kamformigt indskaarne Blade. — <sp>Q.
Phellos</sp> L., Pilebladet Eg, Nordamerika, hos os kun
et lille Træ eller Busk med tynde Grene og Skud
og med smalle, lancetformede, helrandede, af og til
svagt og uregelmæssigt bugtet-tandede, glinsende
mørkegrønne Blade. — <sp>Q. Prinos</sp> L.,
Nordamerika, en nogenlunde haardfør Art, som hos os kan
opnaa at udvikle sig til et ganske smukt, lille
Træ. Smukt ved sine store eller meget store, svagt
lappede paa Undersiden dunede Blade. — <sp>Q.
pubescens</sp> Willd., Sydeuropa, lille eller
mellemhøjt, bredkronet, smukt Træ med graafiltede unge
Skud og temmelig smaa, lappede, graaliggrønne,
paa Undersiden graafiltede Blade. — <sp>Q. rubra</sp> L.,
Rød-Eg, Nordamerika, et højt, bredkronet Træ, som
ogsaa hos os forefindes i prægtige Eksemplarer af
mindst indtil 25 m Højde. Den har store eller
meget store, brede, spidslappede, glinsende
mørkegrønne Blade, der farves rødbrune om Efteraaret.
— <sp>Q. sessiliflora</sp> Sm. (Q. sessilis Ehrh.),
Vinter-Eg, Europa, Vestasien, Danmark. Hos os
sjældnere forekommende end den almindelige Eg,
som den ellers ligner meget i Vækst og Udseende,
og fra hvilken den lettest kendes paa sine Blade,
som er stilkede med c. 1 1/2 cm lange Stilke, og
sine siddende eller meget kortstilkede Frugter (hos
Alm. Eg eller Stilk-Eg er Bladene siddende og
Frugterne stilkede). — <sp>Q. tinctoria</sp> Michx.
(Q. velutina Lam.), Nordamerika, hos os et
mellemhøjt eller højt Træ med store eller meget store,
brede, spidslappede, glinsende friskgrønne Blade,
som farves brunrøde om Efteraaret. — <sp>Q. Toza</sp>
Bosc., Sydeuropa, en hos os nogenlunde haardfør
Art, lille Træ med filtede unge Skud og lange,
dybt fliget-lappede, bløde, især paa Undersiden
filtede Blade.
A. B.

<sp>Anvendelse:</sp> Quercus er en righoldig
Plantegruppe med i Hundredvis af Arter og
Afarter, som findes over en stor Del af Jordkloden,
og hvoraf følgelig kun de færreste kan trives hos
os. Flere Arter, som til Nød kan taale vore Vintre,
bliver i Hjemlandet store Træer, men opnaar her
kun større eller mindre Buskform og et forkrøblet
Udseende. For os er den hjemlige Art Q. p. den
vigtigste. Foruden dens økonomiske Betydning ved
det stærke, kostbare Ved og Barkens Benyttelse i
Garverier og derefter til Havebrug, er den ved sin
robuste Kronebygning med stærke, ofte horizontale,
ofte vinkelret knæbøjede Grene og undertiden
udgaaede, paa ældre Træer ofte hjortetakformet
fremtrædende Grenpartier, saavel som ved sit mørke
Løv, et af vore mest ejendommelige og i
landskabelig Henseende karakteristiske Træer, som ved
sin i fri Udvikling mægtige Størrelse, høje Alder
og Styrke overhovedet med Rette bærer Navnet:
Skovens Konge. I Ungdommen taaler den en Del
Skygge og kan som Følge deraf benyttes til
Sammenplantning og i blandet Bestand, og plantet paa
passende Bund faar den paa denne Maade høje,
slanke Stammer, idet den først bygger sin Krone,
naar dens — i Forhold til Trykket fra
Omgivelserne — naturlige Højdevækst er standset. Paa
dette Staddum kræver.den fri Luft, men sin
storladne Skikkelse faar den kun, naar den fra en
tidligere Alder har kunnet udvikle sig frit, enten
i aabne Grupper eller som enkeltstaaende, i begge
Tilfælde bedst under nogen Beskyttelse ved anden
høj Bestand. Saavel ved Bygning som ved det
mørke Løv danner den en virkningsfuld Kontrast
til letbyggede, lysløvede Arter som Birk, Lærk, Pil
o. l., naar Afstand og Mængden af disse er
afpasset under Hensyn til Terrænforhold og
vedkommende Arts Højde og Virkeevne. Paa en Plads,
som har Læ for stærke Vinde, kan den benyttes
som Allétræer, og muligvis ligesaa ved Byer, idet
dens glatte Blade ved Blæst, Regn og Dugfald
lettere frigøres for Kul og Gadestøv end Blade, som
har ru og dunet Overflade. Ved at plantes som
ganske lille og ved omhyggelig Pasning med
Klipning kan den benyttes til Hæk. Hvad her er sagt
om Vækst, men særlig om Udvikling, hos Q. p.
gælder for saa vidt ogsaa de øvrigt kraftigvoksende
blandt de ovenfor nævnte Arter og Afarter.
Pyramideegen, Q. p. fastigiata, er en af de allerede i
tidlig Alder mest karakteristiske, og den kan finde
hyppig Anvendelse i Grupper med rundkronede og
hængende Træer, i regelmæssige Anlæg, til Allé
paa beskyttet Plads, som fritstaaende o. s. v. Af
de øvrige nævnte Former af Q. p. har fol. arg.
marg. god Vækst, men er ikke særlig dekorativ;
pectinata har mindre Vækst, men smukt Løv og
maa ses paa nært Hold; atropurpurea og Concordia
er meget smukke, men desværre ubetydelige, da
de trods varm og beskyttet Plads kun bliver
Svæklinge. Q. sessiliflora, Q. Cerris og de højtvoksende
amerikanske Arter coccinia, palustris, rubra og
tinctoria kan anvendes i større Plantninger, hvor
navnlig de sidstnævnte ved deres smukke,
pergamentagtige Løv vil give god Afveksling iblandt
de almindeligt benyttede Træarter. Disse er i
øvrigt fortrinlige i aabne Grupper og som
fritstaaende, og de hører absolut til de mest
virkningsfulde, naar de henad Efteraaret antager deres røde,
i Sollys ofte glimrerde Høstfarve. Den
stærktvoksende Q. rubra bør vel allerede betragtes som
et velegnet Skovtræ hos os, og den kan i det
væsentlige benyttes som Q. p., kun ikke til Hæk.
Q. conferta med sin storladne Vækst og Løv og
den inørkløvede Q. macranthera er udpræget
smukke Solitærplanter. Det samme gælder for Q.
imbricaria, naar den staar paa god Plads, og til
Dels for de mindre Q. pubescens, og den noget
ømtaalige Q. castaneæfolia. Den lille, sirlige Q.
Phellos og den halvt stedsegrønne Q. C. austriaca
har vist at kunne opnaa nogle Gange Mandshøjde,
bør staa paa lun Plads, hvor de umiddelbart kan
iagttages, og de bør alle fremhjælpes ved
Beskyttelse om Vinteren i de første Aar. Q. Toza og Q.
ilicifolia er langsomme og har ikke videre
Betydning, Q. macrocarpa har stort Løv, Q. Prinos har
smukt Løv, og de frister begge til Dyrkning, men
fleraarige Forsøg med Opdræt af Planter fra
Frøudsæd gav kun et daarligt Resultat, idet
Planterne vedblivende frøs ned om Vinteren.
<sp>Kultur:</sp> Q. formeres ved Frø for Arternes
Vedkommende, for saa vidt dette kan faas. Frøet af de
almindeligere Arter, særlig af Q. p., kan saas om
Efteraaret straks efter Modning, men da det
efterstræbes meget af Mus, er det bedre at opbevare det
f. Eks. paa et Loft, som ikke paavirkes af kunstig
Varme, og hvor det ved Omrøring kan holdes frit
for Skimmel. Mindre Frøpartier og Frø af

<img>Quercus Cerris.</img>
sjældnere Arter konserveres godt Vinteren over, naar
det frostfrit er indslaaet i halvtørt Grus, kun maa
man da paase, at Spiringen ikke, i alt Fald ikke
væsentlig, begynder, før Udsæd kan finde Sted.
Undertiden er dette vanskeligt at undgaa, naar
Foraaret kommer sent, men en kun lidt
paabegyndt Spiring skader som Regel ikke, naar
Udsæden foregaar med saadan Omhu, at Spiren ikke
knækkes, og den dækkes omhyggeligt med Grus
eller Jord, og man derefter ved Skyggedække og
eventuelt ved Vanding passer, at Jorden ikke
udtørres. Frø af Q. p. kan endog have ret betydelige
Spirer, som kan brækkes indtil henimod
Nærheden af Kimbladene, uden at derved
Fortsættelse af Væksten er udelukket, men selvfølgelig
bør dette undgaas. Til Frøbede vælges en
beskyttet Plads med god, letmuldet Jord, som
rettest vintergraves to Spademaal dybt og om
Foraaret, naar den faar en passende Porøsitet, graves
eller blot findeles, hvorefter Frøet saas i Riller
eller, af Hensyn til Mus og Krager, rettere
bredsaas paa 1,20 m brede Bede med 50 cm brede
Gange imellem. Saaningen kan udføres enten ved
paa én Gang at tilsaa hele Bedet, hvorefter Frøet
dækkes med Opskovling fra Gangene, eller ved
at saa stykkevis i 1-2 m Længde og tage
Dækjorden dels ved Opskovling fra Gangene og dels
som et tyndt Lag paa et Stykke af Bedet
umiddelbart foran det tilsaaede. Efter Saaningen
tromles Frøet med en let Tromle eller klappes med en
Skovl, for at trykke det fast i Jorden og gøre
Dækningen lettere og mere ensartet. Dæklaget kan
passende være et Par Gange Frøets Tykkelse. Ved
Udsæd af Q. p. til større Kultur kan Frøet saas
paa Blivestedet og harves ned, og er det paa nyt
Areal, som indtages til dette Brug, kan det saas
paa samme Maade, enten alene eller imellem Rug
om Efteraaret eller bedre imellem Havre eller Byg
om Foraaret, hvor Planterne da vokser op
sammen med Sæden første Aar. Efter dennes
Afmejning maa de for saa vidt skøtte sig selv. De
almindelige Arter optages fra Frøbed som enaarige,
enten om Efteraaret, og indslaas dybt, eller om
Foraaret, hvorefter de i begge Tilfælde før
Plantning studses stærkt paa de i Almindelighed lange,
nøgne Rødder og prikles i 9-7 eller 5 Rækker,
eftersom de skal staa 2-3 eller 4 Aar. Efter
Optagningen til Viderekultur studses de atter paa
Rødderne, paa de lange stærkt, ligesom lange
Sidegrene indskæres, og plantes derefter i Rækker i
kulegravet Jord i 60 cm-1 m Afstand, hvor de til
Brug i Almindelighed ikke kræver særlig
Behandling, medens de under Opdræt til Allétræer
o. l. efter Omstændighederne opbindes til Stokke
og studses paa Sidegrenene for at beholde Sporer
til at bygge Stammen, indtil denne bliver
tilstrækkelig kraftig. Kronens Bygning kan retledes
ved Beskæring, hvorved stedse iagttages, at et
stærkt Skud bevares eller fremhjælpes til at
befordre Højdevæksten. Til Brug som større maa
de 1-2 Aar før endelig Udplantning optages,
studses paa Rødderne og gives større Afstand, og de
bør som store overhovedet ikke staa over 2, højst
3 Aar uden Omplantning, da de ellers faar lange
Rødder og er vanskelige at omplante. De
fremmede Arter maa efter Omstændighederne staa 1
eller 2 Aar paa Frøbed, hvor de, ligesom de første
Aar efter første Omplantning, under Hensyn til
deres Haardførhed og Udvikling dækkes med Løv,
Granris o. l. om Vinteren, men kan i øvrigt
behandles i Lighed med de andre. Varieteterne og
de Arter, hvoraf man ikke kan faa Frø, formeres
ved Podning eller ved Kopulation paa
nærbeslægtede Arter under Glas, med Fremgangsmaade som
nævnt under Acer. Hængeeg og andre, som man
vil tiltrække højstammede, formeres ved
Afsugning paa Friland, hvilken Formeringsmaade for
øvrigt kan anvendes paa dem alle og bedst paa
Stammer, som et Aar eller to forud har dannet
Rødder i Potte. Podekviste vælges af modent, fast,
enaarigt Træ eller med lidt toaarigt ved Basis,
af svagtvoksende Sorter er det endog bedst at
benytte hovedsagelig toaarigt Træ med blot saa meget
enaarigt, at der findes én god Knop til at vokse
frem. Efter Podning behandles Q. i Lighed med,
hvad der under Fagus er sagt om Behandlingen
af Podninger. Q. taaler Beskæring, og denne kan
i Ungdommen ofte anvendes med Fordel for at
retlede og sætte Fart i Væksten. De har alle
dybtgaaende Rødder og kommer følgelig bedst
frem i dybbearbejdet Jord, og i Almindelighed
staar de godt fast for Vinden. De er ikke
vanskelige med Hensyn til Jordbund, men
svagtvoksende og ømtaalige Arter trives dog bedst i
varm, letmuldet Jord og paa beskyttet Plads,
hvorimod Q. p. og de andre stærktvoksende kan
trives godt paa svær Jord, især naar
Vindforholdene er nogenlunde gunstige.
J. B.

Paa særdeles lune og varme Voksesteder kan
Q. pedunculata i Norge holde sig helt op til
Steigen (67° 56′ n. B.). Af de andre ovenfor
nævnte Arter trives Flertallet godt ved Kristiania
og kan følgelig plantes i Kystegnene vestover
og mindst op til Sogn, og mange af dem
vistnok endnu længere mod Nord; Q. coccinea vil
maaske endog kunne holde sig ved
Trondhjemsfjorden. De Arter, som i Danmark er noget
kælne, kan i Norge kun dyrkes i de i klimatisk
Henseende gunstigste Egne.
N—k.
</chapter>

<chapter name="Quitten">
<b>Quitten</b> (s.) se <sp>Kvæde</sp>.
</chapter>
<h1>R.</h1>

<chapter name="Raadplet hos Æbler">
<b>Raadplet</b> hos Æbler se <sp>Stippethed</sp>.
</chapter>

<chapter name="Raage">
<b>Raage</b> se <sp>Fugle</sp>.
</chapter>

<chapter name="Råkan">
<b>Råkan</b> (s.) se <sp>Fugle</sp>.
</chapter>

<chapter name="Råttor">
<b>Råttor</b> (s.) se <sp>Rotter</sp>.
</chapter>

<chapter name="Rabarber Rheum">
<b>Rabarber,</b> <sp>Rheum</sp> (Polygonaceæ), dyrkes her i
Landet for Stilkenes Skyld, idet disse om
Foraaret afgiver Stof til en yndet Ret. Planten, hvis
Blade dør bort om Vinteren, har en kraftig,
fleraarig Mellemstok. De dyrkede R. stammer fra <sp>R.
undulatum</sp> L., Midtasien, <sp>R. hybridum</sp>
Murr., Mongoliet, og <sp>R. Emodii</sp> Wall., Himalaya.
Her i Landet er Dyrkningen begyndt ved 1840.
Antallet af dyrkede Varieteter er temmelig stort,
men de her hyppigst dyrkede er <sp>Linnæus</sp> og
<sp>Victoria</sp> (Kæmpe). Den første er tidlig,
rigtbærende og fin, ikke særlig stor, den sidste
derimod meget stor, c. tre Uger sildigere, noget
grovere og giver færre Stilke. Linnæus' Stilke
er noget rødere end Victorias, men Farven er
ikke lige kraftig. <sp>Earlyred</sp>, ogsaa kaldet
Vinrabarber, har blodrøde Stilke, men de er
mindre end hos Linnæus. <sp>Kultur:</sp> R. bør have
en dyb, kraftig, velgødet Jord med solrig
Beliggenhed; er Pladsen tillige lun, kommer de
tidligere; den er dog langtfra fordringsfuld, kun
taaler den ikke sur eller vaad Jord.
Formeringen kan ske ved Frø, men i Reglen anvendes
Deling; hver Plante beholder 2-3 Knopper og
plantes straks paa Blivestedet. Jorden maa helst
være kulegravet og rigelig gødet. Victoria
fordrer 2 m mellem Rækkerne og 1,50 m mellem
Planterne, Linnæus derimod kan nøjes med 1,50 m
og 1,20 m. Hullerne udgraves 30 cm i Kvadrat
og 40 cm dybe, de fyldes halvt med Kogødning,
eller 8 Kilo frisk Latrin, hvori blandes lidt Jord,
og Planterne sættes ikke for dybt. Planterne
passes med Renholdelse og vandes under Tørke
rigeligt; alle Blomsterstængler skæres af. Om
Efteraaret gødes og graves Jorden. Det første
Aar maa Planterne helst ikke trækkes, i hvert
Fald ikke mere end 5-10 Stilke fra hver.
Blomsterstænglerne afskæres 16 cm over Jorden, og
før de kommer over Bladene. Der graves hvert
Efteraar, Som Gødning gives enten Kogødning
hvert tredje Aar eller 16 kg Latrin hvert andet
Aar eller, hvad der er bedre, 8 kg hvert Aar pr.
Plante. Trækningen begynder i sidste Halvdel af
April og varer i c. 8 Uger, og der kan i den
Tid efterhaanden tages 20-45 Stilke pr. Plante
— efter Sorten — men de maa da være i fuld
Kraft. Af kraftige Planter kan der atter i
Aug.-Septbr. trækkes nogle af de yngste Stilke. Selve
Trækningen sker ved et Ryk. R. kan blive
15-20 Aar gammel. Ved tidlig om Foraaret at dække
Planterne med halmet Gødning faar man et
tidligere Produkt. R. som Prydplante se <sp>Rheum</sp>.
N. H.

<sp>Rabarberdrivning</sp>. Hertil anvendes de
samme Varieteter som til Friland; idet man dog
maa foretrække alle Var. med tykke Stilke.
Victoria er langsommere i sin Udvikling, men
afgiver et overordentlig smukt Produkt. Planterne
bør være ældre, fordi disse giver forholdsvis flest
Stilke, og fordi man nødigt rydder de unge
Planter, kun for Drivningens Skyld. De maa
endvidere være kraftige, og Aaret før de skal drives,
maa man sørge for, at de faar rigeligt med
Gødning og helst ophøre med Trækning af Stilkene
i god Tid. Optagningen sker om Efteraaret, naar
Toppen er visnet. Blokkene stilles sammen og
dækkes godt mod Frost og Udtørring. Den
tidligste Drivning af R. foregaar i Hus og kan
paabegyndes allerede først i Decbr., men Resultatet
bliver dog bedre, naar man venter til de sidste
Dage af samme Maaned. Pladsen under et
Stillads er meget anvendelig til Drivning af R.;
der behøver kun at anbringes et Par Bræder om
dem for at hindre Jorden i at skride ud.
Blokkene stilles ind Side om Side, og Mellemrummene
fyldes med lidt Jord. Temperaturen maa,
saafremt man vil have Produktet tidligt tjenligt,
holdes paa 12-14° C. Drivningen kan for øvrigt
meget vel foregaa i et koldere Hus, kun medtager
den da saa meget længere Tid. En Vanding med
flydende Gødning er gavnlig, men den bør
foretages, før Bladene begynder at udvikle sig, dels
fordi disse ellers vil blive plettede, og dels af
Renlighedshensyn. Har man fornøden Plads, kan
flere Hold indsættes med 3-4 Ugers Mellemrum.
Pasningen er saa simpel som vel muligt, idet den
indskrænker sig til en Vanding af og til, naar
det gøres fornødent. Drivning af R. til tidligt
Brug kan ogsaa finde Sted i en Bakke med
Undervarme, dog ikke for stærk, men denne Metode
er omstændeligere og giver tilmed langtfra saa
godt Resultat som Drivning i Hus. Til sildigere
Brug, d. v. s. umiddelbart før R. kan haves paa
Friland, kan Drivningen foregaa i en kold Bakke
eller i et udgravet Varmebed, hvor der imidlertid
ikke maa være staaende Vand, og som forsynes
med flere Karme ovenpaa hinanden efterhaanden
som Stilkene vokser op. Her kan Planterne godt
anbringes allerede om Efteraaret ligesom i Hus;
de dækkes da ved Indtrædende Frost med et lille
Lag halmet Gødning. I sidste Halvdel af Febr.
eller først i Marts lægges Vinduerne paa, og
Bakken, henholdsvis Varmebedet, forsynes med en
forsvarlig Gødningvold. Der maa selvfølgelig
dækkes baade med Maatter og Lemme for at holde
Frosten ude, i ethvert Tilfælde fra det Tidspunkt,
hvor Væksten kendelig er begyndt, thi det maa
erindres, at den eneste Varmekilde i dette
Tilfælde er Solen. De fremdrevne Stilke bliver ofte
bedst farvede hvor Lyset ikke er for stærkt, og
Prisen retter sig ikke alene efter Størrelsen, men
ogsaa efter Farven. Afdrevne Rabarberblokke
kan deles og udplantes igen efter at have staaet
tæt sammen i Jord den første Sommer og er
passet godt med Vand.
S. B.

<sp>Rabarber</sp>. <sp>Anvendelse:</sp> Friske
Rabarber kan bruges som Frugt til Kager, Pie,
Suppe, Grød, Saft o. s. v. Er dog særlig
anvendelig til Marmelade, som Kompot til Dessert,
Smørrebrød, Vandgrød. Stilkene flaas inden
Brugen. Tørrede Rabarber, der har en helt anden
Karakter end friske, er fortrinlige til Frugtkager
og andre Desserter. Se Henkogning, Syltning og
Tørring.
M. L.
</chapter>

<chapter name="Rabat">
<b>Rabat</b> kaldes et aflangt Bed, som indrammer
eller ligger langs med større Plæner i Kvarterer
eller Inddelinger i Blomster-, Køkken- eller
Frugthaven. R. anvendes dog ogsaa for at betegne et
langt Bed langs en Mur, Hæk eller anden
Begrænsning. R. behøver ikke at være begrænset
af parallelle rette eller krumme Linier, men maa
dog have en nogenlunde regelmæssig Karakter
for at være smuk. R. hører naturligt hjemme i
regelmæssige Dele af Anlæget og omgives af
Indfatningsplanter, som Buksbom o. l., eller af
Græskanter. R. kan udfyldes helt med Planter eller
ved Hjælp af Buksbom e. l. gives en bestemt
Inddeling, som da kan udfyldes med Blomsterplanter
i passende Farver, eller den kan inddeles med
Tæppebedsfigurer. Udfyldes R. helt med Stauder
eller andre Blomsterplanter, maa der gaa en vis
Ensartethed igennem den, saaledes at enkelte
fremtrædende Plantesorter eller Farver med
bestemte Mellemrum gør sig gældende. Prøver paa
Inddeling af R. se Fig. Se Villahavens
Pasning.
E. G.

<img>Rabatter.</img>
</chapter>

<chapter name="Radeløv">
<b>Radeløv</b> se <sp>Asplenium</sp>.
</chapter>

<chapter name="Radis">
<b>Radis,</b> Sommerræddike, Radisor (s.),
<sp>Raphanus sativus</sp> L. (Cruciferæ), Europa;
Køkkenurt, der dyrkes for Rodens Skyld. Der gives et
stort Antal Varieteter, forskellige i Farve og Form.
De ovale og runde hvidspidsede er meget yndede,
af de lange er den hvide <sp>Istap</sp> den skøreste
og bedste til Sommer- og Efteraarsbrug. Til
tidlig Saaning bruges mest de runde eller ovale
Varieteter, til sildig Saaning tillige de lange.
<sp>Kultur:</sp> R. saas saa tidligt, som Jorden er
bekvem, paa en Sydrabat eller et andet beskyttet
Sted i mild og noget sandblandet Jord. 2den
Udsæd kan ske først i Maj og 3dje midt i Maj,
og derefter hver 10de Dag indtil midt i Aug.,
senere saas hver 14de Dag til sidst i Septbr.
Udsæd efter den Tid kan ikke paaregnes at give
Udbytte. Jord til R. maa helst være Muldjord
eller Skørler med iblandet rigeligt Sand eller
bedre Grus, og i den varme Tid vil det være
gavnligt at vælge et Stykke med nogen Skygge,
f. Eks. Bede mellem høje Ærter eller paa
Nordsiden af Mure eller Bygninger. Bredsaaning bør
foretrækkes, og Frøet nedhakkes omhyggeligt i 3
cm Dybde; derefter klappes Bedene eller tromles
med en Jærntromle. For at faa gode og skøre R.
i Sommertiden, maa disse holdes godt fugtige,
hvilket er det bedste Middel til at bekæmpe den
værste Plage, Jordlopperne. Saasnart et Hold Radiser
bliver for store, maa Bedene straks rømmes og
kan da, efter at være gravede, bruges paa ny,
men haves et nyt Jordstykke til Raadighed, er
dette at foretrække. For at frembringe Radiser
af fineste Kvalitet, selv i den varmeste
Sommertid, kan følgende Fremgangsmaade anbefales: Af
23 cm brede Bræder laver man 1,50 m lange og
brede Rammer ved at nedramme smaa Pæle i
Jorden og fæste Bræderne dertil. Rammerne
fyldes med et 20 cm tykt Lag almindelig
Varmebedsjord. Før Saaningen blandes det øverste
Jordlag med Grus og vandes godt, hvorefter Frøet
saas og dækkes med 3 cm grusblaudet Jord og
klappes godt. Med nogen Øvelse kan der saas
passende tyndt; er der saaet for tykt, maa
Planterne udtyndes, naar de begynder at skifte Blade,
De bedste Radiser at dyrke paa denne Maade er
<sp>Amager Drivradis</sp>, <sp>D. T. Poulsens
Drivradiser</sp> og <sp>Non plus ultra</sp>, der
har en meget lile Top, hvorfor de kan staa meget
tæt; 3 cm Mellemrum er tilstrækkeligt. De
vokser hurtigt til, men det er nødvendigt at saa
hver 8. Dag saa meget, som passer til Forbruget.
R., dyrkede paa denne Maade, vil aldrig slaa fejl.
Skygning paa saadanne Bede er let at udføre,
enten med Granris, hvor Naalene er faldne af,
eller med Skyggerammer, lavede til dette Brug.
Sidstnævnte har tillige den Fordel, at man ved
at lægge dem over Bedet efter Saaningen, og
indtil Frøet er spiret, kan forhindre, at Fuglene
tager Frøet. — Ræddike se d. A. <sp>Sygdomme</sp>
se Jordlopper, Rodfluer og Kaalbrok.
N. H.

<sp>Radisdrivning til Torvebrug</sp>. En
af de vigtigste Betingelser for et godt økonomisk
Resultat af Radisdrivning er, at man anvender en
dertil særlig egnet Varietet, der har kort og
finløvet Top, for at man kan avle saa mange som
muligt paa hver Kvadratmeter, og hvis Udvikling
af Roden foregaar saa hurtigt og tidligt som
muligt. Der findes en stor Mængde Varieteter og
fremkommer stadig ny med forskellige Navne.
Mest anbefalelsesværdige er: <sp>Non plus ultra</sp>,
rund skarlagen, <sp>Scarlet Gem</sp>, rund skarlagen
med hvid Spids, men særlig <sp>Oval</sp> og <sp>Rund
rosenrød med hvid Spids</sp> er to udmærkede
Varieteter til tidlig Drivning og meget søgte paa
Københavns Torv, hvor de skarlagenrøde Sorter
næsten ikke anvendes. Det er af største Vigtighed,
at Stammen er paalidelig, og det skal anføres, at
<sp>D. T. Poulsens ovale rosenrøde</sp> maa
anses for at være noget af det bedste, der kan
anvendes til tidligst Brug, medens man til lidt senere
Drivning -kan anbefale <sp>Emdruphøjstammen</sp>.
<sp>Kultur:</sp> Til aller tidligst Brug (Jan.-Beg. af
Febr.) maa man helst drive R. i lyse, helst store,
luftige, sydvendte Huse, hvor man enten paa Borde
eller paa Gødningsunderlag kan foretage den første
Udsæd i Slutningen af November Maaned.
Jordblandingen maa være meget let og porøs og
indeholde rigelig Kalk. Saaningen (Lægningen) af
Frøene maa være forholdsvis tynd, 16-18 Rækker
paa en Meter. Ved saa tidlig Drivning bør man
ikke lægge Gulerødder imellem Rækkerne.
Vanding foretages saa sjældent som muligt og kun i
Solskin. Planterne bliver næsten, altid lidt tynde,
men dette maa ikke friste Gartnerne til at holde
Huset for koldt, da Radiserne i saa Fald gaar helt
ud af Vækst og angribes meget stærkt af »sorte
Ben«; man fyrer stadig lidt og »lufter« i Solskin.
Væksten foregaar yderst langsomt, og først hen i
Jan. begynder Radiserne at skifte Blade, men faar
man saa klart og lyst Vejr i nogen Tid, begynder
Knoldene at dannes, og man kan trække ganske
smukke Radiser omtrent 8-10 Uger efter at
Drivningen begyndte. Næste Saaning vil give tjenligt
Produkt i Marts og kan passende finde Sted i Jan.
Den kan ogsaa sikkert med Fordel foregaa i Hus
paa samme Maade som ovenfor nævnt, dersom Huset
ikke skal anvendes til andet Brug; men man kan
ogsaa saa i Bænk, dersom man har Gødning nok
til at anlægge Varmebede af tilstrækkelig
Tykkelse, og til Eksempel kan blande Tang eller Blade
i Bænken, for at den ikke skal blive for varm
straks, men holde sig forholdsvis længe paa en
jævn Temperatur. Saaningen finder Sted saaledes
som nævnt under Drivning af Gulerødder.
Spiringen bør medtage 4-5 Dage; sker den hurtigere, er
Bænken for varm; ved senere Udsæd kan Bænken
gerne være saa varm, at Spiring kan foregaa paa
kortere Tid, da man saa er mere Herre over
Luftgivningen. Under Spiringen og et Par Dage efter
denne maa der passes meget nøje paa med Luft
baade Nat og Dag, da en eneste Nat med for høj
Temperatur er nok til, at Planterne kan blive for
lange. Temperaturen holdes helst paa 8-10 ° C.
Udtyndingen sker inden Bladskiftet, og der beholdes
kun de kraftigste Planter. Afstanden mellem disse
bør for de tidlige være 4-5 cm. Vanding foretages
ikke inden Bladskiftet, men derefter gives en
Overbrusning paa klare Dage. For alle Saaninger i Jan.,
Febr. og første Halvdel af Marts staar man sig ved
at bruge Radiserne til Mellemkultur mellem
Kartofler, Gulerødder, udplantet Blomkaal eller andet
lignende, og hvis man senere saar Porre til
Udplantning i større Stil, er det ogsaa meget
praktisk at saa Porrene saa tyndt, at man faar korte
og kraftige Planter til Udplantning, og saa anvende
hver anden Rille i Vinduerne til Radiser. Fra
Midten af Marts, naar denne Maaned ikke er alt for
kold, og indtil Slutningen af April kan man
producere en stor Mængde Radiser med forholdsvis
faa Vinduer ved at anlægge Varmebede af Gødning,
Tang eller lign., tilsaa dem med Radiser og lade
Vinduerne ligge paa, til de unge Planter netop er
blevne grønne; man kan da afhærde dem paa faa
Dage og derefter dække dem med Lemme om
Natten og i koldt Vejr, og anvende Vinduerne til et
nyt Hold; dette kan gentages flere Gange med
samme Hold Vinduer. Paa aabne Varmebede kan
man ogsaa ved at dække med Lemme om Natten
faa Radiser tjenlige nogen Tid, førend det er
muligt at have dem paa Friland, og ved al denne
senere Saaning (Marts-April) maa det anføres, at
Saaningen kan være langt tættere end i de første
Maaneder. Afstanden mellem Rækkerne bør være
den samme af Hensyn til, at Trækningen da er
nemmere at udføre, men Frøene kan lægges langt
tættere i Rillerne. Den 12.-20. Maj vil man i
Reglen have de første Frilands-Radiser tjenlige,
hvorfor Saaning paa Bænk maa ophøre saa betids,
at Produktet er tjenligt inden den Tid. I Vinhuse
og til Dels i Ferskenhuse kan man udnytte
Rabatterne til Drivning af Radiser, idet disse er fjernede,
naar Huset bliver grønt — ligeledes kan man avle
Radiser mellem Blomkaalplanter, hvor disse drives
i Huse.
S. B.

<sp>Radis til Frøavl</sp>. Etaarig. Sorterne
krydses let indbyrdes og med Ræddiker og
vildtvoksende Kiddike. Frøavlen nogenlunde sikker i vore
mildere Egne og under gode Forhold. Fri, solaaben
Plads, varm, letmuldet Jord i jævn Gødningskraft.
Hvis Staldgødning bruges, da til Afgrøden forud;
men hellere Kunstgødning: 4-500 kg Superfosfat,
200 kg 37 pCt. Kaligødning, 2-300 kg Salpeter pr.
ha eller Ajle i dette sidstes Sted. For rigelig
Kvælstofgødning giver dog let for længevarende
Blomstring og sildig Modning. Frøavlen sker dels ved
1) Saaning paa Bed og med senere Udplantning og
dels ved 2) Saaning paa Blivestedet. 1)
Førstnævnte er bedst og sikrest. Frøet saas hertil sidst
i Marts-først i April paa solrigt Bed med letmuldet
Jord eller i Koldbænk med Vinduer over, hvilket
foretrækkes til Drivsorterne. 100 gr Frø paa 14-15
m<sup>2</sup>; 5 kg Frø til Udplantning paa 1 ha. Maa
kunne værnes mod Fugle. Udplantningen sker, saa
snart Knoldene er c. 1 cm i Tværmaal, først-midt
i Maj, efter omhyggelig Sortering; som større lider
de mere ved Omplantning; værnes mod Udtørring
ved at dyppes i Kogødning og Ler. Afstand: 60-65
cm mellem Rækkerne og 15-25 cm mellem
Planterne; lange Sorter kræver størst Afstand; sættes
saa dybt, at Knoldene dækkes med 1-2 cm Jord.
2) Saaning paa Blivestedet, saa snart Jorden først i
April er tjenlig. 100 gr Frø til 120-150 m Række;
5-6 kg pr. ha; 2 cm dybt; Rækkeafstand 60-65 cm.
Udtynding til 15-20 cm, naar Jordloppeangreb ikke
mere kan frygtes; de optagne Planter kan bruges
til Udplantning, og efter Sortering til Stamfrøavl.
Flere Gange omhyggeligt Eftersyn, og Fjernelse af
Krydsningsplanter sker, saa snart Blomstringen
begynder, og er særlig nødvendig efter Saaning paa
Blivestedet. Krydsning kendes paa afvigende
Blomsterfarver og ofte paa grovere Vækst og stærkt
indskaarne Blade. Radrensning saa længe som
muligt og tilsidst en let Hypning. Blomsterstænglerne
bliver snart brede og hindrer al Færdsel. Frøet
modnes tidligst sidst i Sept., men ofte meget senere,
og Nattefrost kan da ødelægge Spireevnen. Naar
Skulperne er graa og tørre, og største Delen af
Frøene er brunlige og nogenlunde faste, skæres
Stænglerne af, eller rykkes op eller mejes af, bindes i
Smaaneg, der stilles i Spidshobe, som dækkes med
Halmtutter mod Regn og Fugleangreb, eller hænges
op under Tag, i tomme Drivhuse el. lign.
Eftermodningen er ofte sen, og først naar det er godt
tørt, kan det tærskes, med Plejl paa Sejl med blødt
Halmunderlag eller varsomt, helst paa
Pigtærskemaskine; det maa gerne flere Gange igennem, efter
at det udtærskede Frø dog først er renset fra; ofte
maa det opsættes til i klart Frostvejr. Eftertørres
i tyndt Lag paa Loft og med flere Gange daglig
Kastning, da det ellers meget let mugner og tager
Varme; eller det tørres i Tørrerierne, men er
vanskeligt at sende i halvfugtig Stand over længere
Afstande. Pr. ha kan høstes 1000 kg eller mere;
de lange Sorter giver gerne mest; Drivsorterne
mindst. I Skovegne er forskellige Fugle ofte saa
slemme ved Frøet, allerede i grøn Tilstand, at
Avlen maa opgives der. <sp>Jordlopper</sp> æder de
unge Planter. <sp>Glimmerbøsser</sp> og
<sp>Skulpe-Snudebiller</sp> æder Støvdragere og Støvveje.
<sp>Kaalfluens</sp> Larver gnaver ofte slemt i
Rødderne. <sp>Frømider</sp> gnaver i Frøene, især i
overgemte. <sp>Kaalbroksvamp</sp> kan gøre megen
Skade. 100 gr = 10-11,000 Frø; godt Frø spirer
med 85-90 pCt. paa Friland; i April i Løbet af
8-10 Døgn; i Drivbed i 3-4 Døgn.
H. G—m.

<sp>Radis</sp>. <sp>Anvendelse:</sp> Bruges i naturlig
Tilstand nærmest til Smørrebrød eller kolde
Kødretter, serveret hele, snittede eller hakkede
sammen med Karse. Kan kogte gives med rørt Smør
eller Stuvning.
M. L.
</chapter>

<chapter name="Raffiabast">
<b>Raffiabast</b> se <sp>Bast</sp>.
</chapter>

<chapter name="Rajgræs">
<b>Rajgræs</b> se <sp>Græsplæne</sp>.
</chapter>

<chapter name="Raketblomst">
<b>Raketblomst</b> se <sp>Kniphofia</sp>.
</chapter>

<chapter name="Ramondia">
<b>Ramondia</b> (Gesneraceæ). <sp>R. pyrenaica</sp> Rich.,
Pyrenæerne; lav, fleraarig Plante med ovale,
buklede, groft tandede, haarede Blade i en fladt
udbredt Roset og lilla Blomster paa et 6-8 cm højt
Skaft. <sp>R. p. fl. albo</sp> har hvide Blomster. <sp>R.
serbica</sp>, Pancic., Serbien, ligner foregaaende,
men er lidt mindre, i alt Fald i Bladene,
Blomsterne er mere blaalilla. <sp>Kultur:</sp> Formeres ved
Frø, der saas straks efter Modningen i sandblandet
Jord i Potter, som anbringes i et Koldhus eller
Bænk; Frøplanterne vokser langsomt. De kan ogsaa
formeres ved Deling. R. plantes paa en beskyttet
Plads paa Stenhøj, bedst i Revner mellem større
Sten og saaledes anbragt, at Solen ikke kan komme
til at skinne paa dem. Planterne maa dækkes let
med Granris om Vinteren, i alt Fald indtil de har
faaet godt Fodfæste.
A. L.

<img>Ramondia pyrenaica.</img>
</chapter>

<chapter name="Ranunkel">
<b>Ranunkel</b> se <sp>Ranunculus</sp>.
</chapter>

<chapter name="Ranunkelblomst">
<b>Ranunkelblomst</b> se <sp>Kerria japonica</sp>.
</chapter>

<chapter name="Ranunculus">
<b>Ranunculus</b> (Ranunculaceæ), Ranunkel, Staude.
De fleste har tykke, kødede Rødder og nogle er
Vandplanter. <sp>R. aconitifolius</sp> L.,
Mellemeuropa, 50-80 cm. Den har smukke,
baandformede, mørkegrønne Blade, en forgrenet Stængel med
renhvide Blomster. Det er dog navnlig
Kulturformen <sp>flore pleno</sp> »Sølvknap« med hvide, stærkt
fyldte Blomster, der dyrkes i vore Haver og er
værdifuld baade som Rabatplante og til Afskæring.
Indplantede med Klump lader de sig ogsaa let drive
i Blomst tidlig paa Foraaret; Juni-Juli. <sp>R. acris</sp>
L., Mellemeuropa. <sp>R. a. fl. pl.</sp> »Guldknap«, tæt
fyldte guldgule Blomster; 60 cm; Maj-Juni. <sp>R.
amplexicaulis</sp> L., Alperne, 10-15 cm.
Blomsten, stor, renhvid, meget graciøs; det er en af de
smukkeste Stenhøjsstauder om Foraaret, den fordrer
en leret, stenet Jord og plantes paa Østsiden af
Stenhøjen. <sp>R. aquatilis</sp> L., Danmark,
Vandplante med meget fint Løv og nydelige hvide
Blomster, hvoraf gives flere Former. Den trives
i stillestaaende, temmelig grundet Vand og er en
stor Pynt for Vandfladen i sin Blomstringstid.
Formeres ved Deling og Stængelstykker. <sp>R.</sp>
<sp>asiaticus</sp> L., Haveranunkel, Orienten, 15-40 cm. Den
har knippestillede, tykke, kødede Rødder, som i
tørret Tilstand ligner en Fugleklo. Bladene er dels
glatte, dels blødhaarede, tredelte og lappede.
Blomsterne store, i Reglen stærkt fyldte og i næsten
alle Farvenuancer. I større Prislister er der opført
en Mængde Varieteter af persiske og tyrkiske
Ranunkler, men da de ikke er haardføre, dyrkes
de som storblomstrede Gladiolus. Da »Knoldene«
imidlertid er yderst billige, kan det derfor i
Reglen ikke betale sig at grave dem op om
Efteraaret. Man anskaffer sig da aarlig ny Beholdning.
Ved at lægge Haveranunklerne i en kold Bænk
kan man fremme Blomstringen betydeligt, ligesom
de ogsaa let lader sig dyrke i Potte. <sp>R.
gramineus</sp> L., Mellemeuropa, med fint græslignende
Løv, store guldgule Blomster, 25 cm; Stenhøj. <sp>R.
nyssanus</sp> Petrov., Balkan, 30 cm, Roden er
knoldagtig, Bladene stærkt indskaarne, lysegrønne
med fin graalig Behaaring; Blomsterne er store
lysegule. <sp>R. parnassifolius</sp> L., Højalperne, lav
med rundagtige Blade og smukke hvide Blomster i
Maj; anvendes paa fugtige, halvskyggede Steder paa
Stenhøjen. <sp>R. repens</sp> L., Europa, krybende, med
20 cm høje Blomsterstængler. Kun den
fyldtblomstrede Form <sp>flore pleno</sp> finder Anvendelse i
vore Haver til Indfatning. Farven er klar gul, og
Blomsten regelmæssig og tæt fyldt. <sp>Kultur:</sp>
R. fordrer med Undtagelse af R. asiaticus ingen
videre Pleje. De trives i enhver nogenlunde god
og ikke for tør Jord. Formering ved Deling og
Frøudsæd.
C. V. L.

R. aconitifolius vokser i Norge vildt helt til
Saltdalen (67 ° n. B.) og er saaledes en af de
haardføreste Stauder; den fyldtblomstrede Varietet er lige
saa haardfør som Arten. R. asiaticus kan dyrkes
i Haverne helt op til Bodø og vistnok længere
nordover.
N—k.

<img>Ranunculus asiaticus.</img>
</chapter>

<chapter name="Rapgræs">
<b>Rapgræs</b> se <sp>Græsplæne</sp>.
</chapter>

<chapter name="Raphanus">
<b>Raphanus</b> se <sp>Radis</sp> og <sp>Ræddike</sp>.
</chapter>

<chapter name="Raphia">
<b>Raphia</b> (Palmaceæ), Varmhuspalme med smukke
fjerdelte Blade, smalle Segmenter og Torne paa
Midtribben. Kultiveres sjælden udenfor botaniske
Haver. De leverer den bekendte Raffiabast (se
Bast). <sp>R. Ruffia</sp> Mart., Madagaskar. <sp>R.
vinifera</sp> Beauv., Vinpalme, Afrika. <sp>Kultur</sp> se
Palmer.
M. H.
</chapter>

<chapter name="Raphiolepis">
<b>Raphiolepis</b> (Pomaceæ), Koldhusplante, beslægtet
med Cratægus. Omfatter Træer eller Buske fra Kina
og Japan med stedsegrønne, læderagtige Blade og
oftest hvide Blomster i Klaser; Juni. <sp>R.
japonica</sp> Sieb. & Zucc., en af de smukkeste Arter, der
blomstrer som ganske ung Plante. <sp>Kultur:</sp>
Formeres ved Stiklinger af halvmodent Træ.
M. H.

<img>Raphiolepis japonica.</img>
</chapter>

<chapter name="Rapsbaggen">
<b>Rapsbaggen</b> (s.) se <sp>Glimmerbøssen</sp> og
<sp>Kaalsnudebiller</sp>.
</chapter>

<chapter name="Rapsbiller">
<b>Rapsbiller</b> se <sp>Glimmerbøssen</sp> og
<sp>Kaalsnudebiller</sp>.
</chapter>

<chapter name="Rapsjordloppe">
<b>Rapsjordloppe,</b> rapsjordloppan (s.), (Phylliodes
ohrysocephala L.), er en 4 mm lang, glinsende
blaa eller grøn Bille, nær beslægtet med de
egentlige Jordlopper. Den lægger tidlig om Foraaret Æg
paa korsblomstrede Planter, kanske helst paa Raps.
Larverne æder sig ind i Bladskaft og Stilk,

<img>Rapsjordloppe.</img>
hvorved den angrebne Plante ofte helt ødelægges.
Overvintrer som Larve i Vinterraps og forpuppes i
Jorden i det tidlige Foraar. Har kun ringe Betydning
for Havedyrkningen.
A. T.
</chapter>

<chapter name="Rapunsel">
<b>Rapunsel</b> se Vaarsalat under <sp>Salat</sp>.
</chapter>

<chapter name="Ratin">
<b>Ratin</b> er et Præparat, der anvendes til Forgivelse
af Rotter. Se d. A.
</chapter>

<chapter name="Ravenala">
<b>Ravenala</b> (Musaceæ), Varmhusplante. <sp>R.
guianensis</sp> Steud., Brasilien, Guyana, med kort
Stamme, og <sp>R. madagascariensis</sp> I. F.
Gmel., (Urania speciosa Willd.), Madagaskar, der
efterhaanden faar en kraftig Stamme, hvis Akse
omsluttes af de fuldstændigt som en Vifte til
begge Sider ordnede Blade, hvad der giver
Planten et højst interessant og karakteristisk
Udseende. Bladene, hvis tætsluttende Skeder tjener
som Vandbeholdere, har en skuffende Lighed med
Musablade, men er mere langstilkede. Det er en
ejendommelig Plante til stort Varmhus, hvor
den især ved fri Udplantning i en Grube kan
opnaa mægtige Dimensioner. Dens Kultur er i det
væsentlige den samme som for Musa til
Varmhus.
M. H.

<img>Ravenala madagascariensis.</img>
</chapter>

<chapter name="Reaktion, Jorden's">
<b>Reaktion, Jorden's</b> se <sp>Kalkens Betydning
i Jordbunden</sp> og <sp>Kalktrang</sp>.
</chapter>

<chapter name="Reana">
<b>Reana</b> se <sp>Euchlæna</sp>.
</chapter>

<chapter name="Redskaber">
<b>Redskaber</b> til at modvirke Plantesygdomme se
Art. <sp>Pudring</sp>, <sp>Rygning</sp>, <sp>Sprøjtning</sp>.
</chapter>

<chapter name="Redskaber til Havebrug">
<b>Redskaber til Havebrug</b> se
<sp>Haveredskaber</sp>.
</chapter>

<chapter name="Redskabshus">
<b>Redskabshus</b> kaldes det Rum, hvori Havens
forskellige større eller mindre Redskaber opbevares,
naar de ikke benyttes. I Reglen bør de
forskellige Redskaber have deres bestemte Plads, hvor
de hver Aften anbringes i rengjort Stand. De
Redskaber, der kan ophænges, bør anbringes paa
hensigtsmæssige Knager, de øvrige i dertil
indrettede Rum med Adskillelse mellem de
forskellige Slags Redskaber.
L. H.
</chapter>

<chapter name="Regnmaaler">
<b>Regnmaaler</b> se <sp>Meteorologiske
Apparater</sp>.
</chapter>

<chapter name="Regnorme">
<b>Regnorme,</b> daggmaskar (s.) (Lumbricidæ). Et
Flertal Arter af disse almindelig bekendte Dyr
findes i de nordiske Lande. De lever
hovedsagelig af formuldede Plantestoffer, dels allerede i
Jorden opløste, dels saadanne, som de trækker
ned i deres Gange og fortærer, naar
Formuldningen begynder. For at ernære sig maa de lade
store Mængder af den humusrige Jord passere
deres Tarmkanal. I Almindelighed anser man
Regnormene for at være nyttige Dyr, idet de ved
deres Gange gør Jorden porøs samt paa Grund
af deres Levevis bidrager til Dannelse af Muld.
Fra et Havebrugssynspunkt har imidlertid ofte
den Mening gjort sig gældende, at Regnormene
medvirker til Syredannelse i Jorden, og i det
mindste naar de forekommer i Mængde i f. Eks.
Koldbænke, Blomsterpotter o. desl. har man Grund
til at anse dem for at være i nogen Maade
skadelige, idet de ødelægger Kimplanter og
tillige skader Rødder af ret store Planter.
Regnorme i Blomsterpotter er afgjort skadelige, idet
de efterhaanden ved deres Slimafsondring gør
Jorden kompakt og vanskelig gennemtrængelig for
Luft og Vand.
A. T.
</chapter>

<chapter name="Regnormenes Betydning i Jordbunden">
<b>Regnormenes Betydning i Jordbunden</b> se under
<sp>Struktur</sp>.
</chapter>

<chapter name="Rehmannia">
<b>Rehmannia</b> (Scrophulariaceæ). <sp>R. glutinosa</sp>
Steud. (R. chinensis Libosch.), Nordkina.
Fleraarig, opret, ugrenet, 30-60 cm høj, kirtelhaaret
Urt med store, 6-8 cm lange, hængende,
purpurrøde, Incarvillea-lignende Blomster, samlede i en
opret endestillet Klase; Maj-Juni. <sp>Kultur:</sp>
Formeres ved Frø og Stiklinger, dyrkes bedst
som Koldhusplante, men kan dog ogsaa plantes
paa en varm Plads paa Friland, naar den dækkes
godt.
G. B.
</chapter>

<chapter name="Regnfan">
<b>Regnfan</b> se <sp>Tanacetum</sp>.
</chapter>

<chapter name="Reineckea">
<b>Reineckea</b> (Liliaceæ), Koldhusplante. <sp>R.
carnea</sp> Kth. (Sanseviera carnea Andr.), Kina, Japan.
Lav Plante med linieformede, langs Jorden
liggende Blade. De røde Blomster fremkommer i
Bladhjørnerne paa den krybende Stængel. R. c.
<sp>foliis variegatis</sp>, er den mest dyrkede,
anvendes som Potteplante eller Indfatning i
Koldhuse. <sp>Kultur:</sp> R. formeres ved Deling og
dyrkes i en Blanding af Bladjord, Græstørvjord og
gammel Gødning, tilsat rigelig Sand. R.
overvintres temmelig tørt og ved 6-8° C.
Edv. B.
</chapter>

<chapter name="Reinwardtia">
<b>Reinwardtia</b> (Linaceæ), tempereret Hus. <sp>R.
trigyna</sp> Planch. (Linum trigynum Roxb.), Indien,
en lille Busk paa 50-100 cm Højde med sarte,
ægdannede, takkede Blade og store, gule
Blomster, der fremkommer enkeltvis i Bladhjørnerne.
Denne taknemmelige, vinterblomstrende Plante
fortjener mere Dyrkning, end den nu bliver til
Del, da den ikke er fordringsfuld. <sp>Kultur:</sp> R.
formeres ved Frø eller Stikning paa et halvvarmt
Bed, fordrer en kraftig Blanding af Bladjord,
Markjord, gammel Gødning og Sand; bør som ung
knibes et Par Gange for at blive busket. Om
Sommeren stilles Planterne ud i det fri, saa
Skuddene kan blive godt modne, inden det fugtige
Efteraar indfinder sig. Om Vinteren er en
Temperatur paa 8-10° C. tilstrækkelig. Spind og
Thrips angriber dem let, hvorfor hyppige
Sprøjtninger er nødvendige.
F. E.

<img>Reinwardtia trigyna.</img>
</chapter>

<chapter name="Remontering">
<b>Remontering.</b> Herved forstaas den Egenskab hos
visse Planter, at disse, efter at have givet en
Hovedflor, blomstrer endnu engang i samme Aar.
Hos de remonterende Roser falder den anden Flor
i Eftersommeren, hos remonterende Nelliker om
Efteraaret og Vinteren. Af blomstrende Sirbuske
har man ogsaa flere remonterende Arter, som
Laburnum vulgare, Robinia Pseudacacia o. fl. Blandt
frugtbærende Planter med remonterende Sorter kan
nævnes Hindbær og Jordbær.
L. H.
</chapter>

<chapter name="Renanthera">
<b>Renanthera</b> (Orchidaceæ). En Slægt af Epifyter
fra tropisk Asien, lignende Vanda, med klatrende,
rodslaaende Stammer og overordentlig smukke
Blomster. <sp>R. coccinea</sp> Lour., Birma og
Cochinchina. Blomsterne l Klaser, lysende
skarlagenrøde. <sp>R. Imschootiana</sp>, Rolfe., Assam,
nu almindelig dyrket til Afskæring. Lange
grenede Klaser af blodrøde Blomster med Overgang
til en ejendommelig okkerbrun Farve. <sp>Kultur:</sp>
Som Aërides og Vanda i meget fugtigt Varmhus.
Se videre Orchidékultur.
Ax. Hzn.
</chapter>

<chapter name="Renovation">
<b>Renovation,</b> Nat- og Dag-, se henholdsvis
<sp>Latrin</sp> og <sp>Dagrenovation</sp>.
</chapter>

<chapter name="Renseredskaber">
<b>Renseredskaber</b> se <sp>Haveredskaber</sp>.
</chapter>

<chapter name="Reolgravning">
<b>Reolgravning</b> se <sp>Kulegravning</sp>.
</chapter>

<chapter name="Reseda">
<b>Reseda</b> (Resedaceæ). <sp>R. odorata</sp> L.,
Hjemstavn ukendt, enaarig Prydplante for Friland;
15-30 cm høj. Det er ikke Blomsternes Skønhed
eller prangende Farver, der har gjort denne
Plante til Allemands Yndling, men derimod
Blomsternes yndige, fine Vellugt. Af de mange
Varieteter, der nu haves, er nedennævnte
værdifulde til Dyrkning paa Friland. <sp>R. o.
grandiflora</sp> med større Blomster end Stamformen. <sp>R.
o. g. ameliorata</sp>, har kraftigere Vækst,
bredere Blade og store, tætte Blomsteraks. <sp>R. o. g.
Gabriele</sp>, meget store Blomsteraks og rødlige,
tætsiddende Blomster; meget smuk. <sp>R. o. g.
Goliath</sp>, røde, overordentlig store Blomsteraks. <sp>R.
o. g. Machet</sp>, lav Vækst, mørkegrønne,
bølgede Blade, meget store Blomsteraks og rødlige,
tætsiddende Blomster; meget smuk. <sp>R. o. g.
Machet aurea</sp>, guldgule Blomster. <sp>R. o. g. M.
Weisse Perle</sp>, hvid. <sp>R. o. g. pumila
erecta</sp>, ganske lav, kompakt Vækst og rødlige
Blomster. <sp>R. o. g. Rubin</sp>, som R. Machet, men
med stærkere røde Blomster. <sp>Kulturen paa
Friland</sp> af R. er simpel og de trives godt i saa
at sige enhver Slags Jord, men bliver bedre i en
almindelig god Havejord end f. Eks. i tør Jord
og foretrækker fri, solrig Vokseplads for
skyggefulde, indesluttede Steder. Frøet saas sidst i
April-Maj, ikke for tæt, og Planterne vil da kunne
haves i Blomst efter Midten af Juni og vil
blomstre hele Sommeren, naar man efterhaanden
afskærer de afblomstrede Blomsterstængler. At saa
Frøet før den angivne Tid er ikke heldigt, idet
Frøet spirer meget langsomt ved køligt Vejr,
hvorved ofte en for tidlig Udsæd ganske kan
mislykkes. Saa tidligt som muligt, efter at Planterne
er komne op, bør de udtyndes til en ikke for ringe
indbyrdes Afstand. De smukkeste Reseda paa
Friland faas, naar man benytter Planter, tiltrukne i
Potter. Hertil vælger man helst de bedre Sorter,
som f. Eks. Gabriele og Machet, og Frøet saas
da fra sidst i Marts til først i Maj i Potter, ca.
15 Frøkorn i hver. De anbringes i halvvarm
Bænk, og saa snart de opkomne Planter har
skiftet Blade, borttages saa mange af de svagere, at
der kun bliver højst 5 tilbage i hver Potte. Der
gives rigelig Luft, senere tages Vinduerne af, og
de udplantes sidst i Maj med c. 30 cm indbyrdes
Afstand og med fuld Potteklump. De saaledes
behandlede Reseda udvikler sig overordentlig
kraftigt og giver en Mængde Blomster, der er
betydeligt større og smukkere end de frit udsaaede.
De unge Resedaplanter efterstræbes undertiden af
Jordlopper. Frøets Spirekraft 2-3 Aar; Spiring i
Løbet af 14 Dage.
L. F.

<sp>Reseda til Pottekultur</sp>. For at have
smukke lave R. i Flor tidlig om Foraaret saas
Frøet i Midten af Febr. i 15 cm Potter i en Kreds
langs Potteranden. Potterne nedgraves paa en
varm Bænk. Efter at Planterne er komne op,
udtyndes de, saaledes at der bliver 6 Planter tilbage,
ligeligt fordelte i Potten; de udsættes for fuld Sol,
og der gives Luft, naar Vejret tillader det. Naar
Planterne har opnaaet 6-8 cm Højde, maa de have
en Opbinding; der sættes 3 Stokke ved Randen af
Potten og slaas et Bastbind deromkring, hvorved
Planterne holdes samlede og i bedre Form.
Planterne gives Gødningvand 1-2 Gange om Ugen og
vil da blomstre i Maj. Ved at gentage Saaningen
en Gang om Maaneden kan man have blomstrende
R. i Potte hele Sommeren.

<sp>Tiltrækning af højstammede
Reseda</sp>. Frøet saas i Juli-Aug. Maaned i Kasser
eller Skaale og sættes i en afbrugt Bænk under
Glas. Naar Planterne er komne op og har skiftet
Blade, omprikles de i Kasser og stilles paa en
lignende Plads, hvorefter de, naar de har faaet 4-5
Blade, plantes enkeltvis i 10 cm Potter. Ved
Plantningen maa saa vidt muligt Klumpen
medfølge, da de er meget ømtaalige ved Omplantning.
I de første Dage holdes de i indesluttet Luft og
skygges, men saa snart Rødderne begynder at
virke, udsættes Planterne efterhaanden for fuld Sol
og Luft, indtil man kan borttage Vinduerne og
kun beskytte dem for Regnskyl. Naar de har
opnaaet den ønskede Højde, afskæres alle Sidegrene,
Spidsen knibes, og samtidig gives Planterne en
Omplantning i 15 cm Potter i 2 Dele Markjord,
1 Del gl. Gødning og 1 Del Kogødning med
Tilsætning af lidt Sod. Derpaa nedgraves de paa en
aaben Bænk, hvor de udsættes for fuld Sol og
kun dækkes med Vinduer, naar det regner, da
Bladene let angribes af Svamp i Efteraarstiden,
hvis de bliver vaade. De efterses jævnligt med
Knibning og Afpilning af den grønne
Sommerfuglelarve, som aldeles kan ødelægge Kulturen,
hvis den ikke bliver fjernet. Sidst i Septbr. flyttes
Planterne til deres Overvintringsplads, helst i en
Bakke, hvor de kan faa rigeligt Lys og Luft. I
Vintertiden maa man være forsigtig med
Vandingen og kun give dem saa meget Vand, at
Bladene ikke hænger. Saa snart Foraaret indtræder,
og Planterne begynder at vokse, kan de taale
rigeligt Vand og Tilførsel af flydende Gødning. De
vil ved denne Behandling staa med store udviklede
Blomster i April Maaned. Blandt Sorter, som især
egner sig til Pottekultur, er <sp>Machet</sp> den bedste;
den har tæt, sluttet Vækst og store Blomster.
L. A.

<sp>Reseda til Frøavl</sp> udsaas i sent Efteraar
eller meget tidligt Foraar med c. 45 cm Afstand
mellem Rækkerne og lykkes paa al velkultiveret,
fritbeliggende Jord. Planterne udtyndes til c. 12
cm Afstand, og alle falske frasorteres i Løbet af
Juni-Juli, inden Bestanden bliver for
sammenvokset. Frøet modner ikke samtidig, men i Septbr.,
naar man synes, at den overvejende Del af Frøet
er modent, og inden for meget er faldet af,
optrækkes Planterne og sættes med Roden opad for
at eftermodne og vejres paa Marken. I vaade,
fugtige Somre kan det ofte blive nødvendigt at
danne Pyramider af 3 Stokke for at eftertørre
Frøet derpaa, hvis man ikke har Tørrelade eller
aaben Hjelm med Lægtestillads. De finere Sorter
Reseda, Machet, Goliath o. s. v., kan man med
Fordel tiltrække, udsaaet i Marts-April i
Gødningspotter paa halvvarm Bænk og udplantet i Maj
paa Bede med c. 40 cm mellem Rækker og
Planter og 80 cm mellem Bedene. Disse Sorter maa
sorteres meget skarpt for at faa blot nogenlunde
godt Frø, og til Stamfrø udvælges et Par af de
bedste Planter. Frøet høstes ved en Gang om
Ugen at gaa Planterne igennem og med et rask
Tag afribbe alle de Blomster, der har modent Frø
i omtrent Halvdelen af de smaa Frøhylstre, der
sidder op ad Stænglen. Frøet eftertørres godt,
helst i Sol og god Gennemtræk. Tærskes med Plejl
eller Maskine og renses paa Maskine eller Sold og
Drøftetrug. Reseda krydser ikke hinanden.
H. G.

<img>Reseda Machet.</img>
</chapter>

<chapter name="Reservenæring og Oplagsnæring">
<b>Reservenæring</b> og Oplagsnæring. Hos alle
Planter findes der i Cellevævet ophobet et større eller
mindre Forraad af Æggehvidestof, Kulhydrater
(navnlig Stivelse eller Sukker) og Fedt m. m.
Saadanne Forraad kaldes Reservenæring, og deres
Bestemmelse er, at Planten under vanskelige
Vækstbetingelser kan have noget at tære paa,
saaledes at den kan taale kortere eller længere Tids
Hunger. Ved Oplagsnæring derimod forstaas
Forraad af de samme Stoffer, men den opsamles kun,
naar en Hvileperiode nærmer sig, og dens
Bestemmelse er at tjene til Næring for Planten i
den første Tid efter Hvilens Afslutning, indtil
Bladene er udviklede, og Assimilationen (se d. A.)
kan begynde. Hos fleraarige Planter aflejres der
hvert Efteraar Oplagsnæring i Cellevævet, særlig i
Nærheden af de Steder paa Planten, hvor Væksten
skal begynde næste Foraar. Hos alle saavel
enaarige som fleraarige Planter ophobes der
Oplagsnæring i Frøene, enten i Kimbladene eller i den
Kimen omsluttende Frøhvide. Ofte tjener særlige
Organer til Beholdere for Oplagsnæring, f. Eks.
Ammerod hos toaarige Planter, som Gulerod,
Runkelroe o. fl., Rodknolde hos Georginen,
Stængelknolde hos Kartoflen, Crocus, Gladiolus o. fl.,
Mellemstokken hos Iris, i Løget hos Liliaceerne.
L. H.
</chapter>

<chapter name="Retardering">
<b>Retardering</b> i Plantekulturen anvendes særlig
for at forhale Blomstring eller Frugtmodning ved
Kulturer under Glas, og opnaas ved at holde de
paagældende Planter mere koldt. Ved Opbevaring
i Ishus lader det sig gøre at retardere Hyacinther
til Juli og Liljekonvaller til Decbr. Hyacintherne
lægges enkeltvis i Urtepotter sidst i Septbr.,
hvorefter de nedkules paa sædvanlig Maade. Naar
Fyldningen af Ishuset finder Sted, tages
Urtepotterne op af Kulen og anbringes paa Bunden af en
40 cm høj Kasse med Laag over. Efter at
Kasserne er fyldte med Jord, lægges der Tagpap uden
om Kassen, for at Isvandet ikke skal trænge ind,
og de sættes derefter ind i Ishuset med saa meget
Is over Kasserne, at man kan være sikker paa,
at den ikke smelter, inden de i Juli skal tages
frem. 6-7 Dage, før de skal benyttes, tages
Kasserne ud af Isen, og med stor Forsigtighed pilles
Jorden fra, og Urtepotterne løftes ud af Kasserne.
Planterne stilles i en Karm, med Vinduer over,
paa et lyst, men skygget Sted og holdes saa køligt,
som det paa denne Aarstid lader sig gøre.
Liljekonvaller behandles paa lignende Maade og taaler,
som ovenfor angivet, en endnu længere R. I de
senere Aar er retarderede Liljekonvaller, de
saakaldte Iskonvaller, bleven en ret almindelig
Handelsvare, og der er i dette Øjemed i Udlandet
(Hamborg) indrettet særlige Køleanstalter, hvor
Spirerne opbevares i Kasser paa store Stilladser
med Tremmehylder. Retardering af Syrener se
Syrendrivning. I Planteskolerne retarderes Roser
o. l. om Foraaret for derved at forlænge
Ekspeditionstiden med et Par Uger. Om Efteraaret indslaas
de optagne Planter i et Brædeskur i Jordgulvet, og
om Foraaret gør man, hvad man kan, for at holde
Solvarmen ude.
L. H.
</chapter>

<chapter name="Retinospora">
<b>Retinospora</b> se <sp>Chamæcyparis</sp>.
</chapter>

<chapter name="Retvingede">
<b>Retvingede,</b> rätvingar (s.) (Orthoptera) er
Insekter med bidende Munddele og ufuldstændig
Forvandling. Hertil hører Græshopper, Ørentviste
(s. tvestjärtar), Kakerlakker, Faarekyllinger og
Jordkrebs.
A. T.
</chapter>

<chapter name="Rhagolethis">
<b>Rhagolethis</b> se <sp>Kirsebærfluen</sp>.
</chapter>

<chapter name="Rhamnus">
<b>Rhamnus</b> (Rhamnaceæ), haardføre Buske eller
smaa Træer, hvoraf nogle har Værdi som
Prydtræer paa Grund af deres smukke Løv, deres
Blomster er derimod uanselige. <sp>R. alpina</sp> L.,
Mellem- og Sydeuropa; en høj og bred Busk med
smukke, store, ovale, glinsende mørkegrønne Blade
med stærkt fremtrædende Sideribber. Hunplanten
har ærtestore, sorte Bær. <sp>R. imeretina</sp>
Koohne (R. alpina var. grandifolia Dipp. R.
grandifolia hort.), Kaukasus; en meget høj og
meget smuk Busk med meget store, indtil 20
cm lange, aflangt-ægformede, glinsende,
mørkegrønne Blade med meget talrige og stærkt
fremtrædende Sideribber. — <sp>R. caroliniana</sp> Walt.,
Nordamerika; en høj, eller meget høj, opret Busk,
som i det ydre har megen Lighed med den mere
bekendte R. Frangula, fra hvilken den især
adskiller sig ved større Blade og større Bær. — <sp>R.
cathartica</sp> L., Korsved, Vrietorn, Getapöl (s.),
Europa, Asien, ogsaa vildtvoksende i Danmark og
Norge. Meget høj bred Busk eller lille, bredkronet
Træ med som oftest noget tornede Grene, ovale
Blade og ærtestore, sorte Bær. — <sp>R.
Frangula</sp> L., Tørstetræ; Europa, ogsaa vild i
Danmark og Norge. Meget høj, opretvoksende Busk
med ovale Blade, uanselige Blomster i smaa
Knipper i Bladhjørnerne og smukke, ærtestore, først
røde, senere sorte Bær. — <sp>R. infectoria</sp> L.,
Sydeuropa, og <sp>R. saxatilis</sp> L., Sydeuropa, er
lave og brede, tornede, smaabladede, uanselige
Buske.
A. B.

<sp>Anvendelse:</sp> R. er ubetydelige som
Blomsterbuske, men de nævnte Arter har desuagtet
Værdi paa forskellig Vis. Blandt Buske med udelt
Bladplade, som dyrkes for Løvets Skyld, er R. a.
grandifolia i god Kultur en af de smukkeste og
mest ejendommelige. Den har god Vækst og
Størrelse, bliver bedst i Halvskygge, men trives i
fuld Sol og næsten i fuld Skygge, er smuk i
Busketter, som fritstaaende og som Bladplante i
Lighed med Platanus, Castanea og Pterocarya. R.
alpina kan benyttes som forrige, men er ikke saa
smuk. R. cathartica er god som Fyld i Busketter,
kan bruges i Læplantning, til Underplantning ved
høje Træer, og, paa Grund af sit stærke Rodnet,
imellem Sten; den danner tillige en beskyttende,
stærk og fast Hæk. R. infectoria og især R.
saxatilis egner sig for Beplantning af soltørre
Skrænter, R. caroliniana og den tyndtbyggede R.
Frangula er lidet iøjnefaldende, men kan bruges i
Skygge og som Mellemplantning. Sidstnævnte har
særlig Betydning ved Veddets Anvendelse til Krudt
og maaske ogsaa ved Barkens Anvendelse som
Præparat til Maltøl. <sp>Kultur:</sp> R. formeres ved
Frø, som saas om Efteraaret eller om Foraaret,
og prikles som 1- eller 2-aarige efter Studsning
paa Roden, R. caroliniana og R. Frangula
eventuelt ogsaa paa Toppen. Disse to og sidstnævntes
fligede Varietet kan ogsaa formeres ved Aflægning,
Varieteten tillige ved Podning paa Hovedarten.
R. alpina formeres let ved Aflægning, og denne
Formeringsmade gælder ene for R. a. grandifol.,
naar man vil bevare den konstant. Frøplanter af
begge disse varierer nemlig ikke saa lidt og har
blandt andre ogsaa givet en meget storbladet
Varietet her i Landet. R. er ikke vanskelige med
Hensyn til Jordbund; R. cath., infect. og saxat.
trives paa tør Bund. De taaler alle Beskæring,
og denne er nødvendig for at holde R. carol. og
særlig R. Fr. tætte forneden. R. a. grandifol.
holdes i Form ved Beskæring, og jo stærkere
denne udføres, desto større og smukkere bliver
Løvet, men Planten maa samtidig have rigelig
Næring og staa i dybbearbejdet, ikke tør Jord, og
det maa altid iagttages, at man skærer oven for
Smaagrene eller Knopper, som kan forny Væksten,
da den sjældent giver Skud paa nøgne Grene og
kun langsomt fornyes fra Grunden.
J. B.

R. alpina er i Norge ikke haardfør nok i Egne
med skarpt Indlandsklima og i de nordenfjældske
Egne.
N—k.
</chapter>

<chapter name="Rhapis">
<b>Rhapis</b> (Palmaceæ). Denne velbekendte og
taknemmelige Palme kan trives saavel i Varmhus som
i tempereret Hus, dog nærmest kun i
Sommertiden; den tager til Takke med en halvskygget
Plads og kan derfor anvendes til at udfylde
Mellemrum mellem større Palmer. Stammen er lav,
røragtig og tæt beklædt med et filtet Væv,
stammende fra Rester af tidligere Bladskeder. De
lette Blade er haanddelte og bæres af lange, tynde
Stilke. Formeres let ved Deling, da Planten busker
sig med flere Stammer fra Grunden; delte Planter
kræver Undervarme en Tid. <sp>R.
flabelliformis</sp> L'Herit., Kina, Japan, er den hyppigst
dyrkede. Den egner sig godt til Stuekultur og kan
anvendes paa Friland om Sommeren paa lune og
skyggefulde Steder. <sp>R. humilis</sp> Bl. Kina.
<sp>Kultur</sp> se Palmer.
M. H.
</chapter>

<chapter name="Rhaponticum">
<b>Rhaponticum</b> (Compositæ). Store Stauder med
enlige Kurve i Spidsen af Stænglen. <sp>R.
cynaroides</sp> Less., Kreta, 1,20 m, har store,
fjersnitdelte Blade, Kurvsvøbbladene er lancetformede,
Kronerne purpurrøde; Juli. <sp>R. scariosum</sp> Lam.,
Europa, 1 m, har store æg-hjerteformede Blade,
Kurvsvøbbladene æg-lancetformede med en bredere
øvre Del, Kronerne purpurrøde; Juli. <sp>Kultur:</sp>
R. formeres ved Deling eller Frøudsæd og trives i
en god, kraftig Havejord, de plantes i store
Staudesamlinger eller som Solitærplanter.
A. L.
</chapter>

<chapter name="Rheum">
<b>Rheum</b> (Polygonaceæ) som Prydplante. Blandt
de talrige dekorative Arter kan nævnes: <sp>R.
Emodi</sp> Wall., Himalaya, har bredt
æg-hjerteformede Blade og en 2-3 m høj Blomsterstængel.
<sp>R. officinale</sp> L., Thibet, Bladene 5-lappede,
Blomsterstænglen 2-3 m høj. <sp>R. palmatum</sp>
L., Mongoliet, har store, dybt haandlappede Blade,
2 m høj. <sp>R. undulatum</sp> L., Tartariet, store
i Randen bølgede Blade, 1,50 m høj. <sp>Kultur</sp>
og <sp>Anvendelse:</sp> Anvendelig i store
Staudeplantninger eller som Solitærplante. Fordrer for
at naa en kraftig Udvikling en næringsrig, ret
fugtig Jord. Formeres ved Frøudsæd eller Deling.
A. L.

<img>Rheum undulatum.</img>
</chapter>

<chapter name="Rhexia">
<b>Rhexia</b> (Melastomaceæ), Stauder eller Halvbuske.
<sp>R. virginica</sp> L., Nordamerika, er en c. 20 cm
høj Staude med knoldet Rodstok, firkantet Stængel,
modsatte Blade og om Sommeren ret smukke,
purpurrøde Blomster i Klase. <sp>Kultur:</sp> R.
formeres ved Frø og Deling, plantes paa et beskyttet
Sted i sandblandet Lyngjord, vandes rigeligt om
Sommeren og dækkes om Vinteren.
G. B.
</chapter>

<chapter name="Rhipsalis">
<b>Rhipsalis</b> (Cactaceæ), Varmhus; Planter med
hængende, rundagtige, cereuslignende Stængler,
stundom mere kantede, bladagtige, mindende om
Phyllocactus og Epiphyllum. Blomsterne er smaa,
men fremkommer i stort Antal, og Blomstringen
strækker sig ofte over et langt Tidsrum. Væksten
er gerne krybende eller hængende. De hører
hjemme i Troperne. <sp>R. Myosurus</sp> Forst.
(Lepismium M. Pfeiff.); de kantede Stængler er
besatte med hvidgraa Filtbundter, talrige smaa,
rosahvidlige Blomster hen paa Eftersommeren. <sp>R.
paradoxa</sp> Salm.-Dyck., Brasilien, har
trekantede, leddede Stængler. <sp>R. salicornioides</sp>
Haw., Brasilien, har leddede, runde Stængler og
mange smaa, gule Blomster fra Vinter til Foraar.
<sp>Kultur:</sp> Dyrkes bedst i Varmhns, enten frit
udplantede paa en gammel Træstamme eller i
Barkkurve med en let, nærende, humusrig Jord.
Vandes rigeligt i Vækstperioden, men sparsomt i
Hviletiden og taaler ikke stærk Sol.
J. K. J.
</chapter>

<chapter name="Rhodanthe">
<b>Rhodanthe</b> (Compositæ). <sp>R. Manglesii</sp> Lindl.,
Australien, enaarig Sommervækst, Immortelle;
25-40 cm høj; de smukke Blomster, som er rosa
med gul Skive, er meget anvendelige, saavel i
frisk som i tørret Tilstand, til Buketter, Kranse
etc. <sp>R. M. atrosanguinea</sp>, purpurrød med
rød eller brun Skive. <sp>R. M. maculata</sp>, 30-35
cm høj; karminrosa med mørkere Pletter ved
Grunden og gul Skive. <sp>R. M. m. alba</sp>, hvid med
gul Skive. <sp>Kultur:</sp> Frøet saas i April-Maj i
kold Bænk eller i Potte, Frøplanterne prikles og
udplantes sidst i Maj til først i Juni med 15 cm
Afstand. R. er sirlige, meget smukke
Immorteller, men ømtaalige og fordrer solrig, luftig, men
dog lun Vokseplads og sandet Muld-, Mose- eller
Lyngjord; taaler ikke megen Fugtighed og maa
derfor beskyttes mod stærkere Regn. Vil man
dyrke dem i Potte, hvortil de egner sig godt,
plantes 6-12 Planter i en passende Potte og anbringes
saa nær Glasset som muligt; de gives rigelig Luft
og vandes efter Behov. Frøets Spirekraft 2-3 Aar;
Spiring i Løbet af 8-12 Dage.
L. F.

<img>Rhodanthe Manglesii.</img>
</chapter>

<chapter name="Rhodochiton">
<b>Rhodochiton</b> (Scrophulariaceæ). <sp>R. volubile</sp>
Zucc. (Maurandia atrosanguinea Nichols), Meksiko;
en fleraarig Koldhus-Slyngplante, der kan faa
indtil 6 m lange Ranker, blomstrer i Sommer- og
Høsttiden med mørkpurpurrøde Blomster, hængende
paa lange Stilke. <sp>Kultur:</sp> Formeres ved Frø
og Stiklinger paa halvvarmt Bed, omplantes i
flere Skift Potter i kraftig, humusrig Jord med
stærkt Dræn i Bunden, og plantes helst senere
frit ud. Egner sig bedst til at beklæde
Vinduesposter i et større Koldhus; er ømtaalig for Dryp og
Fugtighed paa Blade og Stængler, for hvilket den
derfor maa vogtes omhyggeligt.
M. H.

<img>Rhodochiton volubile.</img>
</chapter>

<chapter name="Rhododendron">
<b>Rhododendron</b> (Rhodoraceæ), Alperose, mere eller
mindre haardføre, oftest stedsegrønne Buske med
smukke, anselige Blomster, som sidder i
Halvskærme i Spidserne af det foregaaende Aars Skud.
<sp>R. catawbiense</sp> Michx., Nordamerika,
mellemhøj Busk, der ligner E. ponticum i alle sine
Dele. I Juni store, tragtformede, violette
Blomster. — <sp>E. Cunninghamii</sp> hort.
(Cunninghams White), muligvis en Bastard mellem R.
ponticum eller maaske E. catawbiense og en anden
Art, muligvis E. caucasicum Pall, lav Busk med
Blade som hos E. ponticum. Den blomstrer meget
tidligt, allerede i Maj, med store, hvide Blomster.
— <sp>R. dahuricum</sp> L., Sibirien, Nordkina;
mellemhøj Busk med smaa, læderagtige, sent
affaldende Blade. Blomsterne fremkommer i April førend
Bladene og er temmelig anselige, rosenrøde. — <sp>R.
ferrugineum</sp> L., Sydeuropas Bjerge; lav Busk
med smaa, stedsegrønne, paa Undersiden rustbrune
Blade og i Juni smaa, tragtformede rosenrøde
Blomster. — <sp>R. hirsutum</sp> L., Alperne, lav
Busk med smaa, stedsegrønne, i Randen børstede
Blade og i Juni smaa, tragtformede, rosenrøde
Blomster. — <sp>R. maximum</sp> L., Nordamerika,
mellemhøj eller høj Busk, der med Hensyn til
Vækst og Blade ligner R. ponticum. I Juni store,
rosenrøde Blomster. — <sp>R. ponticum</sp> L.,
Armenien, Lilleasien, den almindeligt dyrkede
Alperose; mellemhøj, stundom høj Busk med store,
aflangt-lancetformede, stedsegrønne Blade og i Juni
store, tragtformede, violet-purpurfarvede Blomster
i store Halvskærme. Den store Mængde af
Varieteter og Former af Rhododendron, som dyrkes,
særlig i engelske, hollandske og franske
Planteskoler, og som undertiden med et Fællesnavn
betegnes <sp>R. hybridum</sp>, er dels Varieteter af R.
ponticum og af flere andre storblomstrede Arter,
navnlig R. maximum og R. catawbiense, og dels er de
frembragte ved Krydsninger mellem disse
indbyrdes og rimeligvis flere Arter. De varierer
baade med Hensyn til Vækst og Blomstringstid,
Haardførhed og andre Egenskaber og navnlig med
Hensyn til Blomsternes Størrelse og Farve, der kan
veksle lige fra hvid, gennem alle Nuancer af
rosenrød, violetrød og purpurrød. Ligeledes haves
der Varieteter med fyldte Blomster. — <sp>R.
punctatum</sp> Andr., Nordamerika, lav Busk med smaa,
stedsegrønne Blade og i Juni smaa, rosenrøde
Blomster. — <sp>R. racemosum</sp> Franch, Kina.
Ganske lav, stedsegrøn lille Busk med rosenrøde
Blomster.
A. B.

<sp>Anvendelse:</sp> R. med sin nuværende
Rigdom af Varieteter hører til vore aller smukkeste
Blomsterbuske. Foruden de sædvanligt dyrkede
Arter, som ponticum, Cunninghamii, catawbiense,
den egentlige Alperose, R. hirsutum m. fl., gives
der adskillige smukke Varieteter, som taaler vore
Vintre, i alt Fald under et let Dække, og en
hyppigere Benyttelse af disse, som af R. overhovedet,
vil være en Vinding for vore Havers Blomsterflor.
Den almindelige Dyrkningsmaade, Plantning paa
de saakaldte Mosebede (se d. A.), medfører
imidlertid en Indskrænkning i deres Brug. Da
Planternes Trivsel lige saa meget er betinget af Luft og
Læforhold som af Jordbund, idet de paa Friland
meget vel kan trives i sandblandet Løv- og
Græstørvjord, gammel Skovbund med forraadnede Grene
og Løv o. s. v., muliggøres herigennem en forøget
Anvendelse og en friere og mere virkningsfuld
Anbringelse, end naar man er henvist til det
traditionelle Bed. I Forening med Jordblanding er
Læ, dæmpet Luft, Halvskygge og permanent, jævn
Fugtighed Hovedbetingelserne for deres Trivsel;
naar disse Betingelser saa nogenlunde er til Stede,
kan R. anvendes paa brudte Jordformationer, paa
Stenhøje, som selvstændigt fremtrædende Partier

<img>Rhododendron dahuricum.</img>
af Busketter og finere Naaletrægrupper, paa lave
Skrænter imod Nord, som spredte Grupper imellem
større Plantninger og imellem høje Træer, hvor de
faar Skygge for Middagssolen og kan danne en
Slags Skovbund eller Underskov o. s. v. Kun
undtagelsesvis kan R. finde velegnet Anvendelse
imellem løvfældende Buske, hvorimod de ofte med
Fordel kan indblandes i eller selv blandes med Ilex,
Mahonia, Buxus, Laurocerasus o. l. stedsegrønne
Planter, og for Blomsternes Skyld med Azalea
mollis og pontica. Den løvfældende, haardføre R.
dahuricum er mere interessant end egentlig smuk og
kan nærmest finde Anvendelse imellem Azalea
eller i Forgrunden af Busketter i Halvskygge.
<sp>Kultur:</sp> R. formeres ved Frø; kun Arter, hvoraf det
er vanskeligt at faa Frø, og Varieteter, som man
vil bevare konstante, formeres ved Podning paa
nærbeslægtede Arter eller paa R. ponticum. Frøet
saas i Bænk eller i Rammer under Glas. Det maa
saas snarest efter Modning i findelt, sandblandet
Lyngjord, holdes skygget, nøjagtig jævnt fugtigt,
og Spiringen maa ikke fremskyndes. Efter første
Bladskifte prikles de unge Planter i Bænk eller i
Kasser under Glas, passes omhyggeligt med
Skygge og Vanding, og frostfri om Vinteren. Under
fortsat dignende Behandling omplantes de i større
Afstand, og naar Stammen efter 2-3 Aars Forløb
har begyndt at faa fast, modent Træ, udplantes
de i Rammer under permanent Skyggedække, i
begge Tilfælde bedst under Vinduer, til de er
komne i Vækst. Naar de har faaet fast Træ af
Blyantstykkelse, studses de tidligt om Foraaret i
20-25 cm Højde for at fremtvinge Sideskud, og naar
de har opnaaet tilstrækkelig Styrke og Størrelse,
udplantes de paa Friland paa en lun Plads i
Halvskygge. I den nævnte Tykkelse er de passende til
Podning, og plantes i dette Øjemed i Potter om
Foraaret eller i Aug., henholdsvis til Sidepodning
(se Forædling) i Aug. eller til Spaltepodning eller
Kopulation om Foraaret, i begge Tilfælde under
tætte Vinduer i Hus, hvor Temperaturen ikke
gerne maa overstige 14-16 ° Varme. Bladene
forbliver paa Podekvisten, og selv om Stammen
overskæres til Podning, maa den altid beholde Blade i
Højde med Podningsstedet for at lede Saften. Ved
Sidepodning, som er den mest brugte, beholder
Stammen hele sin Længde, og først naar
Sammenvoksningen har fundet Sted, afskæres den et
Stykke over Podningen, medens Resten først afskæres
om Foraaret. De podede Planter behandles i øvrigt
i Lighed med Frøplanterne, for saa vidt det er
Sorter, som kan dyrkes paa Friland. R. kan
ogsaa formeres ved Stiklinger, men meget usikkert.
Formering ved Aflægning er bedre, men langsom
og uberegnelig, da man som Regel kun kan
nedlægge fleraarige Grene, der vanskeligt danner
Rødder. Aflægning sker lettere ved Hjælp af
gennernskaarne Potter, ind i hvilke man fører et blødt
Skud, som er givet et Tungesnit franeden; man
hæfter Pottestykkerne sammen med galvaniseret
Jærntraad, fylder dem med Jord og stiller dem paa
en for Øjemedet paa Støtter anbragt Træplade, hvor
Potterne nedgraves i Jord, Mos e. l. for at kunne
holdes fugtige. Undtagelsesvis kan Arterne
formeres ved Rodskud. Udplantede Kulturplanter af
R. bør under Opdrættet stedse gives en bekvem
Blanding af Lyng- og Mosejord, passes
omhyggeligt med Skygge og Vanding og dækkes om
Vinteren, om end kun naar de bliver større, ved
Omgivelse af et Stillads, hvorpaa der bindes Granris.
Planter paa Friland, navnlig Hybrider eller
Varieteter, beskyttes om Vinteren ved Dækning, som for
Sammenplantninger kan udføres paa ovennævnte
Maade, dels som Skærm imod Kulde og dels for at
værge imod Snetryk, Isslag o. s. v. Ogsaa de
haardføre Arter giver man rettest nogen
Beskyttelse i de første Aar, indtil de ved frodig Vækst
viser, at de er fuldt rodfæstede og tilvante med
Lokaliteterne. Endvidere er det gavnligt at
dække Jorden omkring Planterne med et 10-20 cm
tykt Lag Løv, dels for at beskytte de fine Rødder
mod Frosten om Vinteren og dels mod Udtørring
om Sommeren, men et saadant Løvdække maa ikke
ligge urørt Aaret rundt, da Rødderne,
efterhaanden som det forraadner, vil vokse op deri, og
Dækning paa den Maade til Dels bliver en Illusion. Et
Dække, bestaaende af mindre Sten, vil ogsaa virke
hindrende mod Udtørring, og det kan om
Sommeren forskønnes med Saxifraga-Arter, Cerastium e.
l. Et permanent Sommerdække kan ogsaa bestaa
af lange Slyngplanter, Vedbend o. s. v., og man
bliver paa den Maade fri for Synet af vissent Løv
i den milde Aarstid. Naar R. er i god Vækst,
taaler de Beskæring, som, ved Fjernelse af Grene for
Formens Skyld, kan foretages efter Blomstringen,
hvorimod Nedskæring paa ældre, nøgne Grene for
at fremkalde ny Skud maa ske tidligt om
Foraaret. Straks efter Blomstring borttages de
efterladte Blomsterdele, derved fremskyndes
Knopdannelsen.
J. B.

I det nordenfjældske Norge og i Egne med
Indlandsklima kan R. ikke dyrkes. Ved Kristiania kan
de haardføreste Arter holde sig, men bør dækkes
med Granbar eller Lyng. I Kyst- og Fjordegnene
fra Kristianiafjorden til Molde holder flere Arter
sig godt; men de bør selvfølgelig beskyttes paa
samme Maade som i Danmark.
N—k.

<sp>Drivning</sp>. Hertil anvendes, foruden Arterne
<sp>R. catawbiense</sp> med mørkegrønne Blade og
lilla Blomster og <sp>R. Cunninghamii</sp>, hvid,
tidlig, hovedsagelig Former, der er fremkomne ved
Krydsning mellem <sp>R. arboreum</sp>, <sp>R.
catawbiense</sp>, <sp>R. maximum</sp>, <sp>R. ponticum</sp> o. fl.
og gaar under Fællesnavnet <sp>R. maximum
hybridum</sp>. Det er dog forholdsvis faa Sorter, der
benyttes til Drivning, og det er fortrinsvis de lyse
Farver, der foretrækkes. Særlig yndet er <sp>Prince
Camille de Rohan</sp>, der er tidlig og let at
drive; den har lysrosa, næsten hvide Blomster, men
der findes dog ogsaa en Form af den med stærkere
farvede Blomster. <sp>Boule de neige</sp>, ren hvid,
<sp>Cynthia</sp>, rosa, <sp>Mrs. R. S. Holford</sp>, karmin,
<sp>John Waterer</sp>, mørkerød, og <sp>Pink Pearl</sp>,
rosa, er alle anvendelige Sorter. Planterne
tiltrækkes ikke her, men indføres om Efteraaret — med
Knopper — fra Holland og Belgien. Drivningen
kan begynde i Jan. og varer ved 15-17 ° C. 5-6
Uger, naar Knopperne er fremmelige. De sprøjtes
daglig, indtil Blomstringen begynder.
P. F.
</chapter>

<chapter name="Rhodotypus">
<b>Rhodotypus</b> (Rosaceæ). <sp>R. kerrioides</sp> Sieb.
& Zucc., Japan; ret almindelig plantet, haardfør,
smuk, mellemhøj Busk med ægformede,
mørkegrønne Blade og i Juni og Juli enkeltvis siddende,
store, hvide Blomster.
A. B.

<sp>Anvendelse</sp> og <sp>Kultur:</sp> R. er saavel ved
Vækst som Løv og Blomster en meget anvendelig
Busk i Forgrunden af Busketter. Den kan
formeres ved Frø, som modnes hos os, saas straks
efter Modningen eller indslaas i fugtigt Sand til
om Foraaret, men Formering sker let og giver
hurtigere brugbare Planter ved Aflægning. Den
trives bedst paa et solrigt Voksested med
letmuldet Jord.
J. B.
</chapter>

<chapter name="Rhopalosiphum">
<b>Rhopalosiphum</b> se <sp>Ribsbladlus</sp>.
</chapter>

<chapter name="Rhus">
<b>Rhus</b> (Anacardiaceæ), Sumak, haardføre eller til
Dels haardføre Buske og smaa Træer, hvis Værdi
som Prydplanter beror paa de store, smukke,
finnede Blade saavel som paa de paa forskellig Maade
ejendommelige Blomster- og Frugtstande. <sp>R.
Cotinus</sp> L. (Cotinus Coggygria Scop.), Paryktræ,
Sydeuropa, en høj, bred og tæt Busk med ovale
Blade. I Blomstringstiden, Juni, smuk, ofte ganske
overdækket med store, stærkt forgrenede
Blomsterstande af smaa, gullige Blomster. De fleste
Blomster falder ubefrugtede af, men deres Stilke
forlænges derefter, bliver laadne og rødlige, og hele
Busken staar da fra midt i Juli til langt hen paa
Eftersommeren ofte som indhyllet i et Slør af disse
rødlige, fjeragtige Frugtstande, deraf Navnet
Paryktræ. Varieteten <sp>R. C. atropurpurea</sp>
udmærker sig ved Frugtstandenes stærkere røde
Farve. <sp>R. glabra</sp> L., Nordamerika; høj Busk
eller lille Træ, der i Udseende meget ligner den
mere bekendte R. typhina, bliver dog ikke saa
høj og har glatte Blade. <sp>R. g. laciniata</sp> er en
kun paa gunstig Vokseplads nogenlunde haardfør
Varietet med store, meget smukke Blade, hvis
Smaablade er dybt snitdelte. <sp>R. Osbeckii</sp> D. C.,
Kina, Japan, en paa gunstig Vokseplads
nogenlunde haardfør Busk eller lille Træ med store,
smukke, faafinnede Blade. <sp>R. radicans</sp> L.,
Nordamerika, ligner meget efterfølgende, men er
udpræget klatrende, læggende sig tæt op ad og
beklædende f. Eks. Træers Stamme. <sp>R.
Toxicodendron</sp> L., Gift-Sumak, Nordamerika,
mellemhøj eller høj undertiden næsten klatrende Busk
med meget langstilkede, store, tredelte Blade.
Mælkesaften er giftig og blæretrækkende for
Huden. <sp>R. typhina</sp> L. (R. flirta Sudw.),
Hjortetaktræ, Nordamerika, høj Busk eller lille Træ
med tykke, filtede unge Skud, og indtil 50 cm
lange, mangefinnede Blade, som om Efteraaret
farver sig smukt røde. De hos Hunplanten, sidst paa
Sommeren i Skudspidserne siddende store, tæt
sammentrængte, karmesinrøde Frugtstande bidrager
ogsaa til at forhøje Træets Skønhed. <sp>R. Vernix</sp>
Thunb., Japan, paa gunstig Vokseplads et
haardført og meget smukt lille Træ med 50 cm lange,
finnede Blade. Giftig.
A. B.

<sp>Anvendelse:</sp> Af de finnetbladede R. er
typhina og dens Varietet laciniata og glabra de
vigtigste hos os, og disse kan med god Virkning
benyttes i Højdepartiet i Busketter, som
Forgrundsplanter i Lyssiden af større Grupper og
undtagelsesvis som fritstaaende i mindre Anlæg. R.
Vernix kan benyttes i Busketter paa lun Plads, og
ved Anbringelsen af R. Osbeckii maa der tages
Hensyn til, at den sædvanlig fryser ned. Den
smukke R. Cotinus og dens Varietet er lige
pyntelige paa lys Plads i Busketter og som fritstaaende
paa mindre Plads, en eller flere samlede. Den lille
R. glabra laciniata maa staa i let, nærende Jord
paa varm Plads, dels for overhovedet at kunne
trives, og dels for at give Rodskud. Dens herlige
Blade maa umiddelbart kunne iagttages. R.
Toxicodendron bygger sig bred og fyldig ved Vækst og
Rodskud, har undertiden efter varme Somre en
smuk gul Høstfarve, og er en velegnet Busk
for tæt Sammenplantning, men desuagtet burde
den rettest kun dyrkes i systematiske Samlinger.
<sp>Kultur:</sp> R. Cotinus formeres ved Frø, som saas
om Efteraaret eller bedre: indslaas i Grus og saas
om Foraaret. De unge Planter dækkes første
Vinter og prikles som 1- eller 2-aarige. Formering
sker dog let ved Aflægning og giver hurtigere
brugbare Planter. R. typhina og R. glabra
formeres bedst og let ved Rodskud, som
fremkommer spredt omkring Planterne, og særlig efter
Nedskæring af ældre Planter, som staar i
letmuldet Jord. Disse kan ogsaa formeres ved Stykker
af Overfladerødder, med Fremgangsmaade som
nævnt under Acanthopanax. R. Vernix og R.
Osbeckii giver kun vanskelig Rodskud, og især
sidstnævnte maa sædvanlig indføres fra varmere
Klima, og den er ikke egentlig haardfør, før den
er hjulpen frem til at faa fast modent Træ. R.
taaler alle Beskæring, saavel paa ungt som paa
ældre Træ, og da de af Naturen bliver nøgne
forneden, er Beskæring ofte nødvendig for Formens
Skyld og som Foryngelse. De er ikke vanskelige
med Hensyn til Jordbund, men trives bedst paa
let Jord og i fuldt Sollys, og faar paa saadan
Plads den smukkeste Høstfarve.
J. B.

<img>Rhus Vernix.</img>
R. kan i Norge i Almindelighed kun dyrkes i
Kyst- og Fjordegne i de sydlige Egne. R. Cotinus,
som er den haardføreste Art, holder sig godt ved
Trondhjem. R. glabra og typhina vil næppe
lykkes længere mod Nord end til Romsdalen. De
øvrige Arter egner sig kun for de sydvestlige
Trakter.
N—k.
</chapter>

<chapter name="Rhynchostylis">
<b>Rhynchostylis</b> se <sp>Saccolabium</sp>.
</chapter>

<chapter name="Ribes">
<b>Ribes</b> (Ribesiaceæ), haardføre, lave, mellemhøje
eller høje, oftest tætte Buske, hvoraf en Del har
Betydning som Prydbuske ved tidligt Løvspring,
smukke Blade eller, hos nogle, smukke Blomster,
der fremkommer tidligt, samtidig med eller lige
efter Løvspring. Andre af de ret talrige Arter
er, som Prydbuske betragtede, uanselige. Frugten
spilder hos de fleste en underordnet Rolle, naar der
ses hen til Busken som Prydbusk.

Nærmest af Habitus som Stikkelsbær, d. v. s.
tornede Buske med Blomsterne i faablomstrede
Klaser eller Knipper, er følgende: <sp>R.
Cynosbati</sp> L., Nordamerika, mellemhøj, temmelig
uanselig Busk. <sp>R. divaricatum</sp> Dougl.,
Nordamerika, høj Busk med smukke smaa Blomster
med rødligt Bæger, hvide Kronblade og meget
lange, fremragende hvide Støvdragere. <sp>R.
Grossularia</sp> L., Stikkelsbær, Europa, Vestasien,
ogsaa vild eller forvildet i Danmark og Norge (se
Stikkelsbær). <sp>R. niveum</sp> Lindl., Nordamerika,
mellemhøj eller høj, opretvoksende Busk. De smaa
Blomster er ret kønne med hvide, tilbagebøjede
Bægerblade og langt fremragende Støvdragere.
Bærret er lille, blaadugget sort. <sp>R.
oxyachanthoides</sp> L., Nordamerika, mellemhøj, bred,
temmelig uanselig Busk. <sp>R. rotundifolium</sp>
Michx., Nordamerika, høj, bred, temmelig uanselig
Busk.

Nærmest af Habitus som Ribs, d. v. s. tornløse
Buske med Blomsterne i mangeblomstrede Klaser
er følgende: <sp>R. alpinum</sp> L., Fjeldribs, Europa,
Asien, ogsaa vild i Danmark og Norge; almindelig
plantet, høj og bred Busk, der grønnes meget
tidligt om Foraaret. Dens smaa, lysegrønne Blomster
sidder i korte, tætblomstrede, oprette Klaser og er
tvebo. Bærrene er ovale, røde. <sp>R. a.
microphyllum</sp> Lge., er af lav, bred og meget tæt
Vækst med ganske smaa Blade. <sp>R.
americanum</sp> Mill. (R. floridum L'Herit), Nordamerika,
lav eller mellemhøj Busk med grønliggule
Blomster i slanke Klaser. Bladene antager om
Efteraaret en smuk rød Farve. Bærret er sort. <sp>R.
aureum</sp> Pursh., Guldribs, Nordamerika, en
almindelig plantet, høj og bred Busk med
hvidliggrønne Skud, smaa glatte, lysegrønne Blade og
skinnende lysegule Blomster i faablomstrede
Klaser. Bærret er sort. <sp>R. Gordonianum</sp> Lem.,
Bastard mellem R. sanguineum og R. aureum.
Meget smuk mellemhøj eller høj, bred Busk med
anselige og smukke gulrøde Blomster i
mangeblomstrede Klaser. <sp>R. multiflorum</sp> Kit.,
Sydeuropa, meget smuk, høj og bred Busk med store,
mørkegrønne, dybtlappede Blade og grønne
Blomster i meget lange og tætblomstrede, nedhængende
Klaser. Bærret er rødt. <sp>R. nigrum</sp> L., Solbær,
Europa, Asien, ogsaa vild i Danmark og Norge
(se Solbær). Af dens Varieteter kan nævnes: <sp>R.
n. fol. argenteo-variegatis</sp> med
hvidtmarmorerede Blade. <sp>R. n. aconitifolium</sp> med
dybt indskaarne Blade. <sp>R. orientale</sp> Desf.,
Asien, Himalaya, lille tæt Busk med smaa Blade
og oprette Klaser med rødbrune Blomster. <sp>R.
petræum</sp> Wulff., Europa, Asien, mellemhøj bred
Busk med smukke, store Blade og rødligbrune
Blomster i mangeblomstrede, smukke Klaser.
Bærret er rødt. <sp>R. rubrum</sp> L., Almindelig Ribs,
Europa, Asien, ogsaa vild i Danmark (se Ribs).
<sp>R. sanguineum</sp> Pursh., Blodribs,
Nordamerika, almindelig plantet, meget smuk, mellemhøj
og bred Busk med smukt mørkegrønt, haandlappet
Løv og anselige smukke, purpurrøde Blomster i
mangeblomstrede Klaser. Bærrene er smukke
blaasorte med hvid Dug. Af dens Varieteter kan
nævnes: <sp>R. s. atrosanguineum</sp> med særlig
smukke mørkerøde Blomster. <sp>R. s. albidum</sp>
med næsten helt hvide Blomster. <sp>R. s. carneum</sp>
med blegrøde Blomster. <sp>R. s. flore pleno</sp>
med fyldte Blomster.
A. B.

<sp>Anvendelse:</sp> Trods Ribesarternes Antal og
spredte Forekomst er deres indbyrdes Afvigelse
i Vækst og Størrelse kun ringe, og de danner for
saa vidt kun ét stort Busketmateriale, hvis
Anvendelse for de enkelte Arter derfor hovedsagelig
betinges ved Egenskaber som Blomsternes Farve,
Haardførhed, Trivsel i Lys og Skygge o. s. v.
Varieteterne af R. sanguineum er saaledes
velegnede Forgrundsbuske ved deres pragtfulde
tidlige Blomstring. R. aureum og R. Gordonianum,
til Dels ligeledes R. americanum anbringes under
Hensyn til Løvets Høstfarve, og de øvrige benyttes
væsentlig som Mellemplantning. En Undtagelse
herfra er dog R. alpinum, som kan finde
mangeartet Anvendelse paa Grund af sit tidlige
Løvspring, sin Haardførhed, bløde Struktur og Evne
til at taale Skygge. Den hører saaledes med til
Foraarsbebuderne blandt vore Buske, den kan
trives paa kold, udsat Plads og i Træk, danner en
tætbygget, fin og let behandlelig Hæk, og den er
en af vore aller bedste løvfældende Buske til
Underplantning i stærk Skygge. R. aureum benyttes
som Grundstammer for højstammede Stikkelsbær
og Ribs. <sp>Kultur:</sp> R. formeres for Arternes
Vedkommende ved Frø, for saa vidt saadant kan
faas. Frøet saas om Efteraaret og dækkes med
Sand eller med let Kompostjord, eller indslaas i
Sand og saas om Foraaret. Ved Saaning om
Efteraaret er det gavnligt at dække Frøbedet med
et henad 10 cm tykt Lag gammel Bark, gammel
Tang e. l., som om Foraaret fjernes betids før
Spiringen. De unge Planter prikles som 1- eller
2-aarige, eftersom de er udviklede. Planter efter
Frø af R. sanguineum og Varieteter dækkes første
Vinter og prikles rettest som enaarige og,
ligesom de andre, efter Studsning paa Rod og Top.
Arterne kan i øvrigt, ligesom Varieteterne,
formeres ved Aflægning i Almindelighed, og for
Masseformering ved Fremgangsmaade som nævnt
under Corylus ved dertil henplantede Buske. De
kan ogsaa med mere eller mindre Sikkerhed
formeres ved Stiklinger af stærkt enaarigt Træ eller
med lidt toaarigt ved Basis. Flere, som f. Eks.
R. sanguineum carneum, ved Stikning om
Foraaret, andre ved at skære Stiklinger sidst i Aug.
eller først i Septbr., stikke eller rettere indslaa
dem skraat og eventuelt dække dem om Vinteren,
hvorefter de næste Efteraar, eller bedre tidligt det
følgende Foraar, optages, studses paa Rod og Top
og efter Art og Udvikling plantes i 4 eller 5
Rækker paa 1,20 m brede Bede, for efter 1 eller 2
Aars Forløb til fortsat Kultur at udplantes i
Rækker, eller ogsaa kan man straks udplante dem i
saadanne i 50-70 cm Afstand. Foruden R. alpinum
taaler enkelte, hvoriblandt rubrum, en Del Skygge,
men f. Eks. R. sanguineum og Varieteter trives
bedst i fuld Sol. De taaler alle Beskæring, og
denne er for de fleste, især for sidstnævnte
Afdeling, med Mellemrum nødvendig for Formens
Skyld, som Udtynding og som Foryngelse. R. egner
sig ikke for kold og svær Jord.
J. B.

Medens de fleste R. er saa haardføre, at de i
Norge kan trives næsten overalt, kan R.
sanguineum med Varieteter kun vanskelig holde sig
i Egne med Indlandsklima; den fryser endog ofte
stærkt ned ved Kristiania.
N—k.
</chapter>

<chapter name="Ribs">
<b>Ribs,</b> Vinbär (s.), <sp>Ribes rubrum</sp>
(Ribesiaceæ). Forekommer næsten overalt i den nordlige
Halvkugles tempererede og kolde Egne — op til
70 1/2 ° n. Br. Her i Landet forekommer Planten
paa fugtige Steder. <sp>Kultur:</sp> Dyrkes
almindeligt i Buskform; formeres hertil ved Stiklinger af
enaarigt Træ. (Jvfr. Art. Stikning). Stiklingerne
sættes tidligt om Foraaret og saa dybt, at der kun
rager én Knop op over Jorden; næste Foraar
skæres den fremkomne Kvist eller Kvistene tilbage,
og Aaret efter indstudses de 3-4 kraftigste Kviste
til Halvdelen af deres Længde, øvrige Kviste
fjernes. Som treaarig er Planten tjenlig til
Udplantning. Vil man have Buske med en lille (15-25 cm)
Stamme, skæres alle Stiklingens Knopper ud paa
den nær, som efter Stikningen er ovenfor Jorden.
Skuddet knibes, naar det er blevet lidt længere
end den ønskede Stammehøjde, eller — hvad der
i Reglen vil være bedre — man lader Skuddet
vokse frit og nedskærer det først næste Foraar i
passende Højde; man gaar i øvrigt frem efter
Reglerne for Dannelsen af lave Krontræer. Ribs
er ret nøjsom med Hensyn til Jorden, naar denne
blot er løs i passende Dybde og tilstrækkelig
fugtig. Er Jorden fast, bør den dybgraves til
Plantningen. Fordringerne til Vokseplads er heller ikke
store. Planten er haardfør og vindfør og trives
godt, selv om den ikke faar direkte Sol; det er
imidlertid heldigst, om der kun er Skygge i 4-6
Timer, naar Solen staar højest. Udsat for fuld
Sol stiller Ribs større Krav til Fugtighed i
Jorden, end naar den staar helt eller delvis i Skygge.
Af Hensyn til Blomsterne om Foraaret maa en
lun Plads foretrækkes for en udsat Plads, men i
øvrigt beskytter Bladene en hel Del, naar Busken
blot er kraftig. Buskene plantes med en indbyrdes
Afstand af 2-2,25 m; hvis der plantes flere
Rækker, gives lidt større Afstand mellem Rækkerne.
Det gælder i særlig Grad om ikke at plante for
dybt; efter for dyb Plantning af Frugtbuske
medgaar der lang Tid og Tab af Arbejdsprodukt til
Udvikling af Rødder fra de Stængelpartier, der er
komne i Jorden. Hos Buske, der ved
Plantningen ikke er ganske unge, udvikles ofte —
navnlig i svær, vaad Jord — ikke Rødder fra
Stængelpartiet, medens det for dybt sænkede Rodparti
raadner. Plantningen bør helst foretages om
Efteraaret. Samtidig med Plantningen eller i Løbet af
Vinteren skæres stærke Kviste tilbage til Halvdelen
af deres Længde. Efterhaanden som Busken bliver for
tæt, skærer man de ældste Grene bort, saaledes at
der dels gives Lys, Luft og Næring til de unge,
tilstedeværende Grene, dels fremtvinges ny. Udhuling af
Busken bør ikke foretages. Jorden om Buskene
belægges aarlig med udbrændt Staldgødning.
Højstammede Ribs opelskes ved Forædling paa
Grundstammer af <sp>Ribes aureum</sp>. Disse
Grundstammer faas ved om Foraaret eller i Sepbtr. at sætte
Stiklinger med udskaarne Knopper, som ovenfor
omtalt. Jorden i Stiklingbedene belægges med et
lille Lag gammel Gødning. Ved Septbr.-Stikning
vil man allerede efter den følgende Sommer kunne
vente at have en Del Planter i Stammehøjde. De,
der ikke bliver høje nok, skæres næste Vinter ned
over to Knopper; af de om Foraaret frembrydende
Skud vælges det kraftigste til Stamme. Man kan
ogsaa faa Grundstammer ved Aflægning med
Jordhypning. Forædlingen kan foretages ved Okulation
paa Friland paa tilstrækkelig udviklede Stammer;
men naar man om Efteraaret har enaarige,
tjenlige Grundstammer, venter man ikke til næste
Eftersommer, men planter Stammerne i Potte,
sætter dem i tempereret Hus og sidepoder dem med
Kviste paa 3-4 Knopper. Sideskud paa Stammen
fjernes. I den nyere Tid foretager man
Sidepodning med Tunge, ɔ: Hak paa Grundstammen
og tilsvarende paa Kvisten, hvorved der som
Podekvist benyttes en Gren med Sidegrene, altsaa en
hel lille Krone. Rodægte, stammede Ribs kan i
øvrigt opelskes paa samme Maade som
Grundstammer af R. aureum, altsaa saaledes som
omtalt ovenfor for Buske med en lille Stamme. Der
udvikles imidlertid aldrig i Løbet af én Sommer
saa langt Skud som paa R. aureum. Ribs kan
tildannes som Espalier — Palmette-Kandelaber,
U-Former og skæve og lodrette Snortræer med
25-30 cm Afstand mellem Ledegrenene eller
Stammerne — og saadanne benyttes undertiden til
nordvendte Mure, hvorved man faar en rigelig
Frugthøst langt ud over den egentlige Sæson.
Stammede Krontræer og Espalier-R. fordrer
selvfølgelig noget mere Beskæring end Buskformerne;
Ledegrene skæres passende tilbage ligesom paa
Frugttræer. Af Knopperne paa de enaarige Skud
udvikles Blomsterklaser eller Skud eller begge
Dele. De fleste af Skuddene og navnlig saadanne,
ved hvis Grund der tillige er Frugtklase, udvikler
sig til Dværggrene, der saa for følgende Aar
afgiver den væsentlige Frugtmængde. Man kan
altsaa paa Espaliertræer eller Krontræer med stor
Lethed koncentrere det frugtbærende Parti ved
Knibning eller Indstudsning af de Sideskud, der
ikke er Plads til, eller som ikke behøves til
Stilladsgrene.
J. J.

<sp>Sorter</sp>: <sp>Fays prolific</sp>, en frugtbar
Sort med lange, velfyldte Klaser og store
velsmagende Bær. <sp>Hvid spansk</sp> (hollandsk); sidst
i Juli. Meget frugtbar, sødere end efterfølgende
og udmærket til Vin. <sp>Rød spansk</sp> (hollandsk);
sidst i Juli. Haardfør og meget frugtbar. Bærrene,
der er syrlige, kan hænge meget længe og egner
sig fortrinlig til Syltning og Vin. Der er Grund
til at gøre opmærksom paa, at der i Udlandet —
og maaske ogsaa her i Landet — forekommer en
rød hollandsk, der ikke maa forveksles med
ovennævnte, da den er en for vore Forhold ret
værdiløs Sort. <sp>Kirsebærribs</sp>; først i Aug.
Meget store, noget syrlige Bær. Kraftig Jord og
rigelig Gødning. God til Syltning; egner sig
særskinne direkte paa dem.
N—k.

I de nordlige Egne af Norge bør man kun plante
spansk (hollandsk) R. Naar der i hine Egne
indtræffer ugunstige Somre, kan Bærrenes Modning
fremskyndes ved, at man fjerner de Blade, som
skygger for dem, saa Solen saa vidt mulig kan
skinne direkte paa dem.
N—k.

<sp>Ribs i Storkultur</sp>. Medens Dyrkning af
Buskfrugt tidligere har været agtet for lidet
lønnende, er Forholdet blevet et andet i de senere
Aar ved den livlige Afsætning, saavel til
Hjemme- som Fabriksbrug, med højere Priser.
Buskfrugtdyrkning giver dertil mere jævnt og sikkert
Udbytte fra Aar til andet end Træfrugt, og kan
i Stordrift under passende Forhold og med god
Pleje være meget lønnende; men ofte skorter det
stærkt paa Plejen, eller den mangler helt. Ved
Tilplantningen gælder det i høj Grad om at faa
Planter af en god Sort (her i Alm. <sp>rød
hollandsk</sp>, der ofte gaar under Navn af <sp>rød
spansk</sp>); men ogsaa indenfor Sorterne er der
stor Forskel i Ydeevne hos de enkelte Buske, og
ikke sjældent ses Buske ved Siden af hverandre,
hvoraf én er omtrent gold eller kun giver ganske
faa kg, medens andre giver rig Høst. Er man
ikke sikker paa god Afstamning, er det derfor
bedst at begynde med en mindre Plantning, og
saa heraf at mærke de gode som Moderbuske til
Formering til udvidet Plantning. Hele
Rentabiliteten kan afhænge af sligt. Ogsaa <sp>hvid
hollandsk</sp> o. a. hvidfrugtede er søgte af enkelte
Fabriker til Vin. Kun i god, frugtbar og jævnt
fugtig Jord, der bliver holdt i god Gødningskraft,
kan ventes godt Udbytte igennem en lang
Aarrække. Her i Landet bruges i Alm. alt for lidt
Gødning dertil, hvoraf bl. a. Følgen er mindre
Modstandsdygtighed mod <sp>Bladrandsygen</sp>,
smaa Bær og lille Udbytte. I store tyske
Plantninger gives langt mere, f. Eks. aarligt pr. ha:
40-50,000 kg Kogødning, 500 kg 37 pCt.
Kaligødning, 7-800 kg Superfosfat og 250 kg
Svovlsur Ammoniak; heraf gives Staldgødningen om
Vinteren, helst kørt ud paa Sne med Sluffe; de
2/3 af Kali- og Superfosfatgødningen udsaas i
Eftersommeren efter endt Plukning og den sidste
1/3 om Foraaret tidligt, sammen med den
svovlsure Am. Hos os maa vist i Reglen foretrækkes
300 kg Norgesalpeter (p. Gr. af dens
Kalkindhold) i det tidlige Foraar. Latrin, Overrisling
med Kloakvand o. lign. virker ogsaa udmærket.
Ogsaa en længevirkende Forraadsgødning, som
nævnt ved Hindbær (se Art. Landbrugsmæssigt
Havebrug), inden Plantningen maa tilraades, og
derefter en 40-45 cm dyb Reol- eller
Undergrundspløjning, i det tidlige Efteraar, hvorefter
Plantningen sker. Ved Foraarsplantning lider Planterne
let for meget; Saftstigningen i dem begynder
meget tidligt, og der sker ofte tidligt en meget
livlig Roddannelse, der ikke bør afbrydes ved
Optagning og Forsendelse. Afstandene bør være saa
rigelige, at der er Plads til Færdsel med
Hesteredskaber ogsaa naar Buskene bliver udvoksede:
Mindst 2 X 2,5 m eller hellere 2,5 m efter hver
Led; hertil medgaar 1600 Planter til 1 ha.
Jorddækning om Planterne med Staldgødning,
Kompost eller Tang om Vinteren — ikke alene i
første Aar efter Plantningen, men ogsaa senere hen,
holder Planterne i god Vækst og mindsker tillige
Udtørring, der sikkert er medvirkende Aarsag til
Bladrandsygens Hærgen; jævnlig Jordløsning og
mulig Overrisling synes ogsaa at nemme den. En
velplejet Ribsplantninig kan blive 25-30 Aar eller
mere og endnu give godt Udbytte, selv om dette
gerne naar højest i 10-15 Aars Alderen.
Eksempelvis er Udbyttetallene fra Bregentved Have pr.
Bust: I 1.-6. Aar af en nyere Plantning
henholdsvis 0,20, 0,74, 3,14, 7,85, 7,89 og 8,43 kg,
medens en ældre Plantning har naaet Højden som
23-aarig med 14,84 kg, og endnu som 28-aarig
gav 10,72 kg, hvilket svarer paa 1 ha med 1000
Buske (Afstandene er her 3,14 m) til 10,720 kg.
Akkordplukning kan tilraades, under godt Tilsyn,
hvorved en Plukker kan naa 50-60 kg pr. Dag.
Ribs lykkes godt imellem Frugttræer med
tilstrækkelige Afstande, men bliver, med det tætte
Rodvæv, snart for graadige for Træerne, især for
Dværgtræer, som de ikke bør staa nærmere end
3,5-4 m, og i Alm. vil man staa sig ved at
have Kulturerne hver for sig.
H. G—m.

<table>
<td 3 c><sp>Oversigt over Sygdomme paa Ribs</sp>.<br><sp>Svampeangreb</sp>.
<td>A.<td 2>Ældre Buske svækkes i Væksten; lige<br>over Jorden ses talrige fra Grenene<br>frembrydende, brune, tørre, træagtige<br>Svampelegemer ... <sp>Ribs-Poresvamp</sp>.
<td>B.<td 2>Sygdomme paa Bladene:
<td><td>a.<td>Gule, runde Pletter med sortebrune<br>Prikker i Midten; kan ogsaa ses<br>paa de grønne Bær ... <sp>Ribsrust</sp>.
<td><td>b.<td>Talrige, brune, kantede eller runde,<br>tørre, ikke afsmittende Smaapletter<br><sp>Ribs-Skivesvamp</sp>.
<td><td>c.<td>Gule eller orangefarvede, afsmittende<br>Rustprikker, senere efterfulgt af en<br>blegbrun Filt paa Bladundersiden <sp>Filtrust</sp>.
</table>
F. K. R.

<table>
<td 4 c><sp>Skadedyr</sp>.
<td r>I.<td 3>Angreb paa Rødderne:
<td><td 3>Paa disse gnaver mange Skadedyr,<br>saaledes Larverne af <sp>Oldenborre</sp>,<br><sp>Smældere</sp>, <sp>Jordugle</sp> m. fl.
<td><td 3>Sugende Bladlus forekommer ogsaa,<br>nemlig ...  <sp>Elmebladlus</sp>.
<td r>II.<td 3>Angreb paa Knopper og Blade:
<td><td>A.<td 2>Sugende Insekter:
<td><td><td>a.<td>Foraarsagende røde Bukler<br><sp>Ribsbladlus</sp>.
<td><td><td>b.<td>Uden at foraarsage lignende<br>Misdannelser . <sp>Mælketidselbladlus</sp>.
<td><td>B.<td 2>Gnavende Insekter:
<td><td><td>a.<td>20fodede Larver af<br><sp>Stikkelsbærbladhveps</sp>.
<td><td><td>b.<td>10fodede Larver
<td><td><td><td>1. Meget smaa og hovedsagelig
</table>
<table>
<td><td><td><td>levende i Knopper og paa<br>nysudsprungne Blade .. <sp>Ribsmøllet</sp>
<td><td><td>2.<td>Større Sommerfuglelarver
<td><td>c.<td 2>10fodede Larver af<br><sp>Stikkelsbærmaaleren</sp>.
<td r>III.<td 3>Angreb paa Skud og Grene:
<td><td>A.<td 2>Sugende Arter ... <sp>Skjoldlus</sp>.
<td><td>B.<td 2>Gnavende i Marven lever Larven af<br><sp>Ribsglassværmeren</sp>.
<td r>IV.<td 3>Paa Frugterne:
<td><td>1.<td 2>Indeni Bærrene lever Larven af<br><sp>Ribsmøllet</sp>.
<td><td>2.<td 2>Bærrene indspindes og gnaves af<br>Larver af .. <sp>Stikkelsbær-Pyraliden</sp>.
</table>
A. T.

<sp>Ribs</sp>. <sp>Anvendelse:</sp> Saften af Bærrene
anvendes til Drikke, Gelé, Suppe, Grød, Desserter. De
hele Bær er udmærkede som »Rysteribs«.
Neddrysses da med c. 20 pCt. Sukker, til Bærrene
safter sig; bruges som Kompot og Dessert. Hele
Ribs, friske el. henkogte giver en god Frugtgrød.
Til Dessertfrugt kan store, smukke Klaser sukres;
dyppes da først i letpisket Æggehvide, vendes i
grovt hvidt Sukker, tørres, saa Sukkeret fæstner
paa Bærrene, lettest ved at hænge Klaserne paa
en Snor. Se Henkogning, Syltning.
M. L.
</chapter>

<chapter name="Ribsbladlus">
<b>Ribsbladlus.</b> Paa Ribs forekommer to
Bladlusarter, som begge har økonomisk Betydning, dels
den alm. Ribsbladlus (s. vinbärsbladlusen) (Myzus
ribis L.), som Aaret igennem opholder sig paa
Buskene, og som om Sommeren lever paa
Bladenes Underside i større eller mindre, paa
Oversiden ofte rødfarvede Bukler; dels den saakaldte
Mælketidselbladlus (Rhopolosiphum lactucæ Kalt.).
Denne vandrer mellem Ribs og Mælketidsel
(Sonchus-Arter), opholder sig i Højsommeren paa
sidstnævnte Ukrudtsplanter og kommer tilbage til
Ribsbuskene i Begyndelsen af August. I tørre
Somre formerer den sig i uhyre Grad, og
undertiden er det hændt (f. Eks. i Aaret 1915), at
den har indfundet sig i Haverne i saadanne
Mængder, at Bustene paa nogle Dage kunde blive
aldeles afløvede. Paa Rødder af Ribs og Stikkelsbær,
særlig paa ældre Buske, forekommer ofte hvide
Lus, Elmebladlus (Schizoneura ulmi Hlg.), se
under Tilføjelser og i øvrigt under Bladlus.
A. T.
</chapter>

<chapter name="Ribsglassværmeren">
<b>Ribsglassværmeren</b> se <sp>Glassværmere</sp>.
</chapter>

<chapter name="Ribsmaaler">
<b>Ribsmaaler,</b> lilla krusbärsmätaren (s.)
(Thamnonoma wauaria L.), er en lille s. k. Maaler, hvis
Larve er blaagrøn med sorte, børstebærende
Vorter samt gule og hvide Tegninger. Den angriber
Blade og Skud paa Stikkelsbærbuskene og æder
sig undertiden ind i Bærrene. Bekæmpes ved
Sprøjtning med Arsenikgifte.
A. T.
</chapter>

<chapter name="Ribsmiden">
<b>Ribsmiden,</b> krusbärskvalstret (s.) (Bryobia
prætiosa K.), er et lille Spindedyr, ikke fuldt 1 mm
langt, af rød Farve, der om Sommeren opholder
sig paa Stikkelsbærbuskenes Blade. De laver ikke
noget Spind, men løber frit omkring paa Bladenes
Yderside. Ved deres Sugninger bliver Bladene
graahvide, ofte mindre, visner og falder af, hvis
Angrebet er stærkt. I Juni lægger de smaa røde
Æg i Barksprækker, under Knopskæl o. s. v. Mod
Skadedyrene anvendes Sprøjtning med 1/2-2/3 pCt.
Lysolopløsning eller Overpudring med
Svovlblomme.
A. T.
</chapter>

<chapter name="Ribsmøllet">
<b>Ribsmøllet,</b> <sp>vinbärsmalen</sp> (s.) (Incurvaria
capitella Cl.), er en lille sortbrun, med hvide
Pletter prydet Møl-Sommerfugl, som angriber Ribs og
hist og her gør stor Skade. Æggene lægges paa
Bærrene, og de yngste Larver lever i Kærnerne.
Om Efteraaret opsøger de halvvoksne Larver
Skjulesteder paa Buskene, hvor de overvintrer.
Det følgende Foraar gaar de tidligt ind i
Knopperne og skader ofte disse saa stærkt, at de
fuldstændig dræbes. En stærkt angreben Busk
springer altsaa ikke ordentlig ud om Foraaret og bliver
snart mer eliler mindre bladløs og tør. Bør kunne
bekæmpes ved Sprøjtning med 5-10 pCt.
Karbolineum-Emulsion om Foraaret, nogle Uger før
Løvspring.
A. T.
</chapter>

<chapter name="Ribs-Poresvamp">
<b>Ribs-Poresvamp,</b> se <sp>Poresvamp</sp>.
</chapter>

<chapter name="Ribsrust">
<b>Ribsrust,</b> <sp>Puccinia ribis</sp>, danner talrige
kastanjebrune Hobe paa Oversiden af Bladene,
omgivne af gule Ringe; den optræder alene paa
Almindelig Ribs, og hvor den findes, er ofte
samtlige Blade paa Busken angrebne heraf; hvor den
er i sin Begyndelse, bør man afplukke og brænde
de angrebne Blade. Om Efteraaret sammenrives de
nedfaldne Blade og brændes, ligesom der bør
sprøjtes med Bordeauxvædske i Maj-Juni.
F. K. R.
</chapter>

<chapter name="Ribs-Skivesvamp">
<b>Ribs-Skivesvamp,</b> <sp>Pseudopeziza ribis</sp>
eller <sp>Gloeosporium ribis</sp>, optræder paa Ribs,
Stikkelsbær og andre Ribes-Arter og fremkalder
paa disses Blade en Mængde ganske smaa,
uregelmæssig formede, brune og visne Smaapletter; paa
disses Overside dannes Sporerne i flade Masser, der
sprænger Overhuden. I Juli-Septbr. spredes R.-S.
ofte meget stærkt ved Hjælp af de saakaldte
Gloeosporium-Sporer; den overvintrer paa de visne
Blade, fra hvilke Bukkene smittes i den følgende
Sommer. R.-S. bekæmpes ved Sommersprøjtning
med Bordeauxvædske og ved at sammenrive og
brænde de nedfaldne Blade.
F. K. R.
</chapter>

<chapter name="Ribs-Starrust">
<b>Ribs-Starrust</b> se <sp>Stikkelsbærskaalrust</sp>.
</chapter>

<chapter name="Riccia">
<b>Riccia</b> (Hepaticæ), Stjerneløv, en Slægt af
Halvmosserne, som lever paa Vand eller Dynd. <sp>R.
fluitans</sp> L., Europa, Danmark. Løvet
lysegrønt, linieformet, gaffelgrenet, Grenene ofte
indfiltrede i hverandre. Egner sig til Dyrkning i
saavel Varmhus som Koldhus og Stue-Akvarier;
plantes paa Dynd eliler holdes svømmende paa
Vandets Overflade. Formeres ved Deling.
A. L.

<img>Riccia fluitans.</img>
</chapter>

<chapter name="Richardia">
<b>Richardia</b> (Araceæ), Koldhusplante. <sp>R.
æthiopica</sp> Kunth. (Calla æ. L., Zantedeschia æ. Spreng.),
Kaplandet. <sp>R. æ. compacta nana</sp> er en lav
Form med smaa Blomsterstande og Hylsterblade;
den danner meget villigt Sideknolde, men dyrkes
ikke meget nu. <sp>R. æ. devoniensis</sp> er noget
mindre i alle Forhold end R. æ. Blomsterskaftet
er ikke saa tykt, og Hylsterbladet kortere, bredere
og mere rent hvidt, hvorfor Blomsten er mere
anvendelig til Binderi. Endvidere er den mere
blomsterrig og tidligere. Varieteten <sp>Perle von
Stuttgart</sp> ligner den foregaaende og besidder
de samme gode Egenskaber. <sp>R. albo-maculata</sp>
Hook. fil. er en mindre Art med hvidplettede
Blade; den benyttes mest til Udplantning.
Blomsterne fremkommer da i Juli og Aug. <sp>R.
Elliottiana</sp> hort. har ligeledes hvidplettede Blade,
men den har kraftigere Vækst, og Hylsterbladet er
stærkt gult. Varieteten <sp>Mrs. Theodore
Roosevelt</sp> ligner den foregaaende, men
Blomsten er lysere gul. Den er fremkommen i
Nordamerika og angives at være en Krydsning
imellem R. albo-maculata og R. Elliottiana. De to
gule R. er begge sommerblomstrende og taaler
ikke videre Drivning. R. anvendes dels som
Potteplante, dels i de senere Aar fortrinsvis til
Afskæring. <sp>Kultur:</sp> Formering sker ved
Fraskilning af Sideknolde, der plantes enkeltvis i
Potter, eller, hvis de er meget smaa, i Kasser.
Overvintring sker i Koldhus, og om Foraaret
udplantes de paa et af brugt Varmebed eller under
gunstige Forhold paa Friland, indplantes igen i
Septbr. o. s. fr., indtil de har naaet
blomsterdygtig Størrelse. Tidligere anvendtes ogsaa
Udplantning til de større Planter, men dels indtræffer
Blomstringen saa først senere paa Vinteren, dels
lider Planterne ved Indplantningen om Efteraaret;
de maa i hvert Fald straks anbringes under Glas,
skygges og sprøjtes. Efter at Dyrkning til
Afskæring er bleven almindeligere, anvendes en
anden Kultur. Naar Blomstringen er endt, lader
man Planterne efterhaanden tørre helt ud, ved at
lægge Potterne paa Siden paa Friland, og naar
Bladene er helt visnede bort, tages Knoldene ud af
Potterne, Jorden rystes fra og de gamle Rødder
og Bladrester pudses af. Knoldene lægges derefter
i 15-20 cm Potter efter Størrelsen og anbringes
paa et Bed paa Friland. Ved passende Fugtighed
vil de efterhaanden danne ny Rødder og en kraftig,
tætsluttet Top. Plantningen maa helst foregaa sidst
i Juni eller først i Juli. Om Efteraaret indflyttes
de i et lyst, helst Sadeltagshus, hvor der kan
luftes rigeligt, med en Temperatur af 12-15 ° C.
Blomstringen kan da allerede begynde om
Efteraaret, og eftersom den fremskyndes mere eller
mindre vare kortere eller længere. Til
Forsendelse afskæres Blomsterne, førend Hylsterbladet er
thelt udviklet, da de ellers er vanskelige at pakke.
Denne Kultur gælder Varieteterne af R. æ. Da
R. albo-maculata, R. Elliottiana og Mrs. Theodore
Roosevelt mister Bladene om Vinteren, holdes de
tørt til tidlig om Foraaret, de lægges da, men
holdes paa 8-10 ° C. og blomstrer i Forsommeren; en
let og en Del anvendt Kultiveringsmetode for de
gulblomstrede R. er at plante dem frit paa
Friland eller i Hus og saa, naar de er i Blomst, at
indpotte dem. R. angribes af grønne Bladlus og
af »Rødt Spind«, hvilket navnlig sker i for tør
Luft og for høj Temperatur. Jævnlig Rygning
(se d. A.) er derfor nødvendig. Jordblanding:
Græstørvjord, Varmebedsjord og Sand.
P. F.

<img>Richardia Elliottiana.</img>
</chapter>

<chapter name="Ricinus">
<b>Ricinus</b> (Euphorbiaceæ), enaarig Bladplante for
Friland. <sp>R. communis</sp> L., Kristpalme,
Olieplante, oprindelig fra det tropiske Afrika, men
derfra udbredt overalt i Troperne; der dyrkes en
Mængde Varieteter, blandt hvilke følgende kan
fremhæves: <sp>borboniensis arboreus</sp>, 2,50
m høj, med grønne Blade; <sp>cambodgensis</sp>,
1,50 m, med mørkebrune, metalglinsende Blade;
<sp>Gibsonii</sp>, mørkt, glinsende Løv, omtrent som
Perilla, men bliver kun 1 m høj;
<sp>macrophyllus atropurpureus</sp>, 2 m høj, med store,
mørkerøde Blade; <sp>zanzibarensis</sp>, 2 m, med
meget store, mørkegrønne Blade. R. egner sig lige
fortrinligt enten som Bladgruppelante eller
udplantet som fritstaaende i en Græsplæne. R.
zanzibarensis er i Særdeleshed en udmærket
Solitærplante. <sp>Kultur:</sp> R. formeres ved Frø, som saas
paa varm Bænk i Slutningen af April eller
Begyndelsen af Maj, og man maa helst saa hvert
Frø i sin Potte, da Rødderne ved senere
Omplantning tager Skade, naar der staar mange Planter
sammen. Frøet vil spire i Løbet af faa Dage.
Naar de unge Planter er 4-5 Dage gamle, plantes
de i Resedapotter og anbringes derefter paa varm
Bænk. For at undgaa en for spinkel og langstrakt
Vækst maa der luftes rigeligt, og naar Vejret
tillader, aftages Vinduerne om Dagen. Ønskes særlig
store Planter til Udplantning, kan man give en
Omplantning til større Potter i Midten af Maj i
en Jordblanding af Markjord, Bladjord og
Gødning. I Slutningen af Maj maa Planterne
fuldstændig afhærdes, og de vil da kunne udplantes
paa Friland nogle Dage ind i Juni. R. fordrer
megen Gødning.
V. E.
</chapter>

<chapter name="Ridderspore">
<b>Ridderspore</b> se <sp>Delphineum</sp>.
</chapter>

<chapter name="Rillejærn">
<b>Rillejærn</b> se <sp>Haveredskaber</sp>.
</chapter>

<chapter name="Rillerive eller Markør">
<b>Rillerive</b> eller <sp>Markør</sp> er et ganske praktisk
Redskab til Afmærkning af Rækkerne paa et
Jordstykke, hvori der skal plantes eller saas, særlig
hvor det er et nogenlunde stort Jordstykke, der
skal afmærkes. Til Bede og mindre Jordstykker
vil man i Almindelighed foretrække at benytte
Snor og Maalestok. R. ligner en Del en
almindelig Rive, men saavel Hovedet som Tænderne er
betydeligt længere og sværere. Hovedets Længde
retter Sig efter det Antal Tænder, man ønsker
anbragt, og Afstanden mellem Tænderne retter sig
selvfølgelig efter den Afstand, der skal være
'mellem Rækkerne, men da denne Afstand jo kan være
meget varierende efter de forskellige Afgrøder,
man dyrker, vil det være praktisk at lave
Markøren med løse Tænder, idet det derved bliver
muligt med samme Markør, ved at omstille
Tænderne, at afmærke Stykket med f. Eks. enten 30,
50, 60 eller 70 cm Afstand mellem Rækkerne.
Hovedet paa en saadan R., hvormed der altsaa
kan afmærkes Rækker med de 4 ovennævnte
forskellige Afstande, maa have en Længde af 2 m.
Tænderne kan passende være ca. 20 cm lange
og tilspidsede forneden, medens de foroven gøres
firkantede og c. 2 1/2 cm tykke. Naar Markøren
skal bruges, maa man i den ene Side af
Jordstykket, der skal afmærkes, først trække og stramme
en Havesnor, for at have noget at rette sig efter
ved Afmærkningen af de første Rækker; man lader
nu den yderste Tand paa Markøren følge tæt langs
med Snoren, uden at skubbe denne af Plads, og det
gælder i det hele taget om at trække Markøren
saa nøjagtig, at Rækkerne bliver ganske lige,
uden større Bugtninger.
D. T. P.
</chapter>

<chapter name="Ringblomma">
<b>Ringblomma</b> (s.) se <sp>Calendula
officinalis</sp>.
</chapter>

<chapter name="Ringblomst">
<b>Ringblomst</b> (n.) se <sp>Calendula
officinalis</sp>.
</chapter>

<chapter name="Ringning">
<b>Ringning</b> se <sp>Beskæring, Alm.
Principper</sp>.
</chapter>

<chapter name="Ringplet">
<b>Ringplet</b> se <sp>Nellike-Ringplet</sp>.
</chapter>

<chapter name="Ringspinderen">
<b>Ringspinderen,</b> ringspinnaren (s.) (Malacosoma
neustria L.) er en middelstor, blegt rødgul
Sommerfugl, der om Efteraaret lægger sine relativt
store Æg tæt sammenklæbede i en lille bred Ring
omkring Kviste paa adskillige Løvtræer, helst
paa Frugttræer (se Farvetavlen). Om Foraaret
udklækkes Æggene. De unge Larver træffes ofte
tæt sammen paa tynde Væv, som de anlægger i
Grenhjørner, over Kviste o. s. v. Som ældre
spreder Larverne sig; de er stribede med hvidt, sort,
rødgult og blaat og bliver 3—4 cm lange. Da de
er talrige, afæder de hurtigt Træernes grønne Dele,
Blomsterknopper og Blomster. Antrufne
Ægsamlinger uskadeliggøres. Mod Larverne anvendes
Sprøjtning med Arsenikgifte.
A. T.

R. skal være observeret i Norge; men nogen
Skade af nævneværdig Betydning har den i hvert
Fald aldrig foraarsaget.
N—k.
</chapter>

<chapter name="River">
<b>River</b> se <sp>Haveredskaber</sp>.
</chapter>

<chapter name="Rivina">
<b>Rivina</b> (Phytolaccaceæ). Halvvarmt Hus.
Urteagtig, lav Busk med saftigt, grønt Løv, hvide
Blomster og ribslignende Klaser af smukke,
skarlagenrøde Bær. <sp>R. humilis</sp> L., Vestindien,
bliver kun 30-60 cm høj; den bedst kendte og mest
anvendte, let at kultivere og meget nydelig, naar
den er godt besat med de smukke, røde Bær, som
dog har Tilbøjelighed til hurtig at begynde at
drysse af, hvad der kan afhjælpes noget ved at
stille Planterne køligere paa dette Tidspunkt. <sp>R.
lævis</sp> L., Vestindien, kan blive over 1 m høj.
<sp>Kultur:</sp> Formeres let ved Frø paa Undervarme
tidlig om Foraaret, for at man kan faa smukke
Planter med Bær samme Sommer. Kan ogsaa
formeres ved Stiklinger. Let, men nærende Jord og
temmelig smaa Potter; haldes i Bænk eller
halvvarmt Hus med let Skygge under Kulturen.
M. H.
</chapter>

<chapter name="Robinia">
<b>Robinia</b> (Papilionaceæ), haardføre Træer og
Buske. Rubiniaarterne og deres Varieteter hører til
de værdifuldeste Prydtræer baade paa Grund af
deres smukke Vækst, deres sirlige, mangefinnede Løv
og deres smukke Blomster. <sp>R. hispida</sp> L.,
Rosen-Akacie, Nordamerika, Busk eller, podet paa
Stamme, lille Træ med stærkt børstettornede unge
Grene og Skud, store, mangefinnede Blade og sidst
i Juni eller først i Juli meget smukke, store,
rosenrøde Blomster i store, tætte Klaser. Ved sine
dejlige Blomster og sin Blomsterrigdom et meget
værdifuldt lille Prydtræ paa gunstig Vokseplads.
<sp>R. neo-mexicana</sp> A. Gr., Nordamerika,
smukt, mindre Træ med sirlige, lange,
mangefinnede Blade, i Juli og ofte atter i Aug. smukke
rosenrøde Blomster i korte, tætte Klaser. — <sp>R.
Pseud-Acacia</sp> L., Uægte Akacie, Nordamerika,
almindelig plantet højt og bredkronet Træ, hos os i
Eksemplarer af mindst indtil 23 m Højde. Smukt

<img>Robinia viscosa.</img>
saavel ved sin Vækst, sit Løv som ved sin
Blomstring, der i Reglen falder i første Halvdel af Juni
med som oftest en stor Rigdom af smukke, hvide
Blomster i store, tætte Klaser. Af dens talrige
dyrkede Varieteter kan fremhæves: <sp>R. P.
angustifolia</sp>, et sirligt lille Træ med fine, mangefinnede
Blade med ganske smaa Smaablade. <sp>R. P.
Bessoniana</sp> er et mindre, rundkronet, løvrigt Træ.
<sp>R. P. Camusetii</sp> er et sirligt, mindre Træ med
fine, mangefinnede Blade med ganske smaa
Smaablade. <sp>R. P. Decaisneana</sp>, meget smuk
højtvoksende Varietet med rosa-hvide Blomster. <sp>R. P.
inermis</sp> (R. P. umbraculifera), Kugle-Akacie,
velkendt Varietet podet paa Stamme, af tæt,
næsten kugleformet Vækst og uden Torne. <sp>R. P.
monophylla</sp> har til Dels usammensatte Blade,
idet Endesmaabladet er udviklet til usædvanlig
Størrelse, medens Sidesmaabladene enten helt
mangler eller er reducerede til nogle faa og ganske
smaa. — <sp>R. viscosa</sp> Vent., Nordamerika,
mellemhøjt eller højt, bredkronet Træ, hos os i
Eksemplarer af mindst indtil 20 m Højde, med unge
Grene og Skud mørk-rødbrune og stærkt klæbrige
af en tjærelignende Udsvedning. Den blomstrer i
Juli og ofte atter i Aug. med smukke rosa-hvide
Blomster i korte, tætte Klaser.
A. B.

<sp>Anvendelse:</sp> R. er som ovenfor nævnt
pyntelige ved Løv, nogle tillige ved Blomster og
andre ved Bygning. Ved disse Egenskaber
besidder ikke alene de mindre Arter og Varieteter,
men ogsaa de højtvoksende, i god Udvikling noget
særegent yndefuldt, hvorved de let adskilles fra
de fleste andre Træer og er særlig egnede til at
staa frit under passende Pladsforhold, hvor den
tilgrænsende Plantning kan give Baggrund og Læ,
og hvor den enkeltes Særegenskaber med Lethed
kan iagttages. For de Arter og Varieteter, som
ogsaa virker ved Formen, kan Afstanden for
Iagttagelse være noget længere, hvorimod de
finbladede angustifoia og Camusetii og den
smuktblomstrende hispida maa kunne ses paa nært Hold.
Sideordnet med deres Anvendelse som fritstaaende
er Anvendelse som Hovedftestand i finnetbladede
Grupper. R. hispida er svagtvoksende, noget
vanskelig og lever i Almindelighed ikke længe som
podet. I Stamform kan den benyttes som
fritstaaende, som rodægte derimod bedst i Forgrund
af Busketter paa lun Plads, og som espalieret ved
Sydmur, hvor den ved stærk Beskæring holdes i
rask Vækst og passes med rettidig Tilbinding. Ved
Løvrigdom og isærlig ved Form er R. P. Bessoniana
en af de bedste for mindre Haver, og den er
tillige et smukt Allétræ for beskyttet Plads, R. P.
inermis er et lille Allétræ, som til dette Brag kun
er egnet for gunstige, smaa Lokaliteter, endvidere
til Gravsteder, regelmæssige Anlæg o. l. De
højtvoksende R. Pseud-Acacia, Decaisneana og til Dels
neo-mexicana kan i større landskabelige Øjemed
benyttes i aabne Grupper og i Udkanten af større
Plantninger, hvor de overfor tungtbyggede og
mørktløvede Træarter vil bringe velgørende
Afveksling ved deres friere Vækst og lette, lyse Løv.
Under passende Læforhold kan R. Pseud-Acacia
benyttes som Allétræ, og vil man paa næringsfattig
Sandjord, sandede Skrænter o. l. frembringe en saa
vidt mulig høj Bestand, er den et af de dertil aller
bedst egnede Træer. I dette Tilfælde planter man
dem tæt, i 1-1,50 m Afstand, for at tvinge
Væksten opad. En Del af Planterne vil derved gaa tabt,
men de andre udfylder Hullerne og bliver paa
saadan Bund fuldt saa vindstærke, som naar de staar
i god Jord. Af R. er rodægte Planter at
foretrække fremfor podede. Af de Sorter, hvoraf man
for Tiden kan faa rodægte Eksemplarer, benyttes
R. viscosa med nogenlunde samme Resultat som
podet og som rodægte. R. inermis maa til Alletræ
podes i Stammehøjde, medens den i Buskform er
at foretrække som rodægte, og det samme er
Tilfældet med hispida, som dog faar stærkere Vækst,
naar den podes paa R. P. <sp>Kultur:</sp> R.
Pseud-Acacia og R. viscosa formeres ved Frø, som saas
tyndt om Foraaret i let, varm, ikke for næringsrig
Jord. Planterne maa ikke staa tæt paa Frøbedet,
fordi de da ikke hliver modne og er vanskelige at
overvintre. De optages sent paa Efteraaret og
indslaas skraat eller liggende i grusblandet Jord og
dækkes godt. Efter stærk Studsning paa Rod og
Top plantes de om Foraaret i let Jord, paa
beskyttet Plads, efter Størrelse i Rækker med 35-70
cm Afstand, hvorfra de, efter et Par Aars Forløb
— for fortsat Kultur — efter gentagen Studsning
paa de af Naturen lange Rødder og Indskæring
af lange Grene, plantes i Rækker med 0,80-1 m
Afstand, og for Tiltrækning i Stammeform, R. P.
ogsaa til Grundstammer for andre, eventuelt
opbindes til Stokke, om end kun for at sikre imod
Beskadigelse ved Blæst. Begge disse kan
undertiden formeres ved Rodskud, men vanskelig og
sædvanlig med daarligt Resultat. Varieteterne, som
ogsaa R. viscosa og R. hispida, formeres ved
Barkpodning eller ved Kopulation paa R. P. Til
Formering i Stammehøjde overskæres Stammen skraat
opad imod en Gren, som i en Længde af henad
35 cm forbliver siddende for at lede Saftløbet under
Sammenvoksningen af Stamme og Kvist. Grenens
frembragte Skud reguleres ved Indskæring i
Forhold til den indpodede Arts Styrke og Vækst, og
hen paa Sommeren borttages de ganske tilligemed
selve Grenen. Ved Vinterheskæring borttages det
opstaaende Stykke af Stammen, hvorpaa Grenen
har siddet, og Saaret dækkes med Podevoks.
Podekvisten anbringes forneden ved Skraasnittets
Begyndelse, og Podningsstedet besmøres omhyggeligt
med Podevoks. Efterhaanden som de ny Skud fra
Kvisten kommer frem, hæftes de til en Stok, som
fastgøres til Stammen med 2-3 Bind og især ved
Podningsstedeft maa være bundet aldeles fast. R.
er overhovedet vanskelig ved Podning af stammede
Eksemplarer. Man kan til dette Brug kun
benytte Stammer med fast, modent Træ, og disse er
tilbøjelige til at faa døde, ofte med Svamp
befængte Partier, førend Sammenvoksningen imellem
Stamme og Kvist har fundet Sted. Den omtalte
Gren til at befordre Saftløbet er et Middel til
Hjælp herimod. Rodægte Planter af R. formeres
ved Rodstykker, som nævnt under Acanthopanax.
Under Opvæksten vokser R. raskt og faar lange,
vægtige Grene, med Tendens til at brækkes af
Blæsten, især naar denne ledsages af Regn, og
specielt er dette Tilfældet med neo-mexicana. Men
da de alle taaler Beskæring, kan man for en Del
raade Bod herpaa ved rettidig Indskæring af de
langstrakte Grene. Varieteten inermis holdes i
den kendte Kugleform ved aarlig Beskæring,
Bessoniana kan med Fordel behandles paa lignende
Maade, uden at Udførelsen derfor behøver at være
saa omstændelig. De øvrige beskæres nærmest
under Hensyn til de anførte Formaal og for i
Ungdommen at retlede Formen. R. kan flyttes i ret
betydelig Størrelse, navnlig naar man samtidig
skærer dem stærkt tilbage i Toppen. De ynder let
Jord, men trives i almindelig Muldjord. R. P.
kan som nævnt trives i mager Jord, de andre
kræver mere Næring.
J. B.

R. Pseud-Acacia trives godt i de norske Kyst-
og Fjordegne fra Kristiania til Molde og holder sig
ogsaa til Nød ved Trondhjem. I de sydvestlige Egne
findes Eksemplarer paa mindst 20 m Højde.
Inermis og flere andre Varieteter er ikke saa haardføre
som Arten og plantes derfor næsten ikke. R.
hispida og R. viscosa er heller ikke saa haardføre som
R. Pseud-Acacia, dog holder de sig paa varme
Voksesteder ved Kristiania og paa Vestlandet saa
langt mod Nord som til Nordljord.
N—k.
</chapter>

<chapter name="Rochea falcata">
<b>Rochea</b> <sp>falcata</sp> se <sp>Crassula falcata</sp>.
</chapter>

<chapter name="Rodaal">
<b>Rodaal</b> se <sp>Rundorme</sp>.
</chapter>

<chapter name="Rodbakterier">
<b>Rodbakterier</b> se <sp>Knoldbakterier</sp>.
</chapter>

<chapter name="Rodbeskæring">
<b>Rodbeskæring</b> se <sp>Beskæring af Rødder</sp>.
</chapter>

<chapter name="Rodbrand">
<b>Rodbrand</b> se <sp>Kimskimmel</sp>.
</chapter>

<chapter name="Rodfluer.">
<b>Rodfluer.</b> Under dette Navn sammenfattes en
Mængde Fluearter, hvis Larver lever af
underjordiske Plantedele, f. Eks. Kaalfluen, Løgfluen og
Gulerodsfluen, se resp. Art. Disse Fluer er i Reglen
ikke bundne til de Plantearter, som Navnene
angiver, men kan ogsaa angribe andre nærbeslægtede
Plantearter. Foruden de nævnte vigtigste Arter
findes der et Flertal andre; men da deres
Livsvaner og Kampmetoderne mod dem ikke afviger
nævneværdigt fra de anførte Eksempler, findes der
ingen Anledning til særlig at berøre dem her.
A. T.
</chapter>

<chapter name="Rodfiltsvamp">
<b>Rodfiltsvamp</b> (Rhlzoctonia) optræder paa Rødder
og underjordiske Stængeldele som en rødlig, violet
eller brun Hinde, der kan vokse op over Jorden
og paa de nedre Stængeldele danne Sporer. De
vigtigste Arter af R. er: <sp>Alm. R.</sp> (<sp>Rh.
violacea</sp>) paa Runkel- og Sukkerroer, Gulerødder,
Lucerne m. fl. viser sig ved at Planterne svækkes
paa Pletter i Marken, som efterhaanden vokser i
Omfang. Paa de syge Planters Rod ses et rødligt
eller mørkviolet Svampefilt, som ofte fastholder
talrige Jorddele, naar Planterne graves op. R.
bekæmpes ved Afvanding, Kalkning, rigelig
Næringstilførsel samt Vekseldrift. — <sp>Kartoffelens
R.</sp> (<sp>Rh. solani</sp>, hører til <sp>Hypochnus
solani</sp>) viser sig paa Kartoffelknoldenes Hud som
flade, linseformede Vorter af 1-5 mm Tværmaal,
der let kan skrabes af med Neglen; Farven er
sortebrun eller helt sort. Er meget almindelig,
men gør ikke nogen væsentlig Skade, udover at
den skæmmer Kartoflernes Udseende. Denne Svamp
synes under særlige Forhold at kunne optræde paa
særlig skadelig Maade som den saakaldte
»Formeringssvamp«.
F. K. R.
</chapter>

<chapter name="Rodfordærver">
<b>Rodfordærver</b> (<sp>Polyporus annosus</sp>) er en
af Skovbrugets farligste Fjender her i Landet, især
for Dyrkningen af Rødgran, Bjergfyr og andre
Naaletræer. Hvor Løvtræer (ogsaa Frugttræer)
dyrkes efter Gran, som har været befængt med R.,
eller umiddelbart op til angrebne Bevoksninger kan
f. Eks. Bøg, Tjørn o. a. blive stærkt medtagne af
R. R. er en Svamp, der ødelægger Rødderne og
fra disse vokser op i Stammen, der indvendig
bliver »rødmuldet« eller »raadden«; de smittede
Træer sygner hen og dør efter faa Aars Forløb. R.'s
Frugtlegemer bryder frem paa Rødderne og
Rodhalsen som hvidlige eller svagt gullige Knuder;
disse vokser i Størrelse og bliver til flade
Frugtlegemer, der paa Oversiden er brunfarvede med en
lys Rand og paa Undersiden er hvidlige og
forsynede med talrige, fine Porer, i hvilke Sporerne
dannes. R. er vanskelig at bekæmpe; bedst er det
at skaffe Træerne de gunstigst mulige
Voksebetingelser, bl. a. ved en tidlig og stærk
Udhugning; endvidere maa der sørges for en passende
Vekseldrift.
F. K. R.
</chapter>

<chapter name="Rodfrugter">
<b>Rodfrugter</b> er en Fællesbetegnelse for de
Køkkenhaveplanter og de af Landmanden i
Roemarken dyrkede Planter, der udmærker sig ved deres
kødede Rod- eller Mellemstok. Hertil henregnes
Cikorierod, Skorzonerrod, Havrerod, Kaalroe
(Kaalrabi), Runkelroe, Rødbeder, Roer, Turnips,
Gulerod, Ræddiker, Peberrod, Selleri, Persillerod,
Pastinak, og stundom henføres ogsaa Kartofler og
Jordskok hertil.
L. H.
</chapter>

<chapter name="Rodgersia">
<b>Rodgersia</b> (Rosaceæ), Staude. <sp>R.
æsculifolia</sp> Batalin, Central-Kina, Bladene er meget
store, fingrede, hestekastanjelignende; Blomsterne
smaa, spiræalignende, vellugtende, hvide og
fremkommer i store, topformede Blomsterstande paa
50-90 cm høje Stængler i Juli. <sp>R. pinnata</sp>
A. Gr., Kina og Japan. Bladene ligner meget
foregaaende, men er smallere og elegantere;
Blomsterne er rosa og sidder mere forgrenede. R. p.
var. alba, en meget smuk Varietet med hvide
Blomster i Juli. <sp>R. tabularis</sp> Komorov,
Mandschuriet, Kina, afviger fra de foregaaende ved de
ejendommelige, store, runde, stjerneribbede Blade,
hvor Stilken er befæstet midt under Bladet;
Blomsterne er cremhvide og sidder paa 100 cm høje
Stængler, den øverste Halvdel af Blomsterstanden
er nedadbøjet; Juli-Aug. Ovenstaaende Arter
hører til de mest ejendommelige og smukkeste
Staude-Nyindføringer. <sp>Kultur:</sp> R. formeres ved
Deling om Foraaret samt ved Frø, der saas straks
efter Modningen, de ynder et halvskygget
Voksested og dyb, næringsrig, temmelig fugtig Jord,
hvor de bør staa nogle Aar uforstyrrede for ret at
kunne udvikle sig.
C. V. L.
</chapter>

<chapter name="Rodhalsgalle">
<b>Rodhalsgalle</b> (Krongalle, Crown Gall) er en
Svulstdannelse, som udvikles paa Rodhalsen,
Rødder og Stængler af mange forskelligartede Planter,
baade Træer, Buske og Urter (Æble, Fersken, Pil,
Hindbær, Stikkelsbær, Chrysanthemum frutescens,
Runkel- og Sukkerroe, Lucerne, Humle m. fl.);
R., der i Alm. ikke gør synderlig Skade, skyldes
Smitte med en Bakterieart (<sp>Pseudomonas
tumefaciens</sp>).
F. K. R.
</chapter>

<chapter name="Rodpersille">
<b>Rodpersille</b> se <sp>Persille</sp>.
</chapter>

<chapter name="Rodpodning">
<b>Rodpodning</b> se <sp>Forædling</sp>.
</chapter>

<chapter name="Rodskud">
<b>Rodskud</b> kaldes de overjordiske Skud, der
udvikles af de paa mange Planters Rødder, enten
normalt eller ved Beskadigelse, dannede
Adventivknopper. Disse Skud danner snart selv Rødder og
kan da tjene til Formering, idet de fraskilles og
henplantes paa et Skolebed. Selv om R. ikke
borttages, ophører deres organiske Forbindelse med
Moderplanten dog ofte efterhaanden, idet
Moderroden dør bort, saaledes at de hver for sig danner
selvstændige Planter. Træagtige Planter, der er
formerede ved R., viser imidlertid større
Tilbøjelighed til atter at danne E. end Planter, formerede
ved Frø, hvorfor man ogsaa f. Eks. ved Valg af
Grundstammer til Blommer helst vælger
Frøplanter. R. dannes baade af træagtige og fleraarige
urteagtige Planter; som Eksempler kan nævnes:
Elæagnus, Hippophaë, Populus, Prunus-Arter,
Rhus-Arter, Robinia, Rubus, Spiræa-Arter, Tilia,
Æsculus parviflora, Cirsium arvense, Linaria vulgaris,
Platycerium-Arter, Rumex Acetosella, Sonchus
arvensis og Taraxacum officinale.
G. B.
</chapter>

<chapter name="Roer">
<b>Roer,</b> Næper (n.), <sp>Brassica campestris
L. var. esculenta</sp> (Cruciferæ), anses for en
Kulturform af den ogsaa hos os almindeligt
forekommende Ukrudtsplante Agerkaal. <sp>Tidlige
eller Majroer</sp>: <sp>Alm. flad</sp>, <sp>hvid
Majroe</sp>, <sp>Rund</sp>, <sp>hvid Snebold</sp>, <sp>flade</sp>, <sp>gule
Majroer</sp>, <sp>Røde amerikanske</sp>. <sp>Sildige
eller Høstroer</sp>: <sp>Bortfelder</sp>, lang, gul,
<sp>Maltheser</sp>, flad, gul, <sp>Teltauer</sp>, lille, fin,
men noget tørt Kød, <sp>Wilhelmsburger</sp>,
rund, gul, <sp>Hvid</sp>, <sp>holdbar Vinter</sp>, fortrinlig.
<sp>Kultur:</sp> Til tidlig Brug saas Majroer, saa snart
Jorden om Foraaret er bekvem, paa et beskyttet
og solaabent Sted i ikke for svær Jord, som maa
være gravet eller pløjet om Efteraaret. Bedene
graves ikke om Foraaret. Majroer til tidligt Brug
bredsaas meget tyndt og udtyndes, hvis de staar
for tæt, til 13 cm Afstand. Til andre Tider
radsaas 6 Rækker paa 1,20 m brede Bede eller i
enkelte Rækker med 40 cm Afstand. De først saaede
er tjenlige midt i Juni. For at have Majroer i
passende Størrelse hele Tiden saas hver 4de Uge
indtil Aug.; det sidste Hold bliver staaende paa Bedet,
dækkes med Løv eller Tang og holder sig
udmærket paa denne Maade, indtil de om Foraaret
begynder at skyde Blomsterstængel. Høstroer saas
fra sidst i Juni til Slutningen af Juli,
efterhaanden som Jordstykker bliver ledige dertil, da man
godt kan have en Høst af tidlige Sager før
Roerne. Teltauer Roerne saas først, derefter
Bortfelder og sidst de runde Roer. Jorden graves, men
gødes ikke. R. kan vokse i enhver Kulturjord,
men bliver mest skøre og velsmagende i
lerblandet Jord. R. saas i 4 Rækker paa 1,20 m brede
Bede eller i enkelte Rækker med 45-50 cm
Afstand og dækkes med 3 cm Jord. Rillerne maa
i tørt Vejr vandes godt, og Bedene tromles eller
Mappes fast efter Saaningen; saa snart R. har
skiftet Blade, maa de udtyndes til 16 cm Afstand. R.
optages sent om Efteraaret og afpudses og
behandles i Vintertiden som Gulerødder. <sp>Sygdomme</sp>
se under Hovedkaal.
N. H.

I det norderifjældske Norge og i Fjældbygder
maa Høstnæper saas tidligere end ovenfor angivet,
i Landets nordligste Egne endog samtidig med at
de øvrige Rodvækster saas.
N—k.

<sp>Roer til Frøavl</sp>. Toaarig Kultur.
Tvekønnede Blomster med Selvbestøvning. Krydsning
sker meget let med andre Sorter Haveroer,
Turnips, Kaalrabi, Raps, Rybs og Agerkaal (men ikke
med Havekaal, Agersennep og Kiddike, saaledes
som det ofte paastaas) og maa derfor dyrkes med
krydsningsfri Afstande (1000 m). Ynder
letmuldet Jord i god Gødningskraft; til Overvintring paa
Voksestedelt maa den ikke være for fugtig. Til
Avl af Handelsfrø paa smaa Roer saas Stamfrøet,
c. 4 kg pr. ha, af de lange Sorter, som Bortfelder,
først i Sept., og af de hurtigere udviklede Sorter
(Majroer), midt i Sept. paa Blivestedet med 45-50
cm Afstand mellem Rækkerne. De sidehyppes lidt
inden Vinteren, uden at dækkes helt. Dyrkning
og Høst omtrent som nævnt ved Grønkaal.
Krydsningsplanterne kendes i Blomstringstiden paa
Blomsternes afvigende Farve; de maa derfor gentagne
Gange gennemgaas omhyggeligt og de afvigende
fjernes. Modningen sker sidst i Juni-først i Juli.
Frøet falder i højmoden Tilstand let af, og høstes
derfor, naar de nederste Skulper har mørkebrune
Frø, og helst i Dug eller fugtigt Vejr, da
Skulperne ikke springer saa let op som i tørt, solrigt
Vejr. Til Stamfrøavl, altsaa paa veludviklede
Roer, saas Frøet af de lange Sorter først midt i

<img>Romneya Coulteri.</img>
Juni og af de runde et Par Uger senere; de
optages i Oktober, sorteres, Tappen afpudses 3-5 cm
over Roen, og de nedkules helst lagvis i Sand
eller Tørvestrøelse eller opret i udgravede Kuler,
hvor de dækkes frostfrit, men afdækkes og
udplantes saa tidligt som muligt; skærmes herunder
mod Udtørring ved at dyppes i en Vælling af
Kogødning og Ler. De lider en Del ved Omplantning
og giver ikke saa meget eller saa smukt, ensartet
Frø som de paa Voksestedet overvintrede, hvoraf
kan ventes en Middelhøst af 900-1000 kg Frø pr.
ha. Avlen passer godt for danske Forhold, især
nær Kysterne. Sygdomme og Skadeinsekter
omtrent som ved Grønkaal, men navnlig Jordlopperne
kan være meget værre ved de unge Roeplanter.
100 gr = 34,000-65.000 Frø, passende til 3-500
m Rækkelængde. Spirer i Løbet af 5-8 Døgn med
95-99 pCt.; kan spire allerede ved + 4 ° C.
Spireevnen holder i 4-5 Aar eller længere.
H. G—m.

<sp>Roer</sp>. <sp>Anvendelse:</sp> Inden Roerne bruges,
skal den træede Skræl fuldstændig fjernes. Kogte,
skaaret i Terninger eller hakket stuves de i Mælk.
Brunede afgiver de en udmærket »Gemyse«.
Skæres da i Strimler, brunes i Sukker og lidt Smør
og dampes møre under lukket Laag. Kan ogsaa
steges som andre Rødder.
M. L.
</chapter>

<chapter name="Rofvor">
<b>Rofvor</b> (s.) se <sp>Roer</sp>.
</chapter>

<chapter name="Rogiera">
<b>Rogiera</b> se <sp>Rondeletia</sp>.
</chapter>

<chapter name="Rogn">
<b>Rogn</b> (n.) se <sp>Sorbus Aucuparia</sp>.
</chapter>

<chapter name="Rokambol">
<b>Rokambol</b> se under <sp>Køkkenløg</sp>.
</chapter>

<chapter name="Romanzoffia">
<b>Romanzoffia</b> (Hydrophyllaceæ), Stenhøjsplante. <sp>R.
sitchensis</sp> Bong., Sitcha; en tæt, tueformet,
lav Plante med livliggrønne Blade, hvide Blomster
i Juni-Juli. <sp>Kultur:</sp> Formeres ved Deling og
Frø, der saas om Foraaret i Potte i sandblandet
Jord. Den fordrer let Jord og en beskyttet Plads
paa Stenhøj; maa dækkes om Vinteren. Til
Dyrkning i Koldhus maa den plantes i smaa
Potter.
A. L.
</chapter>

<chapter name="Romneya">
<b>Romneya</b> (Papaveraceæ). <sp>R. Coulteri</sp> Harv.,
Kalifornien; Staude eller Halvbusk, 1-1,3 m høj,
med fjersnltdelte Blade og noget tornede Stængler
og Stilke. Hvide, vellugtende, indtil 12 cm brede
Blomster i Spidsen af Skuddene i Juli-Septbr. Kan
plantes som fritstaaende, da den danner smukke,
brede Eksemplarer. <sp>Kultur:</sp> Formeres ved
Rodskud, Rodstykker eller Frø, som spirer langsomt.
Dyrkes paa Stenhøj eller et andet solrigt, varmt
beliggende Sted i porøs Jord og dækkes med tørt
Løv.
G. B.
</chapter>

<chapter name="Rondeletia">
<b>Rondeletia</b> (Rubiaceæ), (Rogiera), Varmhus. <sp>R.
odorata</sp> Jacq., Kuba, Meksiko, stedsegrøn,
blomstrende Busk med endestilkede Kvaste af
vellugtende Blomster, der er skarlagenrøde med orange.
<sp>Kultur:</sp> Formeres ved Frø og Stiklinger af
halvmodent Træ paa Undervarme, ligesom Planten
helst maa have en let Undervarme og 18-20 ° C.
Lufttemperatur under Væksten, indtil
Blomstringen indtræder Efteraar og Vinter. Efter denne
gives en Hviletid med sparsom Vanding og lavere
Temperatur. Ved Vækstens Begyndelse om Foraaret
skæres Planten tilbage til de unge Grenes Grund
og omplantes i sandblandet Blad- og
Varmebedsjord. Knibning foretages, dog ikke senere end i
Midten af Juni; skygges i stærk Sol.
M. H.

<img>Rondeletia odorata.</img>
</chapter>

<chapter name="Rosa">
<b>Rosa</b> (Rosaceæ). Roser vokser vildt over en
meget slor Del af Jordkloden og saaledes ogsaa
her i Danmark, hvor de som vildtvoksende er
repræsenterede af den vilde Hunderose, <sp>Rosa
canina</sp> L., og af Æblerosen, <sp>Rosa
rubiginosa</sp> L. Naar man imidlertid i Nutiden taler
om Roser, da forstaar man ikke derved disse
hos os vildtvoksende Arter af R., men i al
Almindelighed de pragtfulde Varieteter, som i
Tidernes Løb er frembragte ved Dyrkning eller
opstaaede dels ved tilfældig, dels ved kunstig
Krydsbefrugtning. Disse Varieteter, som paa mange
forskellige Maader og under mange forskellige
Afskygninger udmærker sig ved mangfoldige af
deres Dyrkere søgte og skattede Egenskaber —
mere eller mindre fuldendt Form af Blomster, mere
eller mindre udviklet Evne til at blomstre hele
Sommeren eller til at lade sig bringe tidligt i
Blomst ved kunstig Fremdrivning, ved Farve,
Lugt og meget andet — har imidlertid ikke
deres Hjem her i Norden. De Arter og Afarter,
hvorfra de stammer, hører for en stor Del hjemme
i meget varmere og i ethvert Tilfælde meget
gunstigere Klima, saasom Kina, Indien,
Grækenland, Lilleasien o. s. v.

<sp>R. til Frilandskultur</sp>. Nedenfor
nævnes et begrænset Udvalg al Rosenvarieteter eller
Sorter, ordnede i Grupper.

<sp>Rosa borbonica</sp> (Bourbonrose).
Variteterne udmærker sig ved smuk og kraftig Vækst,
Haardførhed og rig Blomstring til langt hen paa
Efteraaret: Hermosa, rosa; Souvenir de la
Malmaison, hvidlig, kødfarvet. — <sp>Rosa hybrida
bifera</sp> (Remontantrose). Stammer fra Krydsning
mellem R. damascena og R. indica. I Reglen
haardføre Varieteter, kendelige paa opret og
kraftig Vækst. Blomstrer 2 Gange og findes
væsentlig i røde Farver. De mørkerøde er stærkt
modtagelige for Angreb af Rust: Baronne de
Rotschild, sølvrosa; Captain Christy, rosa; Eugéne
Fürst, mørk fløjlsrød; Fischer and Holmes, mørk
skarlagen; Frau Karl Druschki, »Snedronningen«,
renhvid; Hugh Dickson, mørkerød; Mrs. John
Laing, rosa; Oscar Cordel, karmin; Ulrich Brunner
fils, kirsebærrød; Van Houtte, ildrød. — <sp>Rosa
gallica var. Centifolia</sp> (Centifolierose).
Denne en Gang blomstrende Klasse af
»gammeldags« Roser kræver varm og næringsrig Jord.
De er rigttblomstrende og haardføre og har stærk
Duft. Den alm. og navnlig i gamle Hjem paa
Øerne udbredte Centifolierose har rosenrøde og
Varieteten, Unica alba, hvide Blomster. — <sp>Rosa
gallica var. muscosa</sp> (Mosrose). Nær
beslægtet med foregaaende Klasse. Blomsterstilke og
navnlig Bægeret besat med et fint moslignende
Dække. Blomsterne vellugtende: Alm. rød
Mosrose, rød, den smukkeste; cristata, rosa. — <sp>Rosa
gallica var. muscosa bifera</sp>
(Remonterende Mosrose). Adskiller sig fra foregaaende ved
at remontere: Blanche Moreau, ren hvid; Salet,
rosa. — <sp>Rosa indica var. fragrans</sp>
(Terose). Kendelige paa deres smukke, blanke,
grønne Blade; Blomsterne i Reglen i lyse Farver, ofte
gule eller gulgrundede og vellugtende. Fordrer
godt Vinterdække: Belle Lyonnaise, kanariegul;
Billard et Barré, guldgul; Bridesmaid, inørkrosa;
Catherine Mermet, rosa; Gloire de Dijon, laksgul
m. rosa; Lady Hillingdon, abrikosgul; Maréchal
Niel, svovlgul, kun paa Sydmur eller i Hus; Mrs.
Hebert Stevens, lys citrongul; Niphetos, hvid;
Reine Marie Henriette, kirsebærrød; Viscountess
Folkestone, rosa m. laksfarvet Midte. — <sp>Rosa
indica var. fragrans hybrida</sp>
(Tehybriderose), fremkommen ved Krydsning imellem
Teroser og Remontantroser. De har arvet de
førstes elegante og fintfarvede Blomster og de
sidstes Haardførhed og kraftige Vækst, de blomstrer
rigt og længe; mellem dem findes nogle af vore
allerbedste Gruppe- og Drivroser: Amateur
Teyssier, lys orange; Arabella, forb. Caroline Testout,
mørk sølvrosa; Bello Siebrecht, lys rosa; Edu
Meyer, kobber-orange; Écarlate, skarlagen;
General Mac Arthur, skarlagen; Gruss an Teplitz,
mørk skarlagen; Hadley, dyb mørkerød; Harry
Kirk, kanariegul; Jonkheer J. L. Mock, stærk
rosa; Kaiserin Augusta Victoria, flødehvid;
Killarney, rosa; Lady Ashtown, rosa; Laurente Carle,
lys karmin; La France, rosa, svag Vækst; La
Tosca, rosa-hvid, giver pragtfuldt Efteraarsflor,
Marie Adelaide, mørk orangegul; Mdm. Abel
Ohâtenay, rosa m. gult; Mdm. Caroline Testout, rosa;
Mdm. Jules Bouché, hvid; Mdm. Léon Pain,
kødfarvet rosa; Mdm. Ravary, orangegul; Mrs. Aron
Ward, rødgul; Mrs. G. Schawyer, rosa; Ophelia,
laksrosa; Pharisäer, hvidlig-rosa; Prince de
Bulgarie, kødfarvet; Richmond, skarlagen. — <sp>Rosa
indica var. minima</sp> (Lilleput- eller
Lawrence-Rosen). Dværgform af ganske lav Vækst
og en Rigdom af smaa Blomster. Nær disse staar
de saakaldte Polyantharoser (R. polyantha), som
er fremkommen ved Krydsning mellem R.
multiflora og lave Varieteter af R. indica: Ellen
Poulsen, mørkrosa (se Farvetavlen); Erna
Teschendorff, karimesin; Gruss an Aachen, gullig rosa; Miss
Edith Cawell, mørkerød; Mrs. W. H. Cutbush,
lysrosa; Orléansrose, geraniumrød med rosa; Rødhætte,
kirsebærrød (se Farvetavlen); Yvonne Rabier,
hvid. — <sp>Rosa indica var.
semperflorens</sp> (Maanedsrose). Lave af Vækst og stor
Blomsterrigdom hele Sommeren: Irene Watts, rosa;
Laurette de Messimy, gullig-rosa; Leuchtfeuer,

<img>Aglaia.</img>
blodrød. — <sp>Rosa multiflora</sp> (Klatrerose,
»Slyngrose«). De mange i de senere Aar
fremkomne Roser med rankende Vækst stammer
foruden fra Ovenstaaende Art fra R. Wichuraiana, R.
sempervirens, R. moschata, R. setigera m. fl. De
mest værdifulde af de i de senere Aar fremkomne
Varieteter, som med de smukke blanke Blade er
til Dels uimodtagelige for Meldug, stammer
væsentlig fra R. Wichuraiana: Aglaia, gul; Blush
Rambler, lysrosa; Carmine Pillar, enk. karmin;
Dorothy Perkins, laksrosa; Flower of
Fairfield, karmin, remonterende; Hiawatha,
enk. skinnende rød; Lady Gay, rosa; Lady
Godiva, rosa; Ruga, gul med rosahvidt;
Tausendschön, rosa, storblomstrende;
Thalia, hvid; Trier, flødehvid, remonterende;
Turners Crimson Rambler, livlig
karminrød, angribes stærkt af Meldug; White
Dorothy Perkins, hvid. — <sp>Rosa
Noisettiana</sp>, R. indica X R. moschata
(Noisetterose). Kraftig Vækst, blanke Blade og
Blomster i mindre Klynger og med spidse
Knopper; Bouquet d'Or, mørkegul; Celine
Forestier, kanariegul; Rêve d'Or, mørkegul;
William Allen Richardson, safrangul. —
<sp>Rosa Noisettiana hybrida</sp>
(Noisette-Hybrider), er fremkommen ved
Krydsning mellem Noisette- og
Remontantroser: Boule de Neige, hvid; Perle des
Blanches, hvid. — <sp>Rosa Pernetiana</sp>.
Det er især den verdenskendte
Rosentiltrækker Pernet Ducher, som har Æren af
at have tiltrukket de mange værdifulde
Sorter i denne nye Klasse; de er alle
remonterende: Louise Catherine Breslau,
kobberrød; Mdm. Edouard Hérriot, koralrød m.
gult; Mrs. Wemyss Queen, skinnende
citrongul; Rayon d'Or, kadmiumgul;
Willowmere, kobberrød.

<sp>Kultur:</sp> Formering af R. falder i to
Hovedafdelinger, eftersom det skal være
rodægte R. eller R., forædlede paa
forskellige, dertil tiltrukne Underlag. Rodægte
R. kan tiltrækkes ved Aflægning paa
sædvanlig Maade. Denne anvendtes i tidligere
Tider, da man i Hovedsagen dyrkede én
Gang blomstrende R., Centifolier,
Provenceroser o. fl., særdeles meget, men anvendes
nu for Tiden, hvor man er gaaet over til
andre og for Masseformering lettere
Formeringsmaader, forholdsvis sjældnere.
Større Betydning har Formering ved Stiklinger,
navnlig hvor rodægte Roser bliver
foretrukne for forædlede, f. Eks. for Hermosa-
og enkelte Remontant- og Ter.'s Vedkommende.
Stiklinger kan sættes paa forskellige Tider af
Aaret, og da enten paa Friland eller under Glas.
I første Tilfælde afskæres kraftige unge Skud fra
samme Sommer først i Septbr. Disse Skud maa
være godt halvmodne og paa ingen Maade for
urteagtige eller fulde af Marv. De skæres i
Længder paa 15-20 cm og stikkes paa Bede, der
ligger lidt i Skygge eller hælder mod Nord. De
sættes saa dybt, at kun 2-3 Øjne kommer over
Jorden, og trædes saa fast som muligt. Da
Jorden i Løbet af Vinteren som Regel løsner sig en
Del og revner ved Frostens Indvirkning, maa
Jorden om Stiklingerne omhyggeligt trædes efter
om Foraaret. De kan da den paafølgende
Sommer danne Rødder. Denne Formeringsmaade er
særlig anvendelig, hvor man vil formere en eller
anden Varietet, som senere benyttes til Underlag
for Forædling, f. Eks. Mannetti Roser, Rosa
rugosa, bestemte Afarter af Rosa canina o. l. Hvor
man anvender denne Maade til Formering af
saadanne, maa man, samtidig med at man tilskærer
Stiklinger med en skarp Kniv, omhyggelig fjerne
alle de Bladknopper, der sidder paa Stiklingen, paa
de 2-3 øverste nær. Hvis man ikke gør dette,
vil man faa et Underlag, der senere hen giver
et Utal af Rodskud til stor Skade for R., som er
forædlet derpaa, og til stor Ulempe for Dyrkeren.
Tilskæring af Stiklinger af Rosa rugosa, R.
Manetti og R. canina til Underlag kan ogsaa ske om
Vinteren; man afskærer da Materialet tidligt om
Efteraaret, naar Løvet er faldet, og opbevarer
dette i en Kælder, helst indslaaet i Sand.
Tilskæring kan da ske i daarligt Vejr, som ikke

<img>Rosa multiflora.</img>
tillader Arbejde i Haven. Her i Landet anvendes
stiklingeformeret Underlag ikke i større
Udstrækning; derimod anvendes disse Grundstammer i stor
Udstrækning i Holland, Amerika og England.
Roser forædlede paa disse Stammer giver en
smukkere Handelsvare og foretrækkes navnlig til
Dyrkning i Væksthuse, frit udplantede eller i Potter,
da de er forsynede med bedre Rodnet end Roser
som er (forædlede paa R. canina, den hos os mest
anvendte Grundstamme. Til Formering under Glas
— i Drivhuse, Gødningbænk o. s. v. — bruger
man udelukkende fremdrevet Træ ɔ: Skud, der
ved kunstig Fremdrivning under Glas er voksede
ud i samme Vækstperiode, hvori Formeringen
foretages. Man kan til Stiklinger anvende
halvmodent eller ganske ungt Træ. I første Tilfælde
anvender man Træ, som har baaret Blomst. Straks
efter Afblomstringen afskæres den Gren, der har
baaret Blomst, i en Længde af 3 Øjne. Den
afskæres med et glat og skarpt Snit lige under det
nederste Øje, det nederste Blad afskæres helt,
medens de andre Blade indskæres, og Stiklingerne
sættes paa en mild Undervarme af c. 22-25° C.
i fugtigt Sand samt dækkes med en Glasskive
eller Glasklokke. Naar i øvrigt de rette Forhold
er til Stede, og den rette Pasning med ensartet
Varme og Fugtighed finder Sted, kan de danne
Rod i Løbet af c. 14 Dage. I andet Tilfælde
afskæres de unge Skud, naar de har 3 til 4 Blade,
med et skarpt Snit lige ved Grunden af deres
Udspring paa den Gren, hvoraf de er udvoksede.
Man maa passe, at den aller nederste Del, paa
hvilken der er en Del rudimentære Øjne og
korte, ringformede Led, kommer med. Disse Skud
sættes da ogsaa — med Glas over — paa
Undervarme, men denne maa være højere, c. 32-35° C.,
og holdes aldeles konstant. Naar de rette Forhold
i øvrigt er til Stede, kan saadanne Stiklinger
rodfæstes i Løbet af en Ugestid. Den
Formeringsmaade, som i vore Dage har mest Betydning og
er mest almindelig anvendt, er Formering ved
Forædling, og da bedst og sikrest saadan, som sker
ved Okulation paa Friland. Til Underlag i vort
Klima anvendes mest den vildtvoksende
Hunderose, Rosa canina. Da der af denne er mange
Varieteter, maa man helst udvælge en saadan, som
har særlig gode Egenskaber — Haardførhed,
stærk Vækst, Modstandskraft mod Sygdomme etc.
For lave R.'s Vedkommende bruger man
sædvanligvis Frøplanter af R. canina til Underlag. Efter
at have indsamlet de modne Hyben om
Efteraaret, udvasker man disse, saaledes at Frøet
bliver omtrent rent. Det tørres da i Luften og saas
straks paa Bede paa Friland og dækkes med c. 1
cm Jord. For at undgaa, at Jorden revner om
Foraaret, lægger man et tyndt Lag gl. Gødning
over den. Nogle foretrækker at nedkule det
opsamlede Frø — i saa Tilfælde forbliver det i
Hybnerne — et Aar, inden man udsaar det. I
første Tilfælde kommer der allerede en Del
Planter op Foraaret efter Udsaaningen, og Resten
næste Aar; i sidste Tilfælde kommer alt det
spiredygtige Frø op straks det første Foraar. Naar
Frøplanterne er komne op og har 2 veludviklede
Blade, optages de, Rodspidsen afknibes, og de
prikles paa Bede, hvor Jorden er godt behandlet og
næringsholdig. Straks efter Plantningen vandes
de rigeligt, og hvis det indtræffer med tørt Vejr,
tillige i den første Tid, indtil de kommer i Vækst,
daglig et Par Gange. Planter, der er tiltrukne
paa denne Maade, er langt at foretrække for
saadanne, der har staaet et Aar paa Frøbedene uden
Omprikling, idet Roden bliver meget mere
forgrenet. Hvor man dyrker Rosa canina i stor Stil,
er urteagtig Prikling umulig eller i hvert Fald
vanskelig at gennemføre og foretages i Reglen
kun, naar Frøplanterne kommer til at staa tættere
end beregnet. I de store Forstplanteskoler, hvor
Rosa canina dyrkes i stor Stil, nedkules Frøet altid
et Aar før Saaningen; det samme er Tilfældet med
den i de senere Aar en Del anvendte Rosa laxa.
Det paafølgende Efteraar optages disse Planter og
sorteres i ensartede Størrelser, sædvanligvis 2-3
og 3-5 og 5-8 mm og indslaas omhyggeligt. Man
afskærer c. Halvdelen af Toppen og lidt af
Rodspidserne. De plantes derpaa det paafølgende
Foraar med en Afstand af 15 cm mellem Planterne
og c. 70 cm mellem Rækkerne og saaledes, at
den øverste Del af Rodhalsen staar lidt oven over
Jorden. For at forhindre, at denne derved

<img>Rosa Wichuraiana Gardenia.</img>
udtørres, hypper man lidt Jord op om den. Disse
Planter kan da i Juli-Aug. samme Aar okuleres
paa Rodhalsen. Umiddelbart efter Okulationen
hyppes Jorden igen op om Planterne. Den
paafølgende Vinter dækkes de omhyggeligt med Jord,
og tidlig næste Foraar efter Afdækningen afskæres
Toppen af den vilde R. oven over det indsatte
Øje. Dette bryder frem og danner den fremtidige
Rose. Til stammede Roser benyttede man tidligere
at indplante vilde Hybenstammer fra Mark og
Skov; men da disse i Reglen havde daarlige
Rødder, gav de ofte et meget slet Resultat. Man har
derfor forsøgt andre Tiltrækningsmaader, hvoraf
navnlig den har fundet stor Udbredelse og
Anvendelse, som først blev anvendt af en
Handelsgartner Ruschpler i Dresden, nemlig Tiltrækning
af Frøstammer af R. canina. Planterne tiltrækkes
paa samme Maade som ovenfor angivet. De
udplantes i Planteskolen paa 60 cm brede Bede med
4 Rækker paa hvert Bed og 30 cm mellem
Planterne i Rækken. Jorden i saadanne Bede maa
være særdeles godt bearbejdet og i høj Grad
næringsholdig. Planterne fremstaar da her aldeles
urørte i 2 paa hinanden følgende Somre. Den
anden Sommer vil der lige fra Bunden opvokse
kraftige Skud af forskellig Længde og Tykkelse. Om
Efteraaret optages alle Planterne. Man beholder
paa hver Plante kun ét Skud — det kraftigste
og længste. Alle de andre fjernes lige ved
Grunden. De sorteres efter Længde, overvintres
frostfrit og udskoles det paafølgende Foraar. I de
senere Aar er man dog, efter hollandsk Mønster,
gaaet mere og mere over til at anvende Stammer
af Rosa rugosa, som formeres som tidligere omtalt
ved Stiklinger og underkastes en 2aarig Kultur
paa Bede i let, porøs, næringsholdig og helst
moseagtig Jord. Ofte indforskrives Stammerne fra
Udlandet. Disse Stammer har den Fordel at give en
mere ensartet Vare, og de kan trives i mindre god
Jord. Paa den anden Side er de vel knapt saa
haardføre, og adskillige Sorter trives ikke paa
Rugosastammer; dette gælder især adskillige
mørkerøde Remontant- og Tehybrider. Disse Stammer
udplantes tidligt om Foraaret i Rækker med
80-100 cm Afstand og med 25-30 cm mellem
Planterne. I Juli-August okuleres de, og man
indsætter 2 Øjne, et paa hver Side af Stammerne;
alle i Sommerens Løb fremkomne Sideskud fjernes
før Okulationen, med Undtagelse af de 3-4
øverste, som man kan anvende til Stiklinger næste
Aar. Den sædvanlige Stammehøjde er 100-120
cm; men til Kanter om Grupper af højstammede
Roser tiltrækkes især af Polyanthasorterne en Del
paa 30-50 cm høje Stammer, ligesom man til de
saakaldte »Hængeroser«, hvorved forstaas
Klatreroser forædlede paa Stammer, benytter en
Stammehøjde paa 150-180 cm. Om Efteraaret kan man
forsigtigt nedbøje Stammerne og med Vidjer
fastbinde dem ved Grunden til hinanden, efter at man
har afskaaret Toppen 6-8 cm over
Forædlingsstedet, og dække dem med Jord. Paa mindre
udsatte Steder vil det i Reglen være tilstrækkeligt
ved Nytaarstid at ombinde Forædlingsstedet med
Papir, som vindes om og kun fastbindes over
Forædlingsstedet, saaledes at Luften og Lyset ikke helt
lukkes ude. Først i April fjernes Jorden eller
Papiret, og Stammerne opbindes enten enkeltvis til
Stokke eller til 2-3 Rækker tykt Staaltraad, men
saaledes at Stammerne ikke ødelægges ved at
gnide mod Staaltraaden i stærk Blæst. Naar
Skuddene bryder frem, fastbindes de til Stokken paa
Stammerne; paa udsatte Steder trækker man
desuden en Snor saa højt, at man siden kan binde
Kronen til denne, da en Storm ellers kan
ødelægge en Mængde Planter ved at Kronen blæser
af. Om Efteraaret opgraves de og indslaas i et
nogenlunde frostfrit Lokale og udplantes det
følgende Foraar paa Blivestedet. Foruden paa
Friland om Sommeren kan man ogsaa formere Roser
ved Forædling om Vinteren under Glas. Man maa
da i Forvejen indplante Frøplanter af R. canina,
og disse podes i gode og lyse Drivhuse, hvor man
kan holde en ensartet Varmegrad af 18-22° C., i
Løbet af Vinteren, enten med modent Træ eller
med ungt Træ, der er fremdrevet samme Vinter.
(Se Artiklen Pottekultur af R. og Forædling:
Podning af Roser i Hus (I. S. 283). Denne
Formeringsmaade spiller især en Rolle, hvor det drejer sig
om hurtig Masseformering af ny Varieteter, og
man forædler i saa Tilfælde paa Rodhalsen af
Frøplanter af R. canina. Den anvendes ogsaa i
enkelte Forretninger til Formering af stammede
Roser og R., der skal anvendes til senere
Fremdrivning i Blomst under Glas, men har i den
Henseende som Helhed ikke særlig praktisk Værdi,
da man ved Formering paa Friland om Sommeren
som almindelig Regel faar et meget bedre
Resultat samt bedre og kraftigere Planter. I de
senere Aar anvendes R. laxa en Del som Grundst.
for R. og synes i hvert Fald i Planteskolen at
frembyde flere Fordele.

For at trives her i Norden maa R. underkastes
en vis Kultur, ɔ: der maa ved Kunst skabes
saadanne Betingelser for deres Trivsel, at de kan
udvikle sig til den Fuldkommenhed, som de
forvænte Fordringer i vor Tid stiller. Denne Kultur
falder da i forskellige Hovedafsnit, som skal
behandles hver for sig, idet der her kun er Tale
om Kulturen paa Friland, medens Kulturen under
Glas — den saakaldte Drivning af Roser —
behandles særskilt. Den første Fordring, som skal
fyldestgøres, for at R. kan trives og udvikle sig
vel paa Friland, er, at de plantes i en Jordbund,
der egner sig herfor. Den absolut bedste Jord er
en mild, ganske lidt sandblandet Lerjord, som
indeholder Kalk og i øvrigt er i en meget stærk
Gødningskraft. Saadan Jord findes jo imidlertid
paa langt nær ikke overalt, ja vel egentlig de
færreste Steder. Det er da heldigt, at R. kan
bringes til at vokse og til at trives i næsten
hvilken som helst Jord, man vil plante dem i, lige
fra den letteste Sandjord til den stiveste Lerjord,
naar man ved passende Tilførsel af manglende
Stoffer og Bestanddele samt ved god og
formaalstjenlig Behandling sørger for at bringe den i
forønsket Stand. Naar Jorden saaledes er løs og
sandblandet, maa man tilføre Ler — helst stærk
Lermergel. Det er en almindelig udbredt Tro, at
R. ikke kan trives og udvikle sig frodigt i løs
Sandjord. Dette er imidlertid ikke saaledes, idet
man tværtimod i saadan Jord kan frembringe
baade meget kraftige Planter og tillige saadanne,
der bærer aldeles fuldendte Blomster. Betingelsen
er kun, at der tilføres rigelig Lerjord, som
omhyggeligt blandes med Sandjorden indtil 30 cm
Dybde, samt at der baade ved Plantningen og
senere tilføres tilstrækkelig og rigelig Næring i
Form af animalsk Gødning, helst Kogødning. Naar
den Jord, man har til Raadighed, er alt for stærk,
haard og gul Lerjord, maa man iblande den med
Sand, Aske, Tørvejord el. l., for at den kan blive
noget mere porøs. I sur Jord — saadan, hvori
der staar Vand — samt i Tørvejord er det
forholdsvis vanskeligt at faa R. til at trives, ligesom
ogsaa i Jord, der er stærkt overskygget af store
Træer, og som er gennemvævet af disses Rødder.
Man kan vel plante R. saadanne Steder og muligt
ogsaa ved at anvende stor Omhu faa dem til at
leve og blomstre, men dels bliver Levedygtigheden
ikke stor, og dels bliver Blomsterne som Regel
daarligt udviklede. I det hele taget bliver R.
bedst, naar de plantes paa Jordstykker, der
ligger saa frit for Sol og Vind som muligt,
naturligvis i Forhold til den Udstrækning, hvori det
kan fyldestgøres i beplantede Haver og
Haveanlæg. En Hovedbetingelse er, at Jorden, hvori
R. plantes, er dybt behandlet. R. gaar meget
dybt ned med deres Rødder, langt dybere, end
man almindeligt tror, og de sender i Reglen, især
naar de bliver noget ældre, en Del af deres
Rødder lodret ned i Jorden. Hvor man derfor ikke
skyr Arbejdet og Bekostningen, staar man sig ved
at dybbehandle Jorden indtil 1 m dybt og da
samtidig med dette Arbejdes Udførelse gøde baade det
underste og det øverste Jordlag stærkt og
tilstrækkeligt. Hvis man ikke vil ofre saa meget
Arbejde herpaa, bør Jorden i alle Tilfælde
dybbehandles 60 cm dybt ved Reoling eller helst ved
hollandsk Gravning, saaledes at det øverste
Jordlag forbliver øverst, og det nederste løsnes. En
meget vigtig Faktor ved Jordbehandlingen er
tillige Gødningen, da R. fordrer overordentlig megen
Næring. Den under alle Forhold bedste Gødning
har overalt og under alle Forhold og
Jordbundsforhold Kogødning vist sig at være. Paa meget
stærk, lerholdig Jord kan man dog ogsaa opnaa
gode Resultater ved Anvendelse af Latringødning.
Selvfølgelig kan man anvende al Slags animalsk
Gødning. Naar man ikke har let og rigelig
Adgang til Kogødning, maa man anvende anden
Gødning i Stedet, men Resultaterne bliver da ikke
saa fyldestgørende. Der har været gjort mange
Forsøg med kunstige Gødninger, men det maa
tilraades at vise stor Forsigtighed i Brugen af
mineralske Gødninger, især gælder dette
Kvælstofgødninger. I Sommerens Løb vandes af og til med
flydende Gødning. Naar Jorden er godt behandlet og gødet
samt færdig til Plantning, maa man, inden denne
foretages, lægge en bestemt Plan for denne og
inddele Jordstykket herefter. R. finder i vore
Haver en meget rig Anvendelse paa mangfoldige
Maader ud over deres Anvendelse til særlige
Rosenhaver (se d. A.), som kun hører hjemme i
store Anlæg. Man planter R. enkeltvis eller flere
sammen paa Græsplæner, i runde, ovale og
firkantede Grupper, paa Rabatter langs Gange, som
Espalier op ad Mure, Plankeværker og Søjler,
Pergolaer etc., kort sagt, Anvendeligheden af denne
Blomsternes Dronning er uhyre stor og
ubegrænset. Vanskeligheden her ligger i at vælge de
rigtige Varieteter til Plantning paa de rette Steder
i det givne Øjemed, ligesom ogsaa i en rigtig
Farvesammenstilling. Der hører hertil et temmelig
stort Kendskab til den uhyre Mængde Varieteter,
som vi har, og som stadig forøges. Hvor det drejer
sig om Plantning af R. i Grupper, runde eller
kantede, er det navnlig af Betydning, saafremt
man anvender forskellige Varieteter, at tage
Hensyn til disses stærkere eller svagere Vækst. Man
ser alt for ofte, at der her begaas den Fejl, at
der lige i Yderkanten af Gruppen staar et eller
flere meget kraftige Eksemplarer, medens der i
Midten findes smaa Planter, der næsten kvæles af
de store, som staar ved Siden af. Man bør ved
den Afstand, hvori man sætter Planterne, tage
Hensyn til de forskellige Varieteters Vækst, idet
de 'stærkestvoksende fordrer mere Afstand, c. 1 m
mellem hver, de mere moderat voksende c.
0,75-1 m Afstand og de svagestvoksende c. 0,40-0,50
m Afstand. Denne Hensyntagen til de forskellige
Varieteters Vækst er af Betydning, baade naar
man planter R. i særskilte Grupper, og tillige naar
man planter dem paa særlige Bede, paa Rabatter
o. s. v., og burde af alle, der ynder R. og gerne
planter saadanne, skænkes meget mere
Opmærksomhed, end Tilfældet er nu. Ihvorvel man her
arbejder med et meget stort Materiale, et meget
stort Antal af Varieteter, er det endda ikke saa
vanskeligt i den Henseende at skaffe sig et
almindeligt Overblik. Saaledes har Terosen Gloire
de Dijon og alle de med den beslægtede Varieteter
en meget stærk og kraftig Vækst. Herhen hører
tillige de fleste Noisetteroser, som Rêve d'Or,
William Allen Richardson o. s. v., næsten alle
Varieteter af Teroser med mellemrøde Farver i Smag
med Reine Marie Henriette o. s. v. Tillige alle
Varieteter af saakaldte Slyngroser, Varieteter af
stærktvoksende multiflora R. o. s. v.
Hovedmassen af mere moderat voksende Varieteter dannes
af de almindeligt udbredte Tehybrider og
Remontantroserne. Blandt disse er der selvfølgelig ogsaa
en Del Forskel i Vækst mellem de forskellige
Varieteter. En Undtagelse danner f. Eks.
Remontantrosen Frau Karl Druschki, der har en meget stærk
Vækst, og derfor helst maa plantes i Gruppe for
sig selv. Med en lignende Vækst som disse
Remontantroser fremtræder tillige Bourbonroser som
Louise Odier, Souvenir de la Malmaison o. s. v.
samt en hel Række af Teroser, som Perle des
Jardins, Mdm. Falcot, Mdm. Lombard o. s. v. For
Terosers Vedkommende er Vanskeligheden størst,
idet der her fordres de største Kundskaber. De af
Handelsgartnerne hvert Aar udsendte Kataloger
kan i den Retning udrette en hel Del ved at
klassificere de opførte Teroser efter deres Vækst, de
meget stærktvoksende, de moderat voksende og de
svagtvoksende. Disse sidste spiller nemlig ogsaa
en meget stor Rolle, idet mange af dem har en
forholdsvis svag Vækst, men paa den anden Side
pragtfulde Blomster, hvis herlige rene Farver gør
stor Virkning i enhver Sammenstilling. Til de
lavere voksende R. hører tillige, saa at sige,
alle de i de senere Aar saa meget anvendte og i
et stort Antal Varieteter tiltrukne lave
Polyantharoser. Disse Hensyn til de forskellige Varieteters
forskellige Vækst gælder, hvad enten man planter
saakaldte lave eller stammede Roser. For disse
sidstes Vedkommende vil der tillige være at tage
<img>POLYANTHA-ROSER</img>

Hensyn til Stammernes Højde, idet man, hvor man
vil plante R. med forskellig Stammehøjde, bør
plante de højeste, og altsaa tillige de
stærkestvoksende, i Midten og de med lavere Stammer
uden om eller foran disse o. s. v. Naar man
planter en Gruppe af udelukkende stammede
Roser, kan man imidlertid nok her uden at
forstyrre Skønhedsindtrykket plante stærkt voksende
Sorter i de ydre og yderste Rækker, idet
Stammehøjden for Øjet angiver det symmetriske, medens
den enkelte Plantes større eller mindre Bredde og
Udstrækning ikke virker forstyrrende, naturligvis
indenfor visse Grænser. I større Anlæg er man i
de senere Aar mere og mere gaaet over til kun
at plante én Varietet i hver Gruppe af stammede
Roser, og disse vælges da altid af ens
Stammehøjde og sættes forholdsvis tæt med c. 35 cm
Afstand. Saafremt man langs Rabatter ved Veje
eller Gange vil plante fortløbende Rækker af
Roser — enten stammede eller lave — da maa man
helst hertil anvende Varieteter, der har en
ensartet Vækst, ligesom Planterne helst bør tiltrækkes
i samme Form og ved passende Beskæring
bibeholdes i denne. Foruden Hensynet til
Planternes Vækst er det ogsaa af megen Betydning,
hvilken Farve Blomsterne har, og hvorledes
Sammenstillingen af de forskellige Farver sker, og her
gøres ret ofte store Fejl. Ganske vist er enhver
Rose i og for sig skøn, men ved den store
Mængde Varieteter og disses mangfoldige Farvevariation
er Smagen bleven forfinet og Øjet forvænt. Alle
Rosenvarieteter, som bærer Blomster, i hvis
Farver den blaa har Overvægten, finder ikke i vore
Dage Yndest. Rene, klare Farver, saaledes som de
forekommer i en nys udsprungen Général
Jacqueminot, Duke of Edinburgh, La France, Captain
Ohristy og i Mængden af gule, hvide, brogede og
lyserøde Te- og Noisetteroser, er altid sikre paa
det store Publikums Yndest. Man maa tillige
passe at plante saadanne Varieteter sammen, hvis
Blomsters Farver passer til hinanden og
fremhæver hinanden. Naar man skal lave en Buket
af afskaarne Roser, er man ingenlunde i Tvivl
om, at dette bør iagttages. Gult og mørkerødt
passer sammen, lyserødt og hvidt ligeledes, derimod
mindre godt lyserødt og gult; højrødt og hvidt
passer til hinanden og fremhæver hinanden. Man
bør derfor ved Plantningen tage Hensyn hertil og
blande Farverne saaledes, at R., naar de staar i
Blomst, gør et saa tiltalende Indtryk som muligt,
set som Helhed. Ved Haveanlæg i nyere, mere
regelmæssig Stil, ligesom ogsaa ved større
Haveanlæg, planter man med størst Virkning kun én
enkelt Varietet i hver Gruppe. Planterne maa her
sættes noget tættere, c. 35 cm fra hinanden.

De Planter, som man skal anvende til
Beplantningen, kan for lave R.'s Vedkommende være
enten rodægte eller rodforædlede. Under Omtalen
af R.'s Formering findes angivet, hvorledes disse
hver for sig tiltrækkes og formeres. Her skal
kun nævnes, at man som Regel her i Danmark
ikke anvender rodægte Roser til Plantning, da
vort Klima ikke særlig egner sig for disse, idet
de almindeligvis ikke blomstrer tilstrækkeligt rigt
eller er tilstrækkeligt haardføre som rodægte. En
Undtagelse herfra danner dog enkelte Arter og
Varieteter af rodægte R., og da navnlig alle de
saakaldte Maanedsroser — den almindelige,
Cramoisi Supérieur, Fellemberg etc., forskellige
Bourbonroser som Hermosa, Louise Odier, Mrs.
Bosanquet og Souvenir de la Malmaison, samt ganske
enkelte Remontantroser, som Général Jacqueminot,
Jules Margottin o. l., disse sidste ligesom
rodægte Teroser dog kun, naar de dyrkes paa meget
stiv og stærk Lerjord. I tidligere Tider, for c.
50-60 Aar siden, spillede rodægte Roser en
betydelig større Rolle end nu. Den store Mængde
flere Gange blomstrende Remontant-, Te- og
Bourbonroser var dengang endnu ikke tiltrukne og
altsaa ukendte. Man dyrkede i Hovedsagen
Centifolieroser, Mosroser, Provenceroser etc., hvoraf man
havde en hel Række af forskellige Varieteter. Disse
er for en stor Del, maaske med Undtagelse af
den gamle ægte, lyserøde Centifolierose og enkelte
Mosrosevarieteter, desværre fuldstændig gaaede ud
af Spillet. De dannede ved de med Tusinder af
Blomster oversaaede, temmelig store Buske i
Rosentiden — Slutningen af Juli — i alle Datidens
Haver et pragtfuldt og tillokkende Skue. I alle
store Haveanlæg i ethvert Tilfælde burde disse R.
sikkert endnu skænkes Opmærksomhed til
Anvendelse ved Plantning i de forreste Rækker i
Busketter (jvfr. Side 308). Disse R. dyrkedes
dengang og bør ogsaa nu kun dyrkes som rodægte.
De er i vort Klima fuldstændig haardføre uden
nogen som helst Dækning om Vinteren og lader
sig med stor Lethed formere ved Rodskud,
Aflægning el. l. Alle de i vore Dage almindeligst
udbredte, flere Gange i Løbet af Sommeren
blomstrende R. bør imidlertid som Regel dyrkes som
forædlede, og herved forstaas saadanne, som er
forædlede paa Rodhalsen af Frøplanter af den
vildtvoksende Hunderose, »Rosa canina«. Alle
mindre haardføre Underlag, der kan anvendes i andre
Klimaer, har hos os ingen Berettigelse og bør
aldrig anvendes. Der bringes hvert Aar her til
Landet et meget stort Antal R., som ikke er tiltrukne
paa denne Maade, idet der ved offentlige
Auktioner i København sælges en Mængde Roser,
indførte særlig fra Holland, hvilke Roser er
forædlede paa Rosenarter, som ikke er haardføre i vort
Klima. Efter et eller to Aars Forløb ser man i
Reglen, at den paa dette Underlag forædlede
Varietet dør bort, medens selve Underlaget bliver
staaende og skyder kraftige Skud. Man faar
ganske vist en Rose, men ikke en med smukke
Blomster som ønsket, derimod en med flad rosarød
Blomst. Selve Plantningen af Roserne — Maaden,
hvorpaa dette Arbejde praktisk udføres — spiller
ikke saa lille en Rolle. Alle lavtforædlede R.,
hvorunder maa forstaas de ovennævnte, paa
Rodhalsen af Frøplanter af den vilde Hunderose eller
de andre nævnte Grundstammer, forædlede R.,
maa i vort Klima ufravigelig plantes saa dybt,
at Forædlingsstedet kommer mindst 1,5, helst
2,5 cm under Jordens Overflade. Der syndes Aar
ud og Aar ind mod denne Regel, endog af
forholdsvis erfarne Gartnere, og Tusinder af Planter
gaar ud eller fører en hensygnende Tilværelse af
denne Grund. Vi har nemlig her i Danmark ofte
om Foraaret meget skarpe og udtørrende Vinde.
Naar de lave R. er plantede for højt, saaledes at
et Stykke, som ikke behøver at være ret mange
Millimeter, rager op over Jorden, udtørres dette
Stykke af Rodhalsen samt den nederste Del af
Forædlingsstedet. Naar man derfor har plantet for
højt og ved Indtrædende tørt og blæsende Vejrlig
opdager dette, bør man straks hyppe Jord op til
Planterne i flere cm Højde for at redde dem i
Tide. For stammede Rosers Vedkommende spiller
Dybden, hvori de plantes, en forholdsvis mindre
Rolle, dog er det bedst at plante dem lige saa
dybt, som de har staaet i Planteskolen, hvor de
er tiltrukne, eller maaske en Ubetydelighed dybere.
Baade for lave og for stammede Rosers
Vedkommende er det af stor Vigtighed, at Rødderne, ɔ:
alle de mere eller mindre tykke Hovedrødder,
anbringes saaledes ved Pantningen, at de kommer
lige ned i Jorden i hele deres Længde. Længden
kan man dog inden Plantningen formindske noget
ved med en skarp Kniv at afskære de yderste
Ender. Ofte er Folk tilbøjelige til at udgrave
Plantehuller, som ikke er dybe nok. Naar da Planterne
plantes i saadanne Plantehuller, sættes de enten
for højt, som ovenfor nævnt, eller ogsaa
klemmes de nederste Spidser af Rødderne helt ud til
Siderne eller lægges maaske endda dobbelt,
saaledes at de peger opad i Stedet for nedad. En
saadan slet Plantning er i visse Henseende lige
saa skadelig for Plantens Trivsel som at plante
for højt. R.'s Hovedrødder har en absolut
Tilbøjelighed til at vokse lodret nedad og har i
allerhøjeste Grad imod at blive bragte i vandret
Stilling, endsige opadvendt. Grunden til, at man
ofte træffer R., der trives meget daarligt, kan
tit henføres til saadan daarlig Plantning,
hvorved Planten stedse bliver tilbage i hele sin
Udvikling. Jo mere idealt Rosenplanterne er
tiltrukne i Planteskolerne, hvorfra de omflyttes,
saaledes at Hovedrødderne er omformede til et Net af
Sugerødder, jo mindre er Vanskeligheden ved
rigtig Plantning, og desto sikrere kan man være paa
et godt Resultat. Man maa tillige iagttage, at
man ved Plantningen har findelt god Jord, helst
blandet med lidt god findelt og vel udluftet
Tørvejord, til at ryste ind imellem de fine
Sugerødder, og dette har navnlig Betydning for de
sidstnævnte Planters Vedkommende, hvor man maa
passe, at de fine Rødder ikke kommer sammen
i en tæt Klump. Efter Plantningen er det godt
at lægge et lille Lag gammel Gødning el. l. oven
paa Jorden uden om Planterne og helt ind til
disse. Naar Forsommeren bliver meget tør,
hindres og modvirkes derved Fordampning og
Udtørring af Jorden. Man hører ofte det
Spørgsmaal: »Skal jeg plante om Efteraaret eller om
Foraaret?« Det er ikke altid let at besvare, hvad
der er det absolut bedste. Naar Jorden er godt
tilberedt, og hvad man kalder »bekvem« —
hverken for tør eller for vaad — kan man med
Fordel plante om Efteraaret, og det er da bedst hertil
at vælge et tidligt Tidspunkt, vel i de fleste
Tilfælde altid bedst fra Midten til Slutningen af
Oktbr. Bladene, der til den Tid endnu sidder paa
Planterne, maa da inden Plantningen
omhyggeligt afskæres. Ved Efteraarsplantning maa R.
dækkes for Frost om Vinteren. Det bedste
Dækkemateriale er den omliggende Jord, der hyppes saa
højt op om Planterne som muligt. Stammede
Roser kroges ned langs Jorden, og baade Top og
Stamme dækkes med Jord. I øvrigt forholder
man sig ved Dækning og Afdækning paa samme
Maade, som senere hen bliver angiven. Naar
Jorden ikke er meget bekvem, eller man af en eller
anden Grund ikke kan plante om Efteraaret, er
det rettest at vente til om Foraaret, hvilken
Aarstid i det store og hele vel altid er bedst for
Plantning af R. paa Friland. Denne foretages, naar
Foraaret begynder — først i April — og kan
fortsættes temmelig længe. Naar man planter
Planter, der ved at have været indslaaede i Skygge
paa et køligt Sted er tilbageholdte l Væksten,
kan man endog plante saa sent som sidst i Maj
Maaned; dog udvikler saadanne sent plantede R.
sig sjældent ret kraftigt, navnlig for
svagerevoksende Varieteters Vedkommende. Ved Plantningen,
hvad enten denne foretages om Efteraaret eller
om Foraaret, bliver at iagttage, at R. maa
beskæres. Denne Beskæring foretages for de om
Efteraaret plantede R. omtrent midt i April. De
R., der plantes om Foraaret, beskæres straks
inden Plantningen. Selve Beskæringen bestaar i en
Udtynding og Nedskæring af de
forhaandenværende Skud, saaledes at man af disse beholder de
stærkeste — i Forhold til Planternes Kraft og
de forskellige Varieteters forskellige Udvikling —
fra 3-6, og disse nedskæres da til c. 1/3 af deres
Længde. Hos meget stærktvoksende, som Gloire
de Dijon, Mdm. Bérard, Rêve d'Or o. l., kan man
beholde flere Skud og skære disse noget længere,
medens svagtvoksende udtyndes stærkere og
skæres længere tilbage. Man maa dog for
nyplantede R.'s Vedkommende hellere skære for meget
end for lidt. Beskæringen foretages i øvrigt efter
de samme Principper baade for lave og for
stammede R. Hvad nu den aarlige Pasning af R.
angaar, da bestaar denne af forskellige, hvert Aar
tilbagevendende Arbejder, som hver for sig er lige
nødvendige. Straks om Foraaret, naar mildt Vejr
indtræder, og naar den Dækning, som R. har haft
til Beskyttelse mod Vinteren, er fjernet, foretager
man Beskæringen, som udføres med en god
Rosensaks. Det første, man har at gøre i denne
Henseende, er at foretage en passende Udtynding af
de forhaandenværende Grene. Alle Grene, der er
over to Aar gamle, fjernes lige ved Grunden. Af
de tilbageværende Grene bibeholder man saa
mange, som der med Rimelighed er Plads til, saaledes
at der bliver en Afstand af c. 10-15 cm mellem
hver af de toaarige Grene. Man har altsaa her
at gøre med enaarige og toaarige Grene. De
første er som Regel skudte op fra Grunden af
Planten, fra det Sted, hvor Forædlingen er foregaaet,
eller hos rodægte Roser fra Rodhalsen. Saadanne
enaarige Grene kan hos enkelte stærktvoksende
Varieteter være overordentlig kraftige. Det er
saaledes ikke ualmindeligt hos Gloire de Dijon og
Mdm. Bérard at faa Aarsskud, der bliver indtil
3-4 m eller mere. Af disse enaarige Skud —
forudsat at de er modne og ikke beskadigede af
Frost — skærer man c. 1/3 af Længden, noget
mere eller noget mindre i Forhold til Skuddenes
forskellige Kraft. Naar de er svagere og
kortere, beholder man forholdsvis mere af dem, end
naar de er meget lange. Alle enaarige Skud, som
paa Grund af, at de er udvoksede sent paa
Sommeren, er umodne, hvilket kendes paa, at
Marven indtager en alt for stor Plads, fjernes lige ved
Grunden. De toaarige Grene bestaar af et nedre
Stykke, som er to Aar gammelt, hvilket igen
bærer en eller flere enaarige Grene, der er
udvoksede den foregaaende Sommer. Disse Grene kan
med forskelligt Resultat behandles noget
forskelligt, eftersom de skæres længere eller kortere.
Naar de skæres kortere, altsaa naar der
bortskæres f. Eks. indtil c. 2/3 af deres Længde,
frembringes der paa dem færre Skud, der er
forholdsvis kraftige. Disse Skud bærer for de fleste
Varieteters Vedkommende i Spidsen en Klynge af
Blomster, af hvilke den midterste oftest er den
bedst udviklede. Naar man af denne Klynge,
medens Knopperne endnu er smaa, fjerner alle paa
den bedste nær, fremskaffer man Betingelser for
at opnaa en Blomst af særlig god Udvikling, som
egner sig til Brug ved Udstillinger o. s. v. Naar
man derimod skærer de paa det toaarige Træ
frembragte enaarige Grene længere, ɔ: at man
bortskærer mindre, kun indtil c. 1/3 af deres
Længde, faar man som Resultat i Reglen flere
Skud, og som Følge deraf, da disse saa at sige
altid bærer Blomst, et større Antal Blomster, men
hver enkelt af disse opnaar da ikke en saa
fuldkommen Udvikling. Som en almindelig Regel kan
man tillige sige, at jo stærkere en Rosenvarietets
Vækst er af Naturen, jo mindre skæres der af
Grenenes Længde, medens der omvendt skæres
mere af dem forholdsvis, jo svagere de er.
Indenfor de her angivne Rammer er der jo imidlertid
mange Nuancer og Undtagelser. Saaledes bør f.
Eks. Terosen Niphetos skæres saa lidt som muligt.
La France og de fleste Tehybrider skæres ligeledes
forholdsvis kun lidt, Bourbonroser som Souvenir
de Malmaison og Hermosa taaler stærk
Nedskæring. Remontantroser skæres bedst med
middellangt Træ, saaledes at alle de enaarige Grene
beholder 5-6 gode Knopper. Pladsen her kan
imidlertid ikke tillade en udtømmende Behandling af
dette Spørgsmaal. Under visse Forhold, hvor
Roser er anvendte til Plantning enten mellem eller
foran andre Busketplanter i større Plantninger i
store Anlæg, kan der frembringes større
Farvevirkning ved delvis eller helt at undlade
Beskæring. Det forudsættes, at man her kun anvender
stærktvoksende Varieteter, og saadanne vil da som
ubeskaarne i Rosentiden frembringe store Masser
af Blomster. Ved Beskæring maa det iagttages, at
alle Snitflader, især de ved Grunden af Planten,
gøres saa rene som muligt, og at man omhyggeligt
iagttager, at der ikke bliver staaende døde eller
halvdøde Stabbe ved Plantens Grund. Hvor
saadanne — hvad man f. Eks. meget ofte ser hos
stammede Roser — faar Lov til at sidde paa det
Sted, hvorfra Plantens stadige Foryngelse skal
foregaa, frembringes der ofte Kræft og Sygdom, der
øver Indflydelse paa Plantens hele Udvikling og
Livskraft. I Fortsættelse af denne Beskæring om
Foraaret staar Beskæring om Sommeren efter
Afblomstringen. Alle Skud, der har baaret Blomst,
skæres efterhaanden, som Afblomstringen har
fundet Sted, lidt tilbage, et Par Blade nedenfor
Blomsten. Hvis de Skud, der er skudte op fra
Grunden, er meget tykke og stærke, afknibes Spidsen
af disse. Der vil da fremkomme Sideskud, som
bærer Blomster senere hen paa Sommeren. Denne
Sommerbeskæring har kun Betydning for flere
Gange i Løbet af Sommeren blomstrende Roser,
Te-Remontant o. s. v., medens alle én Gang
blomstrende R. lades urørte om Sommeren. For at
bibeholde sine R. i Kraft og god Udvikling, maa
man tilføre dem stadig og rigelig Næring, thi R.
er i den Henseende meget fordringsfulde og
bringer paa mager og næringsfattig Jordbund kun
smaa og daarligt udviklede Blomster. De bør helst
hvert Efteraar gødes med et Lag Gødning, der
beholdes paa Jorden om Vinteren og nedstikkes
om Foraaret. Tillige bør man i Sommerens Løb
vande med Gødningsvand af og til, især naar de
første Blomsterknopper er blevne synlige, samt
efter at den første Blomsterflor er forbi. Saadan
Vanding bør helst foregaa i Graavejr og med bedst
Resultat lige forud for Regn. I et saa nordligt
Klima som vort er Dækning af R. om Vinteren
for alle kælnere Varieteters Vedkommende af stor
Betydning. De fleste én Gang blomstrende R.,
Centifolia, Provencer., Mosr., Slyngr. af forskellige
Arter o. fl., behøver ingen Dækning. Alle de i
de senere Aartier tiltrukne, flere Gange
blomstrende R., Remontant-, Bourbon-, Te-,
Noisetteroser o. s. v., fordrer saadan Dækning. Det
ubetinget bedste Dækmateriale finder man i
Planternes umiddelbare Nærhed, i den Jord, hvori de er
plantede. Denne hyppes om Efteraaret — saa sent
som muligt, inden Frosten hindrer det — op om
Planterne. Hvis det er stammede Roser, man skal
dække, da nedkroges disse først, og der lægges
Jord op om Stammen i hele dens Længde og tillige
op om Kronen. Denne Dækkemaade volder saa
at sige aldrig praktiske Vanskeligheder for lave
Rosers Vedkommende og er absolut den bedste.
Hvor man har med stammede Roser at gøre, kan
disses Nedkrogning Imidlertid volde en Del
praktiske Vanskeligheder. Man maa paa saadanne
Steder, hvor Nedkrogning er vanskelig eller
umulig, vælge særlig haardføre Sorter, som man saa
om Vinteren kan dække mod Granris, Halm eller
lignende Dækmateriale. Saa tidligt som muligt,
naar Vejret om Foraaret bliver mildt, aftages det
øverste Jordlag, og man maa nøje paase, at R.
ikke spirer under Jorden, inden dette fjernes. Der
hænger da, efter at dette er fjernet, endnu en
Smule Jord lang ad Grenene, og denne beskytter
dem som Regel tilstrækkeligt mod ondartet
Foraarsvejr. De fleste Teroser er meget ømtaaligere
mod Frost end vore andre R., og man bør derfor
lige overfor disse tage særlige Forholdsregler ved
Dækningen. Først og fremmest bør man, inden
man foretager denne, omhyggeligt afskære alle
endnu tilstedeværende Blade. Derpaa dækker man
hele Planten med Tørvesmuld, Risskaller el. l. og
lægger da igen Jord op herom. Den tørre, rene
Tørvestrøelse, som nu er saa let at faa i
Handelen, er sikkert det absolut bedste Dækmateriale.

<sp>Tiltrækning af nye Varieteter</sp>. Af
de mange nye Rosensorter, der aarlig sendes i
Handelen, er kun faa virkelige Forbedringer. Nye
Varieteter kan opstaa ved Knopvariation (s. d.
Art.); der kan f. Eks. paa en ellers rød Rose
fremkomme et Skud med hvide Blomster; naar man
da ved Okulation formerer dette Skud, har man
en ny Varietet, der i Reglen holder sig konstant.
De fleste nye Varieteter fremkommer ved
Krydsbefrugtning. For, under vore usikre klimatiske
Forhold, at være sikre paa at faa Frøet modent,
holder man de Sorter, man ønsker at
krydsbefrugte, i Poter og driver dem i Blomst i
April-Maj i Væksthus. Til Moderplanter vælger man
helst saadanne Varieteter, som villigt sætter Frø,
og saafremt man ellers arbejder med et bestemt
Maal for Øje, vælger man til »Faderblomster« en
Varietet, som har Egenskaber, man hos Afkommet
ønsker forenet med Modersortens. Saa snart
Blomsten aabner sig, fjerner man hos Moderplanten
ved Hjælp af en lille Saks alle Støvdragere samt
de inderste Kronblade, og naar Blomsterne er fuldt
udsprungne, og helst i Solskin, overføres Støvet
ved Hjælp af en Kaninhaarspensel med stor
Forsigtighed paa Moderplantens Ar. De frøbærende
Planter holdes i et luftigt Drivhus Sommeren over,
og i Oktober-November vil Frøet være modent.
Det udtages straks af Hybenet og saas i stærkt
sandblandet Jord i Potter eller Kasser, holdes i
Hus og vil allerede spire i Marts-April. Man kan
saa enten omprikle de smaa Frøplanter i
Smaapotter og siden udplante dem paa Friland, hvor
de de fleste vil blomstre den første Sommer og
hvor man da kan foretage det første Udvalg, og
forædle dem, man mener er værd at forsøge
videre med, paa Rosa canina i Juli-August. Hvis
de unge Planter angribes af en eller anden
Sygdom, f. Eks. paa Roden, kan det udmærket lade
sig gøre at pode de unge Kimplanter paa tynde
3-5 mm Stamme af Rosa canina, som man
planter i Stiklingepotter. Ved Podningen fjernes kun
Barken af Grundstammen og den tynde Overhud
paa Kimplanterne; Forædlingsstedet ombindes med
Bast og Planterne anbringes under sluttet Luft
paa c. 20° C. og er da vokset sammen i Løbet af
faa Dage; de omplantes i Løbet af c. 1 Maaned i
13 cm Potter. Ved denne Fremgangsmaade giver
praktisk talt alle Planter Blomst første Sommer,
saa man kan danne sig en Mening om,
hvorvidt den nye Varietet er værd at arbejde videre
med. Jo fjernere de Varieteter, man har
krydsbefrugtet, staar hinanden, jo mere blandet vil
Afkommet være. Før man i større Stil optager
Formering af en ny Varietet, bør man iagttage den
nogle Aar under forskellige Forhold for at være
sikker paa, at det virkelig er en Forbedring.
V.J.

Høstplantning af Roser er ikke at anbefale i
Norge uden i de sydvestlige Kyst- og Fjordegne.
Den ovenfor beskrevne Dækningsmaade er ikke
tilstrækkelig i Norge undtagen i de Egne, hvor
Høstplantning kan finde Sted. Paa Østlandet, i
Indlandstrakter og Nordenfjælds maa der, foruden at
man dækker med Jord eller Tørvesmuld, som
ovenfor omtalt, yderligere dækkes med Løv, Granbar
eller andet Materiale.
N—k.

<sp>Pottekultur af Roser</sp>. Hertil egner sig
kun de Roser, der udmærker sig ved
Blomsterrigdom, god Vækst og Form. Nedenfor hidsættes
et Udvalg af de bedst egnede Sorter til Potte:
<sp>Remontantroser</sp>: Baronne de Rotschild, Capt.
Christy, Fischer and Holmes, Capt. Hayward, La
France, Magna Charta, Ulrich Brunner fils.
<sp>Teroser</sp>: Catherine Mermet, Jules Grolez, Marie
v. Houtte, Perle des Jardins, Souv. d'un amie,
Sunset, The Bride. <sp>Tehybrider</sp>: Mdm. Caroline
Testout, Frau Karl Druschki, Kaiserin Augusta
Victoria, Sunburst. <sp>Bourbonroser</sp>: Hermosa.
<sp>Polyantharoser</sp>: Mrs. Cutbush,
Orléans-Rose, Ellen Poulsen, Louise Walters, Jessie, Miss
Editfh Cawell, Yvonne Rabier. I den nyere Tid
dyrkes dog i Handelsgartnerierne kun ganske enkelte
af disse Sorter i Massevis, saasom Fischer and
Holmes, Capt. Hayward, Ulrich Brunner fils, Mdm.
Caroline Testout, Frau Karl Druschki og de nævnte
Polyanthasorter, af hvilke de sidste igen aldeles
dominerer. Den nemmeste Maade at faa smukke
Potteroser paa, er fra Friland at indplante etaarige
Planter, som forud har været okulerede paa R.
canina. Man beskærer Rod og Top, planter dem
i 20 cm Potter og stiller dem derpaa i en Bakke,
hvor de dækkes med Vinduer eller Lemme. Naar
Frosten indfinder sig, holdes de frostfri, og
afdækkes naar der indtræffer mildere Vejr om
Foraaret. I Maj anbringes de paa ophøjede Bede paa
Friland i passende Afstand. For at forhindre
Rødderne i at vokse igennem Potten, bør man bore
Hullerne med en Jernstang. Her efterses de med
Vand, naar det gøres fornødent, og naar Potterne
er fyldt med Rødder, gives flydende Gødning 1 à 2
Gange ugentlig. Man maa stadig afknibe de
fremkommende Knopper for at holde Planterne i
god Vækst. I Septbr. mindsker man med
Vandingen, og kommer der meget Nedslag i
Slutningen af Maaneden, maa Potterne lægges paa
Siden, da det er nødvendigt, at Planten bliver
godt moden for at give et gunstigt Resultat i
Foraarstiden, naar den skal blomstre. Planterne
bliver paa Friland, indtil Frosten indfinder sig,
og indflyttes da i et frostfrit Rum. Man kan
ogsaa tiltrække Potteroser ved om Vinteren at
forædle disse paa Rosa canina. I Jan. foretages
Forædlingen paa en indesluttet, varm Plads med
rigelig fugtig Luft; naar Sammenvoksningen har
fundet Sted, gives der Planten en køligere Plads
i en 14-20 ° C., og i Marts, naar Rødderne er
godt i Gang, omplantes de i 15 cm Potter og
holdes i samme Temperatur; der gives Luft, naar
Vejret tillader det. I Maj omplantes de i 20 cm
Potter, og de beholder samme Plads indtil hen i
Juni, hvor Udflytningen paa Friland kan finde
Sted. Samtidig med Udflytningen maa de have
en Opbinding, og Knopperne maa efterhaanden
afknibes. Fra nu af faar de samme Behandling
som de ovennævnte indplantede. For at man kan
have Jorden i Orden til Ind- og Omplantning af
Potteroserne, sammenblandes den helst i
Eftersommeren. Man lægger vekselvis et Lag lermuldet
Markjord og et Lag frisk Kogødning, fri for
Halm, og vedbliver hermed, indtil man har det
fornødne Kvantum. Bunken lader man ligge urørt
indtil hen i Foraaret. Naar den skal bruges
blander man 1/3 gl. Gødning og 1/16 fosforsur Kalk med
Grus deri og gennemarbejder det hele godt.
L. A.
<sp>Drivning af Roser i Potter</sp>. Hertil
anvendes de under Pottekultur nævnte Roser, som
saaledes er forberedt til Drivning. Førend R.
indstilles til Drivning, afskrabes den øverste Jord,
Potterne gennemvandes godt, og en Blanding af
udbrændt Hestegødning med lidt fosforsur Kalk
og Grus lægges paa og trykkes godt fast; dernæst
bortskærer man de svage Grene og indskærer de
stærkere Skud paa 3-4 Øjne. Saa snart R. er
beskaarne, indflyttes de i et lyst Hus, saa nær til
Glasset som muligt. Bord og Hylder maa være
grundigt rensede forinden. Der holdes en
Temperatur af c. 12-15° C. Der sprøjtes hver Dag en
til to Gange med kuldslaaet Vand, da de sovende
Øjne derved lettere fremkaldes. Saa snart de unge
Skud har fuldt udviklede Blade, ophører
Sprøjtningen paa Planterne, men derimod holder man
Luften fugtig ved at overvande Gulv og Hylder
og samtidig forhøjes Varmegraden til 16-18° C.
Der gives Planterne mere Plads, efterhaanden som
de udvikler sig. Saa snart Knopperne begynder at
vise sig, giver man Planterne en Opbinding, helst
med tynde Stokke, som Løvet efterhaanden kan
skjule; man anbringer Stokkene saaledes, at
Planterne faar en naturlig rund Form. Nu kan man
begynde at vande med flydende Gødning 1 til 2
Gange om Ugen og give Luft i Solskin. Man maa
dog nødig skygge sine Roser, hvad der giver
Bladene en mattere Farve, og de faar lettere Meldug.
Skulde Melduggen alligevel indfinde sig, maa man
blande pulveriseret Svovlblomme med frisk
Kogødning og smøre denne Blanding paa Varmerørene,
hvorfra den fordamper og fylder Luften, saa at
Svampen dræbes, eller overpudre Planterne med
Svovlblomme. Naar Blomstringen begynder, giver
man dem en køligere Plads, for at Floret kan
vare længere. Efter Afblomstringen nedskæres de
paa 3-4 Øjne og omplantes, hvorved der fjernes
en Del af Rodklumpen, saa at Rødderne kan faa
rigelig frisk Jord at arbejde i. Saa snart Vejret
tillader, flyttes de ud paa Friland og nedgraves
paa Bede. Til sildig Drivning af Polyantharoser
kan anvendes Roser okulerede paa R. rugosa, som
har den Fordel for Roser okulerede paa R. canina,
at være stærkere i Væksten med stærkere
forgrenet Rodnet. Disse indplantes efter
Beskæringen i Potter og sættes straks til Drivning, først
paa en lav Temperatur, senere, efter som
Rødderne og Toppen vokser, forhøjes Temperaturen,
og man kan saaledes det første Aar faa smukke
Potteplanter.
L. A.

<sp>Dyrkning i Rosen hus eller Bakke.
Varieteter til Hus</sp>. Foruden de senere i
Artiklen nævnte kan fremhæves Generalsuperior
A. Jansen, Lady Ashtown, Mdm. Abel Châtenay,
Mdm. Segond Weber, Pharisäer og Prince de
Bulgarie, alle Tehybrider. <sp>Kultur:</sp> I ethvert
almindeligt Drivhus, der kan bruges til
Overvintring af Planter, kan man mod Bagvæggen, hvis
det er et ensidigt Hus, plante Roser til at
espaliere opad og langs denne. Man anvender hertil
stærkt voksende Sorter, og især Teroserne
Mareschal Niel og Gloire de Dijon er egnede hertil.
Førstnævnte ynder sandblandet Underlag og trives
mindre godt, hvor der er svært Lerunderlag.
Remontant og Tehybrider vil næppe trives under de
Forhold, som et saadant Hus, hvor der
hovedsagelig skal tages Hensyn til andre Planter, kan byde.
For at faa det bedst mulige Udbytte af frit
udplantede Roser, Blomster af første Rang med lange
Stilke og med fejlfri, mørkegrønne Blade, saaledes
som Nutiden fordrer dem, maa man til denne
Kultur bygge særlige Huse, der ikke har anden
Anvendelse. Sadeltagshuse med Gavlene i Øst-Vest
er absolut at foretrække. Disse kan enten bygges
med stejl Glasflade paa Sydsiden og fladere paa
Nordsiden eller som hosstaaende Afbildning viser.
Gavlene maa delvis være af Glas. I disse Huse
udplantes Roserne paa Rabatter, enten en i
Midten og en paa hver Side eller en paa hver Side,
alt efter som Huset er større eller mindre.
Rabatterne maa inden Plantningen behandles
omhyggeligt og udgraves c. 1 m dybt. I Gruben
lægges Jord, der bestaar af 2/3 gammel Græstørvjord
fra raa Mark og 1/3 gammel Kogødning, der helst
maa have ligget i Bunke et Aar i Forvejen og

<img>Rosenhus.</img>
været stukket om. Man maa sørge for at Huset
er godt drænet, da Rosenrødderne ellers vil lide
for meget om Vinteren, naar Grundvandet staar
højt i Jorden. Har man et velafdrænet
Jordstykke med Lerunderlag og Muldlag af mindst
60 cm Tykkelse, behøver man ikke at tilberede en
særlig Rabat. Madjorden kulegraves og der
iblandes rigelig Kogødning, ligesom det øverste
Lerunderlag løsnes i et Spadestiks Dybde. Det er
ikke heldigt at blande mange Varieteter sammen,
bedst er det kun at have en Varietet i samme
Hus. I alle Tilfælde maa man, naar flere
Varieteter plantes, passe at de har nogenlunde samme
Vækst og Udviklingsmaade. Til Handelskultur er
følgende de bedst egnede: Hadley, mørkerød;
Jonkheer J. L. Mock, stærk rosa — skal i
Solskin skygges godt, da den let bliver brændt paa
Bladene; Kaiserin Augusta Victoria, hvidlig;
Killarney, kødfarvet, og White Killarney, hvid —
især til tidlig Drivning; Mrs. Charles Russel,
mørkrosa og med meget lange Stilke; Ophelia,
laksrosa, meget rigtblomstrende; Richmond,
skarlagen, angribes let af »Rødt Spind«; Sunburst,
gul. Planterne, som anvendes til Udplantning, maa
i Januar være podet paa stærke Stammer af R.
canina (se Forædling I. S. 283) og ved jævnlig
Omplantning og god Pasning være holdt godt i
Vækst. Den indbyrdes Planteafstand er c. 60 cm.
Efter Plantningen, som foretages i Maj, holdes
Huset i klart Vejr let skygget med sparsom
Luftgivning og rigelig Overbrusning. Planterne knibes
jævnlig, og saa snart de er godt i Vækst, vandes
af og til med Gødningvand samt gives ovenpaa
Jorden lidt fosforsur Kalk. Naar Planterne er
tilstrækkelig kraftige til at kunne frembringe
fuldkomne Blomster, gives noget rigeligere Luft og
ingen Skygge. Nattemperaturen maa ikke gaa
under 12—14° C., da Planterne ellers let faar
Meldug og brune Pletter paa Blomster og Blade.
Efter hver Blomstring kan Planterne nedskæres
for at fremkalde ny Vækst, sidste Gang ved
Midten af September. Fra Slutningen af November
bør Planterne hvile; de nedskæres paa kraftigt
Træ, Jorden gødes og omstikkes.
Foraarsdrivningen kan begynde i Jan.-Febr., og Planterne
fremdrives paa samme Maade som angivet under
Potteroser. Om Sommeren gives rigelig Luft samt
hyppig Oversprøjtning og jævnlig Tilførsel af
Gødning. Mod Angreb af Meldug anvendes
Overpudring eller Rygning med Svovl og mod »Rødt
Spind« Overbrusning med koldt Vand. Bladlus
bekæmpes med Tobakspræparater. <sp>Varieteter
til Rosenbakke</sp>: Dr. Andry, Frau Karl
Druschki, Fisher and Holmes, General Mac Arthur,
Mdm. Caroline Testout, Mrs. John Laing, Ophelia,
Ulrich Brunner fils m. fl. Kulturen er i
Hovedsagen den samme som for Roser udplantede i
Hus, men Bakker anvendes nu til Dags kun i
ringe Udstrækning og mest til Foraarsblomstring,
da de paa Grund af deres lille Konstruktion, med
løse Vinduer og Bræddevægge samt i Reglen uden
Varmeindlæg, sjældent giver saa tilfredsstillende
Udbytte ved Efteraarsdrivning. Man kan ved at
sætte Omsats af varm Hestegødning udenom
'fremskynde Væksten om Foraaret mere eller mindre.
Til stærktvoksende Sorter maa Bakkerne være
temmelig høje, For at opnaa et Efteraarsflor kan
enkelte Sorter nedskæres c. 10-15 cm fra Jorden
midt eller sidst i August. Naar Vinduerne da
lægges paa og Planterne holdes med rigelig Vand
og Næringstilførsel, skyder de rask frem med
Skud, der ender med Blomsterknopper. Naar
koldere Vejrlig henad Efteraaret indtræder, maa man
holde Temperaturen oppe paa c. 10-12° C., enten
ved Varmerør, som er ledet ind i Bakken, eller
ved varm Gødningsomsats.
A. P.

<sp>Busketroser</sp>. Mellem de i den første
Artikel omhandlede »ædle Roser« er der, som
omtalt, vel ogsaa en Del E., der egner sig til
Plantning mellem andre Buske i Busketter, men ved
Navnet Busketroser forstaas i Almindelighed, og
saaledes ogsaa her, først og fremmest de ganske
haardføre Rosen-<sp>Arter</sp>, altsaa enkeltblomstrede
Roser, saadanne som ogsaa kendes under Begrebet
»vilde Roser«. Antallet af Rosen-Arter er meget
stort, og for saa vidt de er haardføre, kan de alle
med Rette betragtes som Prydbuske af Værdi,
men dog er der i saa Henseende Forskel, og her
skal derfor nævnes et Udvalg af de mest bekendte
og mest værdifulde. For saa vidt man, som her,
ogsaa vil medtage et Udvalg af de nævnte Arters
fyldtblomstrede Varieteter og Krydsninger, er det
naturligvis ikke muligt at drage nogen skarp
Grænse mellem Busketroser og de i den første
Artikel omhandlede Roser. Adskillelsen ligger i
den Anvendelsesmaade, der kan gives dem, og
vil derfor bedst forstaas af den følgende Artikel,
der omhandler deres Anvendelse og Kultur; men
Grænsen bliver som sagt ubestemt, fordi mange
af de baade foran og her omtalte Roser, hvad
Anvendelsesmaaden angaar, kan henregnes baade til
den ene og til den anden Afdeling. Den største
Værdi som Prydbuske har disse Roser naturligvis
i deres Blonisterrigdom og deres Blomsters
Skønhed, men ogsaa deres Løv kan være smukt, og
hos mange af dem spiller Frugterne ogsaa en
Rolle, ligesom deres forskellige Vækst gør dem
anvendelige paa forskellig Maade. De flestes
Blomstringstid falder sidst i Juni og først i Juli og
er temmelig kortvarig, men flere bliver dog ogsaa
ved at blomstre mere eller mindre rigt i
længere Tid. <sp>R. alba</sp> L., Europa, Orienten. En
mellemhøj eller høj, kraftigvoksende Busk med
anselige hvide Blomster. Medens den oprindelige
enkeltblomstrede Art er sjælden, hører forskellige
fyldtblomstrede Varieteter til de ældste og tidligere
almindeligst dyrkede Roser. Et Par af de mest
bekendte er <sp>Dronningen af Danmark</sp> og
<sp>Maidenblush</sp>, begge svagt kødfarvede. <sp>R.
alpina</sp> L. (R. pendulina L.), Mellemeuropa. En
mellemhøj Busk, tidligblomstrende, allerede først
i Juni, med smukke karmesinrøde Blomster.
Hybenet er hængende, langt valseformet, skinnende
skarlagenrødt, men ikke holdbart. <sp>R. arvensis</sp>
Huds., Ayrshire Rose, Europa. En klatrende eller
nedliggende Busk med meget lange, tynde Grene
og hvide Blomster. Af denne dyrkes der talrige
Former som Slyngroser med fyldte Blomster i hvide
eller lyserøde Farver. Nævnes kan <sp>alba plena</sp>
med fyldte hvide og <sp>Ruga</sp> med fyldte, svagt
kødfarvede Blomster. <sp>R. canina</sp> L., Hunderose,
Europa, Danmark. En velkendt, mellemhøj eller høj
Busk med rosa Blomster og ovale, koralrøde
Hyben, der er haarde og holder sig paa Busken
Vinteren over. <sp>R. Carolina</sp> L., Efteraarsrose,
Nordamerika. En mellemhøj Busk med rosarøde
Blomster i Juli og Aug., undertiden enkeltvis
endnu ind i Septbr. Hybenet uanseligt — <sp>R.
cinnamomea</sp> L., Kanelrose eller Majrose, Europa.
En mellemhøj Busk med rødbrune eller
kanelbrune, glatte Grene. Den blomstrer tidligt, først
i Juni, med rosarøde Blomster. Hybenet er rundt,
skinnende rødt, men ikke holdbart. <sp>R.
hemispærica</sp> Herm. (R. sulphura Ait., R. lutescens
Pursh.), svovlgul Rose, Persien. En mellemhøj
Busk med store lysegule Blomster. Hybenet er
rundt, sortrødt. Den prægtige, fyldtblomstrede
Form <sp>Persian Yellow</sp> er
almindelig dyrket. <sp>R. laxa</sp>
Retz., Turkestan. En mellemhøj
Busk med blaagrønne Grene
med faa, rette eller krumme
Torne, friskgrønne Blade og
hvide Blomster. <sp>R.
lucida</sp> Ehrh., Nordamerika.
En lav, bred og tæt Busk
med smukke, glinsende
mørkegrønne Blade. Den er
længeblomstrende med rosarøde
Blomster i Juli. Hybenet er rundt,
skinnende rødt, men ikke
holdbart. <sp>R. lutea</sp> Mill. Den
gule Rose, Lilleasien, Persien.
En høj Busk, som, hvor den
trives godt, er en af de
smukkeste Busketroser, med
anselige, lysegule Blomster.
Varieteten <sp>R. l. bicolor</sp> (R.
punica Mill., R. bicolor Jacq.),
Tyrkisk Rose eller
Capucinerrose har smukke store
Blomster, indvendig af en
ejendommelig mørkorangerød
Farve, udvendig gule. <sp>R.
macrantha</sp> Desf., muligvis en
Bastard. En lav,
overordentlig smuk Busk med en Fylde
af store, hvide Blomster. <sp>R.
mollis</sp> Sm., Hybenrose,
Europa, Danmark. En velkendt,
mellemhøj eller høj Busk med rosenrøde Blomster
og runde, røde, temmelig holdbare Hyben. <sp>R.
multiflora</sp> Thunb. (R. polyantha Sieb.),
mangeblomstret Rose, Kina, Japan. En klatrende eller
rettere overhængende, smuk og ejendommelig Art
med lange, tynde Grene. Den er umaadelig
blomsterrig, og Blomsterne, der fremkommer i Juli i
store, mangeblomstrede Klaser, er ganske smaa,
af Størrelse som store Jordbærblomster, og hvide.
Ogsaa til denne Art slutter sig nu til Dags mere
eller mindre nær en stor Mængde Slyngroser
saavel som lave, buskformede Roser med fyldte
Blomster i hvide og forskellige rosa Farver. <sp>R.
pimpinellifolia</sp> L. (R. spinosissima L.), Klitrose
eller Pimpinellerose, Europa, Asien, Danmark. En
lav, bred og tæt Busk med Grene og Skud tæt
beklædte med rette og svage Torne eller Børster.
Bladene er smaa, og Blomsterne, der kommer frem
tidlig i Juni, er hvide eller svagt gullighvide;
Hybenet er sortrødt, uanseligt. <sp>R. p. fl. pleno</sp>
er en nydelig lille Busk med smaa fyldte, svagt
gullighvide Blomster. <sp>R. pomifera</sp> Herm.,
Asien, Europa, Danmark, Spansk Hyben. En
mellemhøj Busk med anselige, rosarøde Blomster og
store, pæreformede, røde, temmelig holdbare
Hyben, der undertiden finder Anvendelse til
Syltning. <sp>R. rubiginosa</sp> L., Vinrose eller
Æblerose, Europa, Danmark. En mellemhøj eller
høj Busk, hvis Blade har Duft som Æbler.
Blomsterne er rosarøde og Hybenet ovalt,
orangerødt, haardt og holdbart Vinteren igennem. <sp>R.
rubrifolia</sp> Vill., Rødbladet Rose, Kobberrose,
Sydeuropa. En meget smuk, mellemhøj eller høj
Busk med rødbrune, blaaduggede Grene og Skud
og, især i Forsommeren, brunrøde Blade.
Blomsterne er rosarøde. Hybenet er rundt, mørkerødt,
men blødt og uholdbart. <sp>R. rugosa</sp> Thunb.,
Nordkina, Mantshuriet. En lav eller mellemhøj,
bred og tæt Busk. En af de smukkeste af alle
Rosenarterne med smukke, store, ejendommeligt
rynket-nervede Blade. Blomstringen er rig,
indtræffer tidligt, først i Juni, og varer længe.
Blomsterne er meget store, karminrosarøde, Hybenet er
ogsaa meget smukt, større end hos nogen anden
Rosenart, fladrundt og skarlagenrødt, kødfuldt og
derfor anvendeligt til Syltning, men ikke meget
holdbart paa Busken. Af dens talrige, meget
værdifulde Varieteter kan nævnes: <sp>R. r. alba</sp>, der
har alle Artens gode Egenskaber og meget store,
renhvide Blomster. <sp>Kaiserin des Nordens</sp>
med fyldte, purpurviolette Blomster. Af
Krydsninger, der staar R. r. nærmest, er den allerede
i første Artikel nævnte <sp>Mdm. Georges</sp>

<img>Rosa rugosa alba.</img>
<sp>Bruant</sp> en af de aller værdifuldeste af alle
Busketroser. Den danner en mellemhøj eller høj,
bred og tæt Busk med en Rigdom af store,
'halvfyldte, stærkt duftende, renhvide Blomster, der
som store Knopper ihar en meget smuk, langstrakt
Form. Blomstringen varer, rigt og uden
Afbrydelse, hele Sommeren til hen paa Efteraaret,
<sp>R. sempervirens</sp> L., Sydeuropa. En
klatrende eller nedliggende Busk med meget lange,
tynde Grene. Dens Blade er noget læderagtige, til
Dels stedsegrønne, glinsende mørkegrønne, og dens
Blomster er hvide. Af de til denne hørende
Slyngroser er <sp>Félicité et Perpétue</sp> med store
Klynger af fyldte, hvide Blomster, en af de mest
bekendte. <sp>R. sericea</sp> Ldl., Kina. Høj Busk med
meget store røde Torne og firetallige hvide
Blomster. <sp>R. setigera</sp> Michx., Prærie-Rose,
Nordamerika. En klatrende eller overhængende Busk
med meget lange, tynde Grene og i August en
Fylde af rosarøde Blomster. Nærmest til denne
hører en Rajkke prægtige Slyngroser med fyldte
Blomster, af hvilke kan nævnes: <sp>Beauty of
the Prairies</sp>, rigtblomstrende med letfyldte,
rosarøde Blomster. <sp>Belle de Baltimore</sp>,
rigtblomstrende med fyldte, hvide Blomster. <sp>Eva
Corinna</sp> med fyldte, lysrosa og
<sp>Triomphante</sp> med fyldte, rosarøde Blomster. <sp>R.
Wichuraiana</sp> Crép., Japan (se Side 297).
A. B.

<sp>Anvendelse</sp>. Under Begrebet Busketroser
kan paa en Maade henføres alle de haardføre Arter
og Varieteter, som, i Modsætning til de
remonterende Afdelinger, er fuldt haardføre paa Friland
og ved deres Vækst og Habitus ikke egner sig til
Anbringelse imellem disse, f. Eks. alle
Provenceroser, muscosa, centifolia m. fl., der ligesom
Varieteterne af R. alba, R. pimpinellifolia fl. pl.,
Persian Yellow, R. lutea bicolor o. l., vel kan
anbringes i særskilte Bede og Rabatter, men egner
sig bedst til og finder lettest Anvendelse i
Smaapartier eller som Randbuske i Solsiden af
Busketter, for de førstnævntes Vedkommende ogsaa af
den Grund, at deres hele Udseende tiltrænger
Baggrund af tættere Buske. Af Busketroserne kan
flere, hvoriblandt særlig de to sidstnævnte og de
to længe blomstrende R. rugosa alba og Mdm.
George Bruant, finde velegnet Anvendelse som
fritstaaende paa mindre Plads. R. lucida er lav, taaler
Skygge, breder sig ved Rodskud og er brugbar til
Bunddække og til at beklæde og fastholde Jorden
paa Skrænter. R. rubrifolia er en god Kontrast
til lysløvede Buske og velegnet til mindre
Partiplantning, R. pimpinellifolia trives paa sandet, tør
Jord og kan benyttes til uklippet, mindre Hæk
R. alpina og R. rubiginosa virker godt i Grupper
med Sirfrugter, sidstnævnte er tillige fortrinlig
til Hæk, hvor den har fri Luft, og naar den kun
klippes stærkt om Vinteren. R. multiflora maa i
alle Tilfælde have fri Plads, R. Wichuraiana bør
anbringes for umiddelbar Iagttagelse paa
Jordknolde, Træstubbe, nøgne Stene o. l. I øvrigt
anvendes de buskformede Arter under Hensyn til
deres Vækst og Blomster paa forskellig Vis i
Busketter, de stærktvoksende og stærkttornede R.
canina og R. rubiginosa ogsaa imellem Slaaen,
Tjørn o. l., hvor man tilsigter at danne tætte,
vilde Hegn eller Krat, eventuelt som Tilflugtssted
for Fuglevildt. Af de slyngende Arter kan en
enkelt Plante eller en enkelt Sammenplantning
undtagelsesvis finde Anvendelse i Busketter, men frit
udplantede, uden Støtte, egner de sig bedre til
Dækning af Skrænter, hvor de, foruden at gøre
Nytte, opnaar langt mere Virkning ved deres lette,
ubundne Vækst. I øvrigt anvendes de til
Beklædning af Mure, Verandaer, fritstillede Træ- og
Jærnstativer, eller blot støttet til sammenbundne
Stokke, og man benytter til dette Brug fortrinsvis
smukke Varieteter som Turners Crimson Rambler,
Belle Baltimore, Aglaia, Féllcité et Perpétue,
Carmine Pillar o. s. v. Okuleret paa Højstamme er
flere af disse anvendelige som Hængeroser paa
Plæner, paa Gravsteder, som Midtparti i Bede med
lave Bundplanter o. l., men kun paa Steder med
Læ. Til Dækning af Mure o. s. v. kan ogsaa
anvendes stærktvoksende Te- og Noisetteroser.
<sp>Kultur:</sp> De fleste Busketroser formeres ved
Rodskud, de øvrige formeres i Almindelighed ved
Okulation, enkelte dog ved Stiklinger og
Aflægning. Om Anvendelse og Formering af R.
henvises i øvrigt til foranstaaende Artikel.
J. B.

<table>
<td 3 c><sp>Oversigt over Sygdomme paa Rose</sp>.
<td 3 c><sp>Svampeangreb</sp>.
<td>A.<td 2>Unge kraftige Skud svulmer tenformigt<br>op; Barken spalter paa langs; i<br>Sprækkerne udvikles løst, svampet Væv <sp>Vandsot</sp>.
<td>B.<td 2>Svampeangreb paa Grene, Blade og<br>Knopper.
<td><td>a.<td>Hvidligt eller graaligt, meget udbredt<br>Svampevæv med melet, støvende<br>Overflade ... <sp>Meldug</sp>.
<td><td>b.<td>Orangefarvede eller gule, senere sorte<br>Rustpletter eller -prikker .. <sp>Rosenrust</sp>.
<td>C.<td 2>Svampeangreb paa Blade, der falder<br>tidligt af.
<td><td>a.<td>Smaa røde, kantede Pletter med en fin,<br>hvid Skimmel paa Undersiden. Kun i<br>Væksthuse ... <sp>Rosenskimmel</sp>.
<td><td>b.<td>Runde, brune Pletter med straalet<br>Tegning ... <sp>Straaleplet</sp>.
</table>
F. K. R.

<table>
<td 3 c><sp>Skadedyr</sp>.
<td r>I.<td 2>Angreb paa Stængler og Skud.
<td><td>1.<td>Paa Barken, især af Centifolier, suger<br>hvide ... <sp>Skjoldlus</sp>.
<td><td>2.<td>De unge Skud suges af ... <sp>Bladlus</sp>.
<td><td>3.<td>De unge Skud, især af visse Sorter,<br>udhules og visner. Larven af<br>
<sp>Borende Rosenhveps</sp>.
<td r>II.<td 2>Angreb paa Bladene.
<td><td>1.<td>I sammenspundne Blade lever 16fodede<br>Larver af flere ... <sp>Viklere</sp>.
<td><td>2.<td>I sammenrullede Blade lever den<br>22fodede Larve af en ... <sp>Bladhveps</sp>.
<td><td>3.<td>Bladene gnaves fra Randen,<br>gennemhules eller skeletteres af forskellige<br>frilevende Larver af ... <sp>Bladhvepse</sp>.
<td><td>4.<td>Paa især vilde Roser dannes der store,<br>kugleformede, moslignende,<br>stærktfarvede Galler, delte i Rum —<br>»Bedeguarer« ... <sp>Rosen-Galhveps</sp>.
<td><td>5.<td>Af Bladene skæres der store,<br>cirkelformede Udsnit af .. <sp>Tapetsererbien</sp>.
</table>
<table>
<td>6.<td 2>Bladene faar et gulgraat Udseende.<br>Paa deres Underside suger gulgrønne<br>
letbevægelige Dyr ... <sp>Rosencikaden</sp>.
<td>7.<td 2>Bladene udsuges af ... <sp>Spindemider</sp>.
</table>
A. T.
</chapter>

<chapter name="Rosanowia">
<b>Rosanowia</b> se <sp>Sinningia</sp>.
</chapter>

<chapter name="Rosarium">
<b>Rosarium</b> se <sp>Rosenhave</sp>.
</chapter>

<chapter name="Rosenalléer">
<b>Rosenalléer</b> se <sp>Rosa</sp>.
</chapter>

<chapter name="Rosenbladhveps">
<b>Rosenbladhveps</b> se <sp>Bladhvepse</sp>.
</chapter>

<chapter name="Rosencikade">
<b>Rosencikade,</b> rosenstriten (s.) (Typhlocyba
rosæ L.), er et lille, c. 4 mm langt,
gulgrønt Insekt, som lever paa Rose, Æble m.
fl. Træer og Buske. Om Efteraaret borer
Hunnerne deres smaa Æg ind under
Aarsskuddenes endnu bløde Bark. Det følgende
Foraar fremkommer smaa gulgrønne Larver
med lange Ben og børstefine Følehorn. Saavel
Larver som fuldvoksne opholder sig
fortrinsvis paa Bladenes Underside. Ved Sugningen
opstaar lyse, graagule Pletter paa Bladenes
Overside. Efterhaanden bliver de talrige og
giver Bladene en graagul Farvetone; er
Dyrene talrige, visner Bladene snart og falder
af. Naar man i god Tid, mens Larverne er
smaa, sprøjter med Kontaktgifte, Nikotin,
Kvassia etc., kan man let bekæmpe
Skadedyrene.
A. T.

<img>Rosencikade paa Æbleblad.
a. fuldtudviklet, b. Larve, næsten udviklet.</img>
</chapter>

<chapter name="Rosengeranie">
<b>Rosengeranie</b> se <sp>Pelargonium</sp> roseum.
</chapter>

<chapter name="Rosengrupper">
<b>Rosengrupper</b> se <sp>Rosa</sp>.
</chapter>

<chapter name="Rosenhaven.">
<b>Rosenhaven.</b> Den store Yndest, som Rosen har
tilkæmpet sig, og det store Antal Varieteter, der
efterhaanden er tilvejebragt, har foraarsaget, at
man anvender særlige R., dels fordi man der bedre
kan give Rosen den Kultur, som den kræver, og
dels fordi mange af Roserne en stor Del af
Somnieren er uden dekorativt Værd. Til Rosengrupper
paa Plænerne maa man vælge de Former og
Varieteter, som har den længste Blomstringstid, er
rigtbærende og har smukt Løv; i R. kan derimod alle

<img>Fig. 1. Rosenhave</img>
Roser finde Anvendelse. Til R. udvælges en Plads,
hvor Jordbunden er egnet til Roser. Jorden maa
behandles dybt og tilføres rigelig Gødning,
Beliggenheden bør være lun, helst maa R. være
omgivet af Hæk eller Buskads uden stærktvoksende
Træer, som skader ved at sende deres Rødder ind
i R. Mod Syd og Øst maa R. være aaben, saa at
Morgensolen kan komme Planterne til gode. For
R.'s Inddeling kan man ikke opstille bestemte
Regler, det maa rette sig efter de lokale Forhold
og Øjemedet. Roserne tager sig godt ud baade i
Rabatter med ensartet Beplantning eller med
afvekslende lave og højstammede Planter og i
Grupper, man kan lade dem slynge sig op ad
Stativer, Espalier eller lette Lysthuskonstruktioner
eller anvende dem som Guirlander. Fig. 1 og 2
viser Eks. paa R. Til Indfatning om de enkelte
Bede i R. kan anvendes Græs eller
Indfatningsplanter som Buksbom o. l. Indfatning af Eg og
Bøg anvendes ogsaa, men er paa Grund af den
stærke Roddannelse hos disse Planter kun
anbefalelige i særegne Tilfælde. Stedsegrønne
Plantninger omkring R. forskønner denne, ligesom
enkelte, stedsegrønne Grupper eller fritstaaende
Planter kan anbringes i R. under større
Forhold.
E. G.

<img>Fig. 2. Rosenhave.</img>
</chapter>

<chapter name="Rosenkaal">
<b>Rosenkaal,</b> <sp>Brassica oleracea bullata
gemmifera</sp> D. C. (Cruciferæ). <sp>Amager</sp>,
<sp>Pariser</sp>, <sp>Hercules</sp>, <sp>Dalkeith</sp> og
<sp>Bangholm</sp> maa kaldes gode Varieteter, naar
man avler Frø af udsøgte Planter, hvad der er en
Nødvendighed for at faa en ensartet og god Vare.
Dalkeith og Bangholm giver meget regelmæssige
Hoveder, især er Dalkeith en i alle Maader
udmærket R. <sp>Kultur:</sp> Frøet saas paa en
Sydrabat eller et andet solrigt og lunt Sted i April,
saa snart Jorden er tjenlig. Naar Planterne har
skiftet Blade, maa de udtyndes til 5 cm Afstand.
Sidst i Maj udplantes de med 60 cm Afstand
mellem Rækkerne og 60 cm mellem Planterne i
Rækken. Jordstykket til R., der helst bør være
kulegravet, hollandskgravet eller dybtpløjet og i
god Gødningskraft, behøver ikke at være nygødet;
trænger Stykket til Gødning, gives helst godt
forraadnet Gødning og ikke for rigelig. Stærkt
gødet Jord og tæt Plantning giver Anledning til,
at Hovederne bliver løse og aabne. Har man Ajle,
vil det have en gavnlig Indvirkning paa Kaalens
Udvikling, om Jorden i Vintertiden overvandes
et Par Gange dermed. Jorden maa helst være
noget lerblandet eller rettere sagt en god
Kulturjord. Kaalen hyppes og Stykket holdes rent; den
kan være tjenlig til Brug først i Oktbr., men
bliver langt finere og bedre længere hen. Vil
man fremskynde Udviklingen af Hovederne, f.
Eks. til Udstillingsbrug, knibes Hjertet af nogle
af de mest fremskredne Planter først i Septbr.
Da R. bruger hele Sommeren til sin Udvikling,
kan den ikke med Fordel plantes senere end
angivet, men er det veldyrket R. af Dakeith eller
en anden god Varietet, kan den holde sig til
Foraaret, naar den bryder igennem. R. er ikke
fuldt ud haardfør, men maa dækkes i streng
Barfrost, da den ellers i meget kort Tid kan
ødelægges. Til Forskel fra Grønkaal, der først tager
Skade længere hen paa Foraaret, naar der
indtræder streng Barfrost samtidig med stærk Sol
om Dagen, tager R. lige saa ofte Skade i den
mørke Tid. Paa Stykket, hvor den staar, kan den
ikke dækkes, det er derfor nødvendigt, hvis det
er overkommeligt, at opgrave den sent om
Efteraaret med saa megen Klump som muligt og
indslaa Planterne paa et lunt Sted, men dog ikke
alt for tæt sammen, da der maa være Lufttræk
mellem Stokkene, der sættes i lidt skraa Stilling.
Bliver Kaalen dækket af Sne, er det
tilstrækkeligt, men man maa have Dækkemateriale ved
Haanden, helst Granris, som lægges paa i
Barfrost. Et Lag af gode, tætte Granris er
tilstrækkeligt, og det skader ikke, om Risene bliver
liggende over Kaalen, naar mildere Vejr indtræder.
Er man henvist til at dække med Halm, som
egner sig bedst næst efter Granris, maa denne
fjernes i mildt Vejr, da Kaalen ellers raadner under
Dækket. R.'s Fjender er de samme, som
hjemsøger de andre Kaalarter; se under Hovedkaal,
dog er R., naar den overvintrer paa Voksestedet,
tillige meget udsat for at ødelægges af Skovduer
i den strengeste Vintertid, og den er vanskelig
at beskytte.
N. H.
<sp>Rosenkaal til Frøavl</sp>. Toaarig.
Krydsningsforhold som ved andre Kaal (se Blomkaal).
Avlen er ret sikker og sker omtrent som nævnt
ved Grønkaal. Dog stiller R. større Krav til
Jordbund og Gødning, omtrent som Hvidkaal.
Ikke for fugtig Jord til Overvintring paa
Voksestedet. Da der gaar mange daarlige og urene
Stammer i Handelen, er omhyggelig Stamfrøavl
og Udsortering baade om Efteraaret af de uægte
og om Foraaret af de daarligst overvintrede
nødvendig, ogsaa til godt Brugsfrø. Til Stamfrø saas
paa alm. Maade paa Bed i April, og udplantes
sidst i Maj-først i Juni; Afstand mellem
Rækkerne 65-70 cm og 50-60 mellem Planterne.
Til Brugsfrø kan saas noget senere, og man kan
saa paa Bed og senere udplante, eller saa paa
Blivestedet som nævnt ved Vinter-Hvidkaal.
Inden Vinteren vrages alle uægte Planter, hvorved
særligt maa ses paa Stokkenes Højde,
Sidehovedernes Form, Fasthed og Størrelse og paa, at
de sidder tæt. Overvintres gerne paa Voksestedet;
kun Stamplanterne optages, indslaas og dækkes
maaske lidt med Grantop. Om Foraaret udskydes
de vinterlidte; tomme Pladser udfyldes med
Planter fra Yderrækkerne. Plejen i 2. Sommer
omtrent som hos Hvidkaal; Frømodningen, som sker
i Aug., Høst og Udbytte ligesaa. 100 gr =
30-35,000 Frø. Sygdomme og Skadeinsekter, se
Hovedkaal.
H. G—m.

<sp>Rosenkaal</sp>. <sp>Anvendelse:</sp> Bruges kogte
ustuvede som »Grøntret«, til stegt Kød med og
uden Smør. Anvendes desuden stuvet, til Suppe,
i Gratin, Farsbudding o. s. v. Se Henkogning.
M. L.
</chapter>

<chapter name="Rosenmandel">
<b>Rosenmandel</b> se <sp>Prunus triloba</sp>.
</chapter>

<chapter name="Rosenrust">
<b>Rosenrust,</b> <sp>Phragmidium rosæ</sp>, er en
hekendt Plage for dyrkede Frilandsroser, især
Centifolier og højrøde Remontanter, medens Te-,
Polyantha- og Bourbonroser er modstandsdygtige.
I Forsommeren viser sig de store, orangegule
Skaalrusthobe paa Stængler og unge Skud,
senere bedækkes Bladenes Underside af gule
Sommersporehobe og til sidst af et sort Støvlag af
Hvilesporer, hvilket i høj Grad mispryder
Rosenbuskene og desuden bevirker, at Bladene tidlig
gaar ud af Funktion og visner; det maa
anbefales, om Efteraaret at sammenrive og brænde
de nedfaldne Blade
under de rustbefængte
Buske og i Forsommeren at
opsøge og nedskære de
forholdsvis faa
Skaalrusthobe.
F. K. R.


</chapter>

<chapter name="Rosenskimmel">
<b>Rosenskimmel,</b>
<sp>Peronospora sparsa</sp>,
der optræder i
Væksthuse paa Teroser og gør
megen Skade, idet den
i alt for fugtig og varm
Luft breder sig hurtigt
til alle Roserne, paa hvis
Blade den fremkalder
røde Pletter og bevirker,
at de efter faa Dages
Forløb falder af. R.
bekæmpes ved stadig
Fyring og ved at give rigelig Luft Dag og Nat,
saaledes at Dugdannelse om Natten forhindres, samt
ved Sprøjtning med Bordeauxvædske.
F. K. R.
</chapter>

<chapter name="Rosenskottstekeln">
<b>Rosenskottstekeln</b> (s.) se <sp>Borende
Rosenhveps</sp>.
</chapter>

<chapter name="Rosens Straaleplet">
<b>Rosens Straaleplet</b> (Actinonema rosæ) er et
Svampeangreb hos Roser, der viser sig som
kresrunde, rødbrune Pletter paa Bladenes Overside;
Pletterne er forsynede med fine Linier, der
udstraaler fra deres Midte. Ved stærke
Angreb af S. kan Bladene falde alt for tidligt af. S.
kan forebygges ved hyppig gentagne Sprøjtninger
med Bordeauxvædske eller bedre Kobber-Ammoniak-
eller med Formalinvædske (1-500). De visne Blade
fjernes og uskadeliggøres om Efteraaret.
F. K. R.

<img>Rosenblad
med Straaleplet.</img>
</chapter>

<chapter name="Rosenstritar">
<b>Rosenstritar</b> (s.) se <sp>Rosencikade</sp>.
</chapter>

<chapter name="Rosenvikler">
<b>Rosenvikler.</b> En Mængde saak. Viklere, hvis
Larver sammenruller eller sammenknytter
Bladene, ikke mindst i Skudspidserne, lever paa
Roser. Mod disse Dyr kan man selvfølgelig anvende
Sprøjtning med Arsenikgifte, men i Reglen
vinder man mere ved at afplukke Larverne med
Haanden.
A. T.
</chapter>

<chapter name="Rosmarin">
<b>Rosmarin,</b> <sp>Rosmarinus officinalis</sp> L.
(Labiatæ), Halvbusk fra Sydeuropa. Urten bruges
i Medicinen, afgiver en æterisk Olie og benyttes
tillige som Krydderi. Sjældnere finder R.
Anvendelse som Prydplante i Potte. Den er ikke
haardfør nok til at overvintre paa Friland uden
Dække. <sp>Kultur:</sp> Formeringen sker ved Deling
eller Stiklinger; den fordrer god Jord.
J. J. H.
</chapter>

<chapter name="Rosmarinlyng">
<b>Rosmarinlyng</b> se <sp>Andromeda</sp>.
</chapter>

<chapter name="Rotangpalme">
<b>Rotangpalme</b> se <sp>Calamus</sp>.
</chapter>

<chapter name="Rotter">
<b>Rotter</b> og Mus, råttor, möss, sorkar (s.).
Under Navnet Rotter forstaas ofte af Lægmænd
saavel de ægte Rottearter (Mus) som de saakaldte
Markmus (Microtus [Arvicola]). De første, som
hovedsagelig (undtagen Skovmusen) træffes i
Huse eller i hvert Fald i Menneskers umiddelbare
Nærhed, udmærker sig ved et spidsagtigt
udstrakt Hoved, lange og godt synlige Yderøren
samt Hang Hale. De har praktisk taget ingen
Betydning for Havedyrkningen. De sidstnævnte,
Markmusene, er derimod af stor økonomisk
Vigtighed. De har et relativt kort og stumpnæset
Hoved, korte Yderøren, som helt eller til Dels er
skjulte i Pelsen, samt en forholdsvis kort Hale.
I de nordiske Lande forekommer et Flertal
Arter af denne Gruppe, men kun to er af Vigtighed
for Havedyrkningen: <sp>den almindelige</sp>
Markmus, åkersorken (s.) (Microtus [Arvicola]
agrestis L.) samt Jordrotten, vattensorken (s.)
(Microtus terrestris L. = Arvicola amphibius L.).
Den første er omtrent af Størrelse som Husmusen
og lever i Gange, som den graver meget nær
Jordskorpen, eller i f. Eks. Græsmarker. I
snerige Vintre gør denne Art Skade paa mange
Frugttræer, allehaande Løvtræer og Buske ved
at afgnave Barken ovenfor Jorden. Da dette
muliggøres ved Sneen, som ligger tæt til Stammer
og Grene (Husmusen kan ikke klatre),
modvirkes Beskadigelsen, naar man tramper Sneen ned
ind til Træerne eller om den paa anden Maade
bortskaffes. Den anden Art, Jordrotten, er et
ikke mindre slemt Skadedyr i Frugthaven, idet
den afæder Rødderne paa endog temmelig store
Træer (indtil 15 Aar). Et saadant Træ viser sig
snart sygeligt, staar test i Jorden og falder let.
Jordrotten er dobbelt saa stor som Markmusen
og graver derfor Gange af Omfang som en Arm.
Den folder sig i Reglen paa større Dybde, saa
man ikke kan følge Gangens Vej uden Gravning.
Jordrotterne samler om Efteraaret store
Vinterforraad af Kartofler og Rodfrugter, og bliver
derfor ofte til Fortræd ogsaa i Køkkenhaven. Mod
Jordrotterne har man prøvet flere forskellige
Midler med vekslende Resultat; ret gode saadanne er
vundet ved i Gangene at indlægge Brød forgiftet
med Bariumkarbonat; men nok saa godt
Omdømme har Anvendelse af det danske
Bakteriepræparat Ratin vundet. Dette Middel anvendes helst
om Efteraaret eller Foraaret og indlægges i
nyaabnede Gange, hvorved man saa meget som
muligt maa undgaa at berøre den forgiftede
Lokkemad. I Egne, hvor Jordrotterne er særlig
talrige og vanskelige at udrydde paa nævnte Maade,
beskytter man unge Træer ved at plante dem ind
i Jorden nedsænkede Cylindre af galvaniseret
Hegnstraad med passende Maskevidde. Om Bek. af
Rotter og Mus, se endvidere under Træplanters
Tiltrækning.
A. T.
</chapter>

<chapter name="Roupellia">
<b>Roupellia</b> (Apocynaceæ), Varmhusplante. <sp>R.
grata</sp> Wall. & Hook., Sierra Leone, med store,
vellugtende Blomster, der er hvide, senere
gullige med røde Rande. <sp>Kultur:</sp> Formeres ved
Frø og Stiklinger af unge Skud i Sand under
Glasklokke paa Undervarme. Dyrkes bedst i en
Blanding af Græstørv-, Tørve- og Bladjord med
Sand og Trækul og ved en Temperatur af 20-25°
C. Omplantes et Par Gange om Sommeren, vandes
jævnlig med flydende Gødning, naar Væksten er
kraftig, og faar saa rigelig frisk Luft, som det
kan forenes med Temperaturen og passende
Luftfugtighed. Naar Væksten afsluttes i Aug.,
udsættes Planten for fuld Sol for at modne Træet,
hvad der betinger god Blomstring. Vandingen
indskrænkes efterhaanden, og Vintertemperaturen kan
gaa ned til 15° C., Blomstring vil da indtræde i
det andet Foraar.
M. H.
</chapter>

<chapter name="Rubus">
<b>Rubus</b> (Rosaceæ). Klynger, haardføre, oprette,
nedliggende eier klatrende Buske eller Halvbuske.
Nærmest af Habitus som Hindhær, d. v. s. oprette
Buske uden Torne eller med smaa, oftest
børsteformede Torne er følgende: <sp>R. deliciosus</sp>
Torr., Nordamerika, en mellemhøj Busk med
smukke, haandlappede Blade og i Maj en Fylde
af store, enkeltvis siddende, hvide Blomster. <sp>R.
idæus</sp> se Hindbær. <sp>R. nobilis</sp> Rgl.,
Bastard mellem R. odoratus og R. idæus; mellemhøj
Busk med baade trelappede og tredelte Blade og
i Juli røde Blomster i Halvskærme. <sp>R.
nutkanus</sp> Moc., Nordamerika; mellemhøj Busk
med smukke, store, dybt haandlappede Blade og
i Juli store hvide Blomster i faablomstrede
Halvskærme. <sp>R. odoratus</sp> L., Nordamerika,
Amerikansk Hindbær, mellemhøj Busk med smukke,
store, dybt haandlappede Blade og i Juli store
røde Blomster i Halvskærme. <sp>R. spectabilis</sp>
Pursh., Nordamerika, mellemhøj Busk med
tredelte Blade med dybtlappede Afsnit. I Maj
smukke enkeltvis siddende, røde Blomster.

Nærmest af Habitus som Brombær, d. v. s. mere
eller mindre nedliggende, overhængende eller
slyngende Buske, oftest stærkt tornede, er følgende:
<sp>R. bellidiflorus</sp> C. Koch. (R. fruticosus fl.
roseo pleno hort.), slyngende Busk med smukke,
store, rosenrøde, fyldte Blomster i store
Halvskærme i Juli-Aug. <sp>R. cratægifolius</sp> Bge.,
Nordkina, Japan, høj Busk med tykke, oprette,
stærkt tornede, ufrugtbare og svagere, nedliggende
eller slyngende, frugtbare Skud. Bladene er
smukke, store eller meget store, dybt
haandlappede. I Juni har den hvide Blomster i
Halvskærme. <sp>R. fruticosus fl. albo pleno</sp>,
slyngende med smukke, store, hvide, fyldte
Blomster i store Halvskærme. <sp>R. laciniatus</sp> Willd.,
Hjem ubekendt, meget smuk slyngende Busk med
smukke, tre- eller femdelte Blade, hvis enkelte
Afsnit atter er dybt fjerfligede. Blomsterne i Juli
er smaa, rosenrøde. <sp>R. leucodermis</sp> Dougl.,
Nordamerika, mellemhøj Busk med overhængende,
hvidduggede Skud, tre- eller femdelte Blade og
hvide Blomster. <sp>R. phoenicolasius</sp> Maxim.,
Japan, mellemhøj, kun paa gunstig Vokseplads
helt haardfør Busk med oprette, ufrugtbare og
nedliggende eller slyngende frugtbare Skud, tæt
beklædte med lange, purpurrøde Kirtelhaar, der
giver Planten et ret ejendommeligt Udseende.
Bladene er tre- eller femdelte, paa Undersiden
sølvhvide. Blomsterne er rosenrøde og fremkommer

<img>Rubus deliciosus.</img>
i Juni, og saavel Blomstens Bægre som
Blomsterstandens Forgreninger er ligeledes tæt besatte
med de omtalte purpurrøde Kirtelhaar. Frugten
er orangerød. <sp>R. triphyllus</sp> Thunb., Kina,
Japan, Himalaya; mellemhøj, overhængende eller
nedliggende Busk med tredelte Blade og i Juli
smaa, røde Blomster i Halvskærme. Frugten er
lille og skinnende rød. Foruden de nævnte,
findes der en stor Mængde Arter, der staar R.
fruticosus, almindelig Brombær, meget nær og
ligner denne overmaade meget baade i Vækst,
Bladform og Blomster. Nogle af disse og af de
ovenfor omtalte kan ogsaa nok dyrkes for
Frugtens Skyld, om der end dertil foretrækkes visse,
særlig egnede Arter, som er omtalte under
»Brombær«.
A. B.

<sp>Anvendelse:</sp> Med Undtagelse af R. idæus
er alle de nævnte hindbæragtige Arter velegnede
for Busketter. R. spectabilis har forøget Værdi
som skyggetaalende, ved tidlig Blomstring og ved
robust, stærk Rodvækst, ikke alene hos
Hovedplanten, men ogsaa hos dens mange Rodskud, og
den er ved denne Egenskab en af de bedste
Planter til at støtte og fastholde Jorden i brudte
Formationer, paa Skraaninger o. l. Den almindeligst
kendte R. odoratus virker bedst, naar den er
plantet i Partier, og da den taaler Skygge, kan den
paa denne Maade fortrinsvis anvendes som
Bundplante under letbyggede eller lysløvede Træer som
Robinia, Gleditschia, Birk, Sølvpoppel o. s. v. De
brombæragtige R. kan hovedsagelig benyttes til
Dækning eller Beklædning af solrige Skrænter,
R. triphyllus ogsaa til tørre Skrænter. R.
bellidiflorus og R. laciniatus i Solsiden af større
Stenpartier, førstnævnte ogsaa som fritstaaende,
eventuelt støttende sig til Sten, Trægrene eller
Træstubbe, og sidste, som taaler Skygge og bevarer
sit Løv længe, til Bunddække som R. odoratus
og, for Frugternes Skyld, som espalieret ved
Sydmur, hvor den passes med aarlig Borttagelse af
tørre Grene og med Tilbinding. Det rødladne hos
R. phoenicolasius kommer bedst til Syne foran
lysløvede Buske paa lun Plads, og den hvidlige
Bark hos R. leucodermis virker bedst i Forening
med Cornus tatarica o. l. <sp>Kultur:</sp> De
hindbæragtige R. formeres alle ved Rodskud. Flere
af de brombæragtige kan ogsaa formeres paa
denne Maade, og især efter Nedskæring eller
Fjernelse af ældre Planter fremkommer
almindelig en Mængde Rodskud, som ved forsigtig
Optagning det følgende eller næste Foraar kan tjene
til Formering. Dette er især Tilfældet med R.
laciniatus og R. fr. fl. pl. Flere kan formeres
ved Rodstykker, som erhverves ved Optagning af
Planter om Efteraaret eller tidlig Foraar.
Stykkerne tilskæres 10-15 cm lange, helst forsynede
med lidt Smaarødder, og plantes med Topenden
et Par cm under Jordfladen i letmuldet, varm
Jord, hvor de dækkes godt med gammel Gødning
el. l. for at hindre Udtørring. For de Arter, som
kun sparsomt giver Rodskud, og følgelig ogsaa
kun vanskelig kan formeres ved Rodstykker, f.
Eks. bellidiflorus, sker Formering ved i Juli eller
Aug. at trykke Spidsen af stærke Sommerskud
ganske lidt ned i Jorden og hæfte Skuddet fast
med Kroge. I Løbet af Efteraaret fremkommer
da paa Grenens Spids en eller flere frodige,
afstumpede Grendannelser, der som Regel samtidig
forsynes rigeligt med Rødder og, efter godt
Vinterdække, om Foraaret vokser frem til stærke,
om Efteraaret brugbare Planter. De her
omhandlede R. ynder let, men dog nærende, ikke stærkt
fugtig Jord, og de angivne Kulturer og
Formeringsmaader praktiseres ikke med Sikkerhed
under modsatte Forhold. R. odoratus og R.
nutkanus breder sig ofte utilbørligt ved Rodskud i
Busketter, Rodskuddene maa da fjernes ved
Opgravning.
J. B.

<sp>Rubus arcticus</sp>, Nord-Europa (Rosaceæ)
Åkerbär (s.) Aakerbær (n.). Bladene trekoblede
med ægdannede, savtakkede Smaablade.
Blomsterne rosenrøde, 1-3 paa hver Stængel. 15 cm.
Juni-Juli. Plantes paa Stenhøj paa fugtig Plads
i moseagtig Jord. Formeres ved Deling.
A. L.
</chapter>

<chapter name="Rudbeckia">
<b>Rudbeckia</b> (Compositæ). <sp>Enaarige</sp>: <sp>R.
amplexicaulis</sp> Vahl., Meksiko; 60-100 cm
høj; Blomsterne er orangegule med kegleformet,
purpurbrun Skive. <sp>R. bicolor</sp> Nutt.,
Nordamerika; 30-60 cm høj; ren gul, den nederste
Del af Kronen mørkpurpur, kegleformet,
sortpurpur Skive. <sp>R. b. superba</sp>, store Blomster,
der er gule med store, mørke Pletter ved Grunden
og sortpurpur Skive. Ovennævnte R. er meget
rigtblomstrende, enaarige Sommervækster,
anvendelige til Blomsterbede og Rabatter; Blomsterne,
der fremkommer i Juli-Septbr., er gode til
Afskæring. <sp>Kultur:</sp> Frøet saas i April i kold
Bænk eller Potte; Planterne udplantes i Maj med
30 cm Afstand. Frøets Spirekraft 1-2 Aar;
Spiring i Løbet af 1-2 Uger. <sp>Fleraarige</sp>: <sp>R.
columnaris</sp> Sims. (R. Drummondii Paxt.,
Obeliscaria pulcherrima hort.), Meksiko, Staude;
40-60 cm høj; citrongul Blomst med 30 cm høj
cylinder- eller søjleformet Skive; blomstrer i
Juli-Septbr. <sp>R. fulgida</sp> Ait., Nordamerika, Staude;

<img>Rudbeckia laciniata fl. pl.</img>
50-80 cm høj; orangegul med kegleformet,
mørkpurpur Skive; blomstrer i Aug.-Oktbr. <sp>R.
laciniata</sp> L., Nordamerika, Staude; 1,80-2,50 m
høj; gul med grønliggul Skive. <sp>R. l. flore
pleno</sp> 2-2,50 m høj, dekorativ Staude med
smukt Løv og smukke, fyldte, gule Blomster i
August-September. <sp>R. l. nitida Autumn
Glory</sp>, 1 1/2-2 m høj Staude med smukke
guldgule Blomster i Septbr.-Oktbr. <sp>E. purpurea</sp>
L. (Echinacea purpurea Moench.), Louisiana,
Staude; 80-100 cm høj; meget smukke,
rosapurpur Blomster med mørkpurpur Skive; blomstrer
i Aug.-Septbr. <sp>R. speciosa</sp> Wender
(Neumannii hort.), Nordamerika, Staude; 60-70 cm
høj; Blomsten er ren gul med orange, Skiven
sortpurpur; blomstrer i Aug.-Oktbr., meget smuk.
De fleraarige E. egner sig til Plantning paa
Rabatter og i Udkanten af Busketter, og navnlig er
E. laciniata fl. pl., R. purpurea og R. speciosa
meget smukke og fortjener Plads i saa at sige
enhver Have. De øvrige nævnte Arter egner sig
derimod hovedsagelig kun for større Haver.
<sp>Kultur:</sp> De fleraarige E. er nøjsomme, haardføre
Stauder og trives i enhver nogenlunde god
Havejord. De fleste af Arterne formeres let ved Deling
om Foraaret, R. l. med Varietet tillige ved
Rodskud, som fremkommer i stor Mængde. R.
purpurea kan ogsaa formeres ved Rodstiklinger om
Foraaret. Endelig kan E., med Undtagelse af R.
l. flore pleno, formeres ved Frø, som saas i
April-Juni i kold Bænk eller Potte; Frøplanterne
prikles og henplantes paa Voksestedet det paafølgende
Foraar.
L. F.
</chapter>

<chapter name="Rude vinruta">
<b>Rude,</b> vinruta (s.), Ruta graveolens L.
(Rutaceæ). Vellugtende, c. 50 cm høj, stedsegrøn
Halvbusk fra Middelhavslandene med graagrønne
Blade. Hele Planten indeholder ætherisk Olie og
er af en skarp og bitter Smag. Har før været
anvendt som Lægeplante; anvendes nu i
Sydeuropa af og til som Krydderi, men først og
fremmest til Udvinding af ætherisk Olie.
Fandtes almindeligt i vore Klosterhaver, er nu
sjælden dyrket. Formeres ved Frø og Deling.
A. P.
</chapter>

<chapter name="Rudeplet">
<b>Rudeplet</b> (Cercospora melonis) er en paa
Bladene af Agurker og Meloner optrædende Sygdom,
der viser sig som talrige, smaa, kantede, brune,
visne Smaapletter. R. optræder i Drivhuse og
bekæmpes ved Anvendelse af Svovl (s. d.) eller
Sprøjtning med Bordeauxvædske. Sorten Rochford
Spotless (Butchers) synes at være
modstandsdygtig.
F. K. R.
</chapter>

<chapter name="Ruellia">
<b>Ruellia</b> (Acanthaceæ), Tempereret Hus. Af
Slægtens talrige Arter har særlig de, hvis
Blomstringstid falder om Vinteren, Værd til
Pottekultur. Blandt de smukkeste kan nævnes: <sp>R.
acutangula</sp> Ness., Brasilien, orangepurpurrøde
Blomster, Blomstringstid Eftersommer og Vinter.
<sp>R. coccinea</sp> Vahl., Vestindien, skarlagen
Blomster, Blomstringstid om Sommeren, men ved god
Kultur næsten hele Aaret. Som særlig værdifuld
til Kultur fremhæves: <sp>R. macrantha</sp> Mart.,
Brasilien, der blomstrer i Oktbr.-Decbr. med store
tragtformede Blomster, der er karminrøde
udvendig og hvide med rosa Striber indvendig, og den
nyere <sp>R. Makoyana</sp> hort., Makoy., med
prægtig karminrøde Blomster om Vinteren, der særlig
fremhæves af de mørkolivengrønne Blade med
sølvgraa Midtribbe. De enkelte Blomster er ikke
af lang Holdbarhed, men Blomsternes Talrighed
bøder herpaa, og den sidste Art yder et
kærkomment Bidrag til Afveksling i Vinterfloren.
<sp>Kultur:</sp> Formeres let ved Stiklinger om Foraaret,
og da unge Planter absolut bør foretrækkes, maa
man helst vælge enaarig Kultur. De plantes i
god, nærende, men ikke for svær Jord, holdes i
halvvarmt Hus, helst paa en let Undervarme,
knibes og formes i Løbet af Sommeren og passes
med Vand, da de i modsat Fald bliver nøgne
forneden. Naar Knopperne har vist sig, gives af og
til lidt flydende Gødning, og under Blomstringen
kan de stilles køligere, 10-12° C., for at forlænge
Floren.
M. H.

<img>Ruellia macrantha.</img>
</chapter>

<chapter name="Rumex">
<b>Rumex</b> se <sp>Syre</sp>.
</chapter>

<chapter name="Rumfangsberegning">
<b>Rumfangsberegning</b> se <sp>Kubikberegning</sp>.
</chapter>

<chapter name="Rummel">
<b>Rummel.</b> I Havebruget forstaas ved R. en
Blanding af forskellige til samme Varietet, Art eller
Slægt hørende Kulturformer. Ved Stikkelsbær,
Hyacinther o. l. i Rummel forstaas saaledes en
Blanding af forskellige Navnesorter; ved Stauder eller
Prydbuske i Rummel en Blanding af forskellige
Slægter, Arter og Varieteter.
L. H.
</chapter>

<chapter name="Rundorme">
<b>Rundorme,</b> rundmaskar (s.) (Nematoda),
mikroskopisk smaa Orme, som fra Jorden trænger
ind i Planterne. Visse Arter indfinder sig først
efter at en Plantedel er bleven skadet og
Forraadnelse indtraadt; andre derimod er primære
Skadedyr, som angriber Planterne, hvorved disse
bliver forkrøblede eller paa anden Vis abnorme.
Til sidst visner og raadner de angrebne Planter
eller Dele af dem. Disse primære Parasiter har
alle en saakaldet Mundtak, ved hvis Hjælp de
borer sig ind i Planterne. En Mængde Planter
er Genstand for deres Angreb, men indenfor
Havebruget er det kun i forholdsvis ringe
Udstrækning, de gør Skade. En ingenlunde sjælden Art
er <sp>Drivhusaalen</sp> (Aphelenchus olesistus
Ritz. Bos.), som i Varmhuse angriber en Mængde
Prydplanter, i Sverrig særlig Begonia. Dyrene
vandrer oftest gennem Rod og Stængel til
Bladene; paa disse fremkommer brune Pletter, som
ved mikroskopisk Undersøgelse viser sig at
indeholde talrige Nematoder paa forskellige
Udviklingsstadier. Angriber ogsaa Chrysanthemum og
Bregner (se Fig.). Den Jord, i hvilken angrebne
Planter har vokset, kan anses som smitteførende
og bør derfor uskadeliggøres. En anden Art er
<sp>Jordbæraalen</sp> (Aphelenchus fragariæ Ritz.
Bos.), som angriber Jordbær og Hindbær paa fri
Mark. Syge Planter bliver hypertroficerede, d. v. s.
Plantens Stamdel udvikler sig abnormt kraftigt,
hvilket selvfølgelig bevirker daarligt
Frugtudbytte. Planterne bukker tilsidst helt under for
Angrebet. Angrebne Planter bør uskadeliggøres, og
Nyplantning bør ikke ske paa smittet Jord.
<sp>Stængelaal</sp> (Tylenchus devastatrix, Kühn) angriber
i Haver Blomsterløg, Nellike og Stauder, som f.
Eks. Helenium og Phlox; Skuddene paa de sidste
bliver abnorme i Væksten og dør i mange
Tilfælde helt bort som Følge af Angrebet.
<sp>Rodaalen</sp> (Heterodera radicola Greef) er i Danmark
iagttaget paa Clematis og Tomater i Hus.
A. T.

<img>Bregneblad angrebet af Rundorme.</img>
</chapter>

<chapter name="Ruscus">
<b>Ruscus</b> (Convallariaceæ), Koldhusplante fra
Middelhavslandene. De bladlignende, oftest stikkende
Grene er tætsiddende i Hjørnerne af de smaa
skælformede Blade, Blomsterne, som fremkommer paa
Oversiden af Grenene, er smaa og hvide. R.
anvendes som Stueplante og er som saadan aldeles
uovertræffelig, hvad Haardførhed angaar. Den
anvendes ogsaa i Kransebinderiet i frisk og tørret
Tilstand. <sp>R. aculeatus</sp> L., Musetorn, c. 50
cm høj, blomstrer i Marts-April. <sp>R.
Hypoglossum</sp> L. har blødere og ikke stikkende Grene.
<sp>Kultur:</sp> R. formeres ved Aflæggere eller
Rodskud. Ved Tiltrækning af Frø maa dette saas i
Septbr., da det ofte er længe om at spire. R.
fordrer kraftig, lerblandet Jord, og sættes paa Friland
om Sommeren.
Edv. B.

<img>Ruscus aculeatus.
1 Hanplante. 2 Hunplante.</img>
</chapter>

<chapter name="Russelia">
<b>Russelia</b> (Scrophulariaceæ). Halvvarmt Hus,
10-14° C. om Vinteren, Koldhus om Sommeren;
blomstrende Busk med talrige firkantede, tynde,
hængende Smaagrene, anvendelig som Ampelplante.
<sp>R. coccinea</sp> Wettst., de varmere Egne af
Meksiko og Cuba, blomstrer fra Foraar til Høst,
ogsaa med skarlagen Blomster. <sp>R. juncea</sp> Zucc.,
Meksiko med skarlagenrøde Blomster, især om
Sommeren, men for øvrigt det meste af Aaret, er
den mest anvendte. To Arter, der særlig
fremhæves som gode Ampelplanter, er <sp>R.
elegantissima</sp> med ildrøde Blomster og <sp>R.
multiflora</sp> med koralrøde Blomster. <sp>Kultur:</sp>
Formeres ved Frø og Stiklinger i Varmebed; let, men
nærende Jord, mest Bladjord, forholdsvis smaa
Potter. Omplantes, saa snart ny Vækst begynder om
Foraaret, De fra Rodhalsen fremkommende Skud
maa bevares og ikke knibes, da de giver flest
Blomster. Kræver megen frisk Luft og Sol om
Sommeren, Gødningvand senere under Væksten.
M. H.
</chapter>

<chapter name="Rustsvampe">
<b>Rustsvampe</b> (Uredinaceæ), er ægte Snyltesvampe,
som fortrinsvis angriber de grønne Dele af
Planterne, paa hvilke der i Reglen fremkommer et
rustbrunt, gult eller rødt afsmittende Pulver, som
senere afløses af smaa sorte Pletter og Prikker.
De udmærker sig især ved deres mange
Formeringsredskaber. Der udvikles først livligt røde
eller gule Hobe af <sp>Sommersporer</sp>, som
spirer straks efter Modningen, trænger med
Spiretraaden ind gennem en Spalteaabning og danner et
Væv af Hyfer, som efter en til to Uger atter kan
frembringe ny Hobe af samme Slags, hvilket kan
gentages flere Gange i Løbet af Sommeren; det er
fortrinsvis dette Stadium, der ved sin store
Smitsomhed gør Skade for Kulturplanterne. Mod
Slutningen af Sommeren udvikles Hobe af de sædvanlig
mørkebrune <sp>Hvile</sp>- eller <sp>Vintersporer</sp>, som
er meget forskelligt formede hos de forskellige
Slægter af Rustsvampe. I Reglen kan de først
spire efter en Overvintring, og om Foraaret
frembringes af disse de overmaade smaa
<sp>Basidiesporer</sp>; disses Spiretraad borer sig gennem
Væggene af Værtplantens Overhud og naar paa denne
Maade ind i Plantens Cellevæv. Det herved
dannede Mycel frembringer atter et nyt Organ, nemlig
<sp>Skaalrust</sp>, som har sit Navn af, at de livligt
rødgule Sporekæder oftest er lejrede i en hvid,
hindeagtig Skaal, med sirlig takket Rand.
Skaalrustsporerne trænger med deres Spiretraade ind
gennem Spalteaabningerne og udvikler et
Mycelium, der bærer de først omtalte Sommersporer,
hvormed Kredsløbet er sluttet. Det er dog ikke
alle Rustsvampe, som er forsynede med hele
Rækken af Formeringsredskaber; nogle mangler
Skaalrust, andre mangler Sommersporer, enkelte
mangler endog begge Dele; derimod er de alle forsynede
med Hvilesporer og de af disse udviklede
Basidiesporer. Det mest ejendommelige og enestaaende
Forhold hos Rustsvampene er det saakaldte
<sp>Værtskifte</sp>, som bestaar i, at Sommer- og
Hvilesporer opstaar paa den ene, Skaalrusten paa den anden
Værtplante, hvilke to Værtplanter ikke staar i
anden Forbindelse med hinanden, end at de
selvfølgelig maa vokse i samme Egn.
F. K. R.

<img>Russelia juncea.</img>
</chapter>

<chapter name="Ruta">
<b>Ruta</b> se <sp>Rude</sp>.
</chapter>

<chapter name="Rutabaga">
<b>Rutabaga</b> se <sp>Kaalroe</sp>.
</chapter>

<chapter name="Rygning">
<b>Rygning</b> med luftformede Kemikalier anvendes
til Bekæmpelse af forskellige Insekt- og
Svampeangreb paa levende, voksende Planter, samt til
Desinfektion af Drivhuse, Frugtopbevaringsrum o.
lign. R. har den Fordel, at Dampene trænger ind
i alle ellers vanskelig tilgængelige Steder, som
f. Eks. de snævre Mellemrum mellem tætsiddende
Blade, i Kroge og Hjørner af Huse o. s. v. R. kan
undertiden anvendes til at dræbe Lus o. a. Dyr
paa Planteskoleplanter, inden disse forsendes;
Behandlingen foregaar da i en stor Kasse, hvor
Planterne anbringes og R. foretages. I Amerika
anvendes R. ogsaa paa Friland som Middel mod
Skjoldlus o. a. Skadedyr paa Appelsiner, Citroner
o. fl. værdifulde Planter; disse overdækkes med
særlige Telte, hvorunder R.-midlet (især
Blaasyredampe) udvikles. Til R. anvendes især følgende
Stoffer: 1) <sp>Svovldamp</sp>, der fremstilles enten
ved at drysse Svovlpulver paa Varmerørene i
Væksthuse eller ved at koge Svovl i dertil
indrettede Lamper. Der maa holdes Vagt, saa længe
disse Lamper bruges, for det Tilfælde, at Svovlet
skulde antændes; i saa Fald maa Flammen
øjeblikkelig slukkes, da der ellers udvikles
Svovlsyrling, som vil dræbe alle Planterne i Huset.
Svovldamp anvendes især mod Møldug og andre
Svampeangreb. 2) Svovlsyrling, som kun maa
bruges i <sp>tomme</sp> Væksthuse, Frugtkældere o. lign.
Det er et meget kraftigt virkende
Desinfektionsmiddel, der dræber baade Svampe, Bakterier og
Dyr. Det fremstilles ved at brænde Stangsvovl.
3) <sp>Formaldehyd</sp> er en lige saa kraftig

<img>Fig. 1
Amerikanske Apparater til Rygning i
Frugthaver. Nr. 1—5 til Petro eum, Nr. 6—10 til Kul.</img>
virkende Luftart som Svovlsyrling og anvendes efter
samme Regler. Det fremstilles ved paa særlige
Lamper at ophede Formaldehyd- (eller Formalin-)
Tabletter. 4) <sp>Nikotindampe</sp> fremstilles ved
at fordampe Præparater som Afitoksin, Nikofume
o. fl. a., eller ved at antænde særlig præparerede
Nikotinbændler eller Nikotinpulvere. Dette Stof
anvendes særlig mod Bladlus o. l. Dyr. 5)
<sp>Blaasyredamp</sp> udvikles af Cyankalium og
fortyndet Svovlsyre og er det kraftigst virkende Middel
mod Bladlus, Skjoldlus o. fl. a. Dyr. Det anvendes
i Væksthuse paa følgende Maade: I en
Stentøjskrukke anbringes pr m<sup>3</sup> af Husets Rumfang 30
cm<sup>3</sup> Vand; dertil sættes 10 cm<sup>3</sup> raa, stærk
Svovlsyre; i en Papirspose eller en lille Urtepotte
anbringes 10 g Cyankalium, saaledes at Posen eller
Potten hænger i en Snor over Krukken med
Svovlsyren og kan sænkes ned deri ved at fire paa
Snoren udenfor Væksthuset; efter at alle Døre og
Vinduer er omhyggelig lukkede og alle Mennesker
har forladt Huset, sænkes Cyankaliumet ned i
Svovlsyren; der udvikles da Blaasyredamp, som
man lader staa i Huset 1/2-1 Time; Huset luftes
derefter. Behandlingen maa helst ikke foretages i
Solskin. Det maa erindres, at Cyankalium og
Blaasyredamp er nogle af de aller farligste Giftstoffer,
og at man derfor maa omgaas dem med aller
største Varsomhed. Dertil kommer at Blaasyre ogsaa
er giftig for et stort Antal Planter, f. Eks. Acacia,
Eucalyptus, Myrtus, Salvia og Tomater m. fl. Det
maa derfor tilraades, inden Rygning med Blaasyre
foretages i et Hus, at forvisse sig om de
derværende Planter kan taale Rygningen eller ej.

R. anvendes endvidere til <sp>Forebyggelse af
Nattefrost</sp>, idet man i og omkring de for
Frostskade udsatte Kulturer afbrænder Baal,
bestaaende af stærkt røggivende Materiale, saasom
Kvas, Halm, Ukrudt o. l., bedst med Tilsætning
af Tjære eller raa Petroleum. Den herved
udviklede Røg virker beskyttende, omtrent som en Sky,
der lægger sig over Egnen. Skønt der foreligger
talrige Vidnesbyrd om en gavnlig Virkning af en
saadan R., især naar Røgen har indeholdt en Del
Vanddamp, maa dette Middel dog anvendes med
megen Kritik. I Lavninger kan den kolde Luft fra
Omgivelserne strømme ind under Røgen og
fremkalde Frostskade; paa Skraaninger kan de ved
Nattefrosten fremkaldte Luftstrømninger føre
Røgen bort o. s. v. R. finder især Anvendelse til
Beskyttelse af mindre Kulturer paa fladt Terræn
eller hvor der ikke er Fare for Tilførsel af kold
Luft, f. Eks. i Planteskoler, ved Frøavl o. lign.
Baalene vedligeholdes Natten igennem til <sp>efter</sp>
Solopgang; de tændes, naar der er Tegn til
Nattefrost (klart Vejr, med Vindstille efter Solnedgang
samt kold og tør Luft); man har en udmærket
Hjælp i Bestemmelsen af Dugpunktet ved Hjælp af
tørt og vaadt Termometer og særlig dertil
udregnede Tabeller, jfr. Fugtighedsforhold, II, S. 26. Til
Beskyttelse af Frugtkulturerne i Blomstringstiden
har man i Nordamerika yderligere udviklet R.
saadan, at der ved hvert Træ anbringes en lille

<img>Fig. 2. Rygning mod Frost i en Frugthave i Colorado; Brændematerialet er her Kul.</img>
Jærnbeholder med Kul eller Petroleum, som antændes,
naar Nattefrost kan ventes (se Fig. 2). Herved
virker ikke blot Røgen, men ogsaa og især den
ved Forbrændingen udviklede Hede, der ligefrem
opvarmer Luiten i Træernes Krone.
F. K. R.
</chapter>

<chapter name="Ræddike">
<b>Ræddike,</b> <sp>Rättikor</sp> (s.), <sp>Raphanus sativus</sp>
L. (Cruciferæ). R. dyrkes i Reglen for at erstatte
Radiserne om Efteraaret, naar disse bliver ringe
og af daarlig Smag, idet Sommer- og Høst-R. om
Efteraaret er langt bedre end Radiser. Man har
Sommer-, Høst- og Vinter-R. <sp>Sommer-R.</sp>
bruger omtrent 6 Uger til at opnaa passende
Størrelse, og der haves af disse <sp>sorte</sp>, <sp>gule</sp> og
<sp>hvide runde</sp>, samt <sp>hvide halvlange</sp>
Former. <sp>Høst-R.</sp> skal have 7-8 Ugers
Voksetid, man har <sp>røde</sp>, <sp>gule</sp> og <sp>hvide</sp> samt
<sp>rosenrøde</sp>, de sidste er de hyppigst anvendte. Af
andre R. haves <sp>sorte lange</sp> og <sp>runde</sp> samt
<sp>den kulsorte Pariser</sp>, der er lang
cylinderformet og anses for den bedste. <sp>Kultur:</sp>
Naar Sommer og Høst-R. saas i Begyndelsen af
Aug., er Sommer-R. brugelige fra midt i Septbr.
og Høst-R. sidst i Maaneden. Ved en ny Udsæd
14 Dage senere i afbrugte Drivbænke kan man
ved at paalægge Vinduer i Oktbr. og passende
Dækning, naar Frosten indtræder, have dem ret
gode til Jan. Vinter-R., der ikke forringes i
Kvalitet ved at blive temmelig store, saas sidst i Juni
eller først i Juli. De optages sent paa Efteraaret
og indslaas i Kule eller nedlægges i Sand i en
Kælder. R. fordrer en god Jord, der ikke samme
Aar er gødet, og fritliggende Vokseplads. Sommer-
og Høst-R. saas i 6 Rækker, og Vinter-R. i 4
Rækker paa 1,20 m brede Bede og dækkes med
3 cm Jord. Rillerne maa i tørt Vejr vandes godt
før Saaningen og derefter tromles eller klappes
fast. Sommer- og Høst-R. udtyndes til 5 cm
Afstand og Vinter-R. til 16 cm. Af skadelige Dyr
er Jordlopper de værste.
N. H.

<sp>Ræddike til Frøavl</sp>. Maa her dyrkes som
toaarig. Krydsningsforhold, Jordbund, Gødning,
Fugle-, Insekt- og Sygdomsangreb, Frøenes
Størrelse og Spiringsforhold som nævnt ved Radis.
Frøet saas, til veludviklede Rødder til Optagning
og Sortering: Høst-R. sidst i Juli, og Vinter-R.
sidst i Juni i Rækker med 30-40 cm Afstand;
udtyndes til 12-15 cm. Optagning, Sortering,
Overvintring og Udplantning som nævnt ved
Gulerødder. Udplantes med 65 cm mellem Rækkerne og
25 cm mellem Planterne. Plejen, Høst, Tærskning
o. s. v. som nævnt ved Radis; de modnes dog
gerne sidst i Aug. Brugsfrø kan ogsaa avles paa
uomplantede Rødder, der overvintres paa
Voksestedet, men det er vanskeligt at faa tilstrækkelig
godt Stamfrø hertil. Det saas hertil først i Sept.
i Rækker med 65 cm Afstand. Der hyppes Jord
om Planterne inden Vinteren, og de dækkes med
lidt Avner, Tang el. lign., det maa atter fjernes
tidligt, hvorefter for tæt staaende Rødder
udtyndes til 15-25 cm og kan henplantes i andre
Rækker.
H. G—m.

<sp>Ræddike</sp>. <sp>Anvendelse:</sp> Spises i
naturlig Tilstand til Smørrebrød eller kolde Kødretter.
Serveres hele med Skrællen paa eller snittede i
Skiver. Kan ogsaa rives som Peberrod.
M. L.,
</chapter>

<chapter name="Rättikor">
<b>Rättikor</b> (s.) se <sp>Ræddike</sp>.
</chapter>

<chapter name="Rævehale">
<b>Rævehale</b> (n.) se <sp>Amarantus</sp>.
</chapter>

<chapter name="Rævling">
<b>Rævling</b> se <sp>Empetrum</sp>.
</chapter>

<chapter name="Rødbeden">
<b>Rødbeden</b> er en toaarig Køkkenurt, som
jævnsides med Runkelroen og Sukkerroen er en
Kulturform af den vildtvoksende <sp>Beta vulgaris</sp>
L. (Chenopodiaceæ). Af de mange Varieteter kan
fremhæves: <sp>Dell's Superb</sp>, <sp>Karmesinrød
Kugle</sp>, <sp>Nutting's Selected Dwarf</sp> og
<sp>Ægyptisk</sp> flad, som alle er kortrodede; <sp>Non
plus ultra</sp>, halvlang, sortrød, og <sp>Lang
sortrød</sp>, der alle er udmærkede Varieteter og kan
anbefales til almindelig Dyrkning. <sp>Kultur:</sp>
Formeres ved Frø, som udsaas paa Blivestedet. Hvis
man ønsker et tidligt Produkt, kan man anvende
de mindre Varieteter og saa Frøet af dem, saa
snart Jorden om Foraaret er bekvem. Til
Vinterforsyning vil det være heldigere at anvende
middelstore Varieteter og vente til midt eller sidst i
Maj, efter hvilken Udsædstid disse Varieteter til
almindelig Optagningstid opnaar en
Gennemsnitstykkelse af 8-10 cm i Tværmaal, hvilket er den
Størrelse, som her i Landet anses for den mest
passende. Voksestedet maa være solaabent. Læ er
ufornødent. Jorden maa hellere være let end svær,
muldrig og næringsrig, dybt og godt bearbejdet
og vel afsivet uden at lide af Tørhed. Lidt
Kogsalt i Jorden vil være heldigt. Ved Udsæd til
Vinterbrug afsnøres 4 Rækker paa langs ad et 1,20. m
bredt Bed, eller der saas i enkelte Rækker med
45 cm imellem R., og Frøet dækkes med 2-4 cm
Jord. Det maa bemærkes, at hvert saakaldet Frø
er en Frugt, der indeholder 2-4 Frø. Frygter man
for, at Spiringen efter den sene Udsæd vil volde
Vanskelighed, kan man forinden lægge Frøet 12
Timer i Blød. De spirede Planter maa
efterhaanden udtyndes til 16 cm Afstand. Ved Udtyndingen
fjernes de lysbladede Eksemplarer. Sommeren over
holdes Jorden ren og aaben. Da Planten ikke er
haardfør, maa den optages i Oktbr. Det paases
herved og under Pudsningen, at Roden ikke
saares og Hjertet ikke afskæres. Den overvintres i
Kule eller i en tør og frostfri Kælder, indslaaet i
Sand.
N. H.

I Norges nordlige Egne kan kun faa Sorter R.
lykkes, f. Eks. Ægyptisk flad, og kun paa udvalgt
Voksested.
N—k.

<sp>Rødbede til Frøavl</sp>. Toaarig.
Krydsning sker meget let mellem Sorterne indbyrdes og
med Bladbede, Runkel- og Sukkerroe, med disses
Stokløbere og med den vildtvoksende Strandbede,
hvorved kan fremkomme helt værdiløse Planter.
Avlen er ikke vanskelig, men endnu er det dog
ikke med Held lykkedes at avle Frø paa smaa, paa
Voksestedet overvintrede Planter. R. ynder
lermuldet, sund, næringsrig Jord, men helst ikke
med frisk Staldgødning til første Aar; derfor saas
de helst Aaret efter Staldgødning og faar saa
Tilskud af ca. 3-400 kg Superfosfat, 2-300 kg 37
pCt. Kaligødning og 200 kg Salpeter pr. ha. Hvor
R. skal udplantes i anden Sommer, gives 30-40
Læs Staldgødning, der maa være smittefri for
<sp>Bladskimmelsvamp</sp>, <sp>Bedens
Traadkøllesvamp</sp>, <sp>Mosaiksyge</sp>,
<sp>Rodfiltsvamp</sp> o. fl., som let kommer med fra
Foderroerne. Velforraadnet Tang virker godt i begge
Aarene. I Kystegnene lykkes Avlen bedre end
inde i Landet, og i Jyllands barske Egne er den
ikke sikker, navnlig hvor der er tidlig Nattefrost
om Efteraaret, som let ødelægger Spireevnen. Til
Stamfrø saas Frøet af de lange Sorter midt i Maj,
af de runde sidst i Maj-først i Juni; til Brugsfrø
saas 2-3 Uger senere; 40 cm mellem Rækkerne,
2-3 cm dybt; 100 gr Frø rækker til 200 m
Længde, og 6-8 kg til 1 ha. Til Brugsfrø maa der saas
1/4 ha for hver 1 ha, der skal tilplantes med
Frørødder, under Forudsætning af godt Stamfrø.
Udtynding til 5-8 cm Afstand; lysbladede Planter
fjernes. Efter sædvanlig Pleje optages de først i
Oktbr. og sorteres; der vrages alle grenede og
foroven tilspidsede Rødder (som har
Stokløbertilbøjelighed) og for lyse; ogsaa dem, der har Tegn
paa førnævnte Sygdomme, maa omhyggeligt
frasøges. Toppene skæres af Frørødderne 4-5 cm
over disse, og de nedkules snarest i udgravede,
smalle Kuler, som nævnt ved Gulerødder; dækkes
med et tyndt Lag Jord og senere frostsikkert med
Tang, Løv el. lign. Udplantning i April, men
ikke nær ved første Aars Rødbeder, Runkel- eller
Sukkerroer af Hensyn til Mosaiksygens
Smittefarlighed. Rækkeafstand 65 cm og 40-50 cm
mellem Planterne; de lange Sorter faar gerne de
største Toppe og gives størst Afstand. Plantes med
Spade eller Planteplov, og dækkes med 2-3 cm
Jord over selve Rodhalsen. Radrensninger og
tilsidst en Hypning. I Juni kan Angreb af
<sp>Bladlus</sp> ventes. Planterne, navnlig langs Ydersiderne
ved Hegn, efterses dagligt, og muligt angrebne
Spidser afskæres og bortfjernes; tager Bladlusene
alligevel til, sprøjtes med Tobaksvand 2 eller flere
Gange. I varme Somre kan Modningen ske sidst
i Aug.; i kolde Somre derimod først hen i Oktbr.
Naar Kærnerne i Frøhovederne faar mørkebrun
Skal og melet Frøhvide, og Stænglerne begynder at
blive tørre, høstes det ved at skære Stænglerne af
med Rapskniv, eller stikke dem af ved Rodhalsen
med en skarp Spade; bindes i Smaaneg, hvoraf 4-6
eller flere stilles i Spidshobe, eller de vejres paa
Pyramider eller Hesjer. Det først modne, bedste
Frø falder let af, hvorfor alt Arbejde dermed maa
ske forsigtigt, og ved Læsning og i Vognen maa
bredes Frøsejl. Vejringen sker i godt Vejr i 12-14
Dage. Tærskes helst straks, med Plejl eller paa
Maskine, renses foreløbigt og eftertørres i tyndt
Lag paa Loft med daglig Kastning. Spireevnen
stiger gerne ved kunstig, hurtig Tørring, men det
maa være tilstrækkelig tørt inden Afsendelsen i
Sække, da det ellers let ødelægges. Foruden
førnævnte Sygdomme maa nævnes, at Fugle og Mus
kan fortære en Del Frø under Vejringen. Tør
Forsommer, Bladlus og Sygdomme kan nedsætte
Udbyttet slemt; ellers kan paaregnes pr. ha af de
lange Sorter 1600-2000 kg og af de runde
12-1500 kg. Da Blomsterne sidder enkeltvis eller
2-5 samlede i Smaahoveder, er der gærne lige saa
mange Kærner i hvert »Frø«, hvoraf der derfor
kan komme lige saa mange Spirer; men de
mindste, sidst ansatte Frø er ofte golde, i gode Somre
dog ofte spiredygtige, saa Frasortering bør rette
sig efter forudgaaet Spiringsprøve. 100 gr =
4-9000 Frøhoveder. Spirer i Løbet af 8-10 Døgn
med 75-80 pCt. og med 120-150 Spirer.
Spireevnen holder i 4-6 Aar.
H. G—m.

<table>
<td 3 c><sp>Oversigt over Sygdomme paa</sp><br><sp>Rødbede</sp>.
<td 3 c><sp>Svampeangreb</sp>.
<td>A.<td 2>De spæde Planter sygner hen, falder om og<br>dør. Kimstængel og Rod skrumper ind til<br>en sort Traad (»Rodbrand«) <sp>Kimskimmel</sp>.
<td>B.<td 2>Sygdomme hos Bladene:
<td><td>a.<td>Bladene er blege, skøre, krusede og<br>dækkede med en graaviolet Skimmel<br><sp>Bedeskimmel</sp>.
<td><td>b.<td>Talrige, afsmittende, smaa, rustbrune<br>Prikker ... <sp>Bederust</sp>.
<td><td>c.<td>Ingen Skimmel eller Rust; Bladene<br>med afvekslende, kantede, dels<br>bleggule, dels grønne Pletter, der<br>fremtræder som en mosaikagtig Tegning<br><sp>Mosaiksyge</sp>.
</table>
F. K. R.

<table>
<td 5 c><sp>Skadedyr</sp>.
<td r>I.<td 4>Angreb paa unge Planter:
<td><td>A.<td 3>Gnavende, sorte Larver af <sp>Aadselbillen</sp>.
<td><td>B.<td 3>Larver indeni Bladene ... <sp>Bedefluen</sp>.
<td r>II.<td 4>Angreb paa ældre Planter:
<td><td>A.<td 3>Sugende Insekter paa Blade og<br>Blomsterstilke ... <sp>Bedelus</sp>.
<td><td>B.<td 3>Gnavende Insekter:
<td><td><td>1.<td 2>Indeni Bladene ... <sp>Bedefluen</sp>.
<td><td><td>2.<td 2>Udenpaa Bladene:
<td><td><td><td>a.<td>Biller ... <sp>Aadselbiller</sp>,<br><sp>Jordlopper</sp> og <sp>Skjoldbiller</sp>.
<td><td><td><td>b.<td>Sommerfugle, Larver af<br>forskellige ... <sp>Natsommerfugle</sp>.
</table>
A. T.

<sp>Rødbeder</sp>. <sp>Anvendelse:</sp> Inden
Brugen koges, dampes eller steges Rødbederne; flaas
først derefter. Da de let opsuger krydrede
Bestanddele, egner de sig til Syltning. Lægges da
varme og skaaret i Skiver i Eddike, tilsat 25 pCt.
Sukker. Er udmærkede stegte i Skiver som Bøf,
overhældt med brun Løgsauce og spist med
Kartoffelmos. Til Salater egner Rødbeder sig godt
med eller uden andre Bestanddele; kommes da
strimlede eller hakkede i en jævn Urtesauce, lieret
med Æg og krydret med lidt Eddike, Salt, Sukker,
Sennep, Peber.
M. L.
</chapter>

<chapter name="Rödbetor">
<b>Rödbetor</b> (s.) se <sp>Rødbede</sp>.
</chapter>

<chapter name="Rødbøg">
<b>Rødbøg</b> se <sp>Fagus</sp>.
</chapter>

<chapter name="Rødeg">
<b>Rødeg</b> se <sp>Quercus</sp>.
</chapter>

<chapter name="Rødgran">
<b>Rødgran</b> se <sp>Picea excelsa</sp>.
</chapter>

<chapter name="Rødkaal">
<b>Rødkaal</b> se <sp>Hovedkaal</sp>.
</chapter>

<chapter name="Rødløg">
<b>Rødløg</b> se <sp>Køkkenløg</sp>.
</chapter>

<chapter name="Rödlök">
<b>Rödlök</b> (s.) se <sp>Køkkenløg</sp>.
</chapter>

<chapter name="Rødnæb">
<b>Rødnæb,</b> <sp>Gnomonia erythrostoma</sp>, er
en Snyltesvamp, der optræder som meget skadelig
for Sødkirsebærtræer. Bladene faar uregelmæssige,
gulbrune Pletter; de visner tidligt, men bliver
siddende paa Træet Vinteren over, og om
Foraaret ved Løvspringstid modnes de smaa
Sporehuse, der danner sorte Prikker i Bladene og er
forsynede med et rødt Næb, som vokser frem paa
Undersiden. De heraf udslyngede Sporer har da let
ved at smitte de omgivende friske Blade.
Foruden at Træerne svækkes ved, at saa mange Blade
visner for tidligt, bliver ogsaa ofte selve
Kirsebærrene angrebne, saa at de bliver værdiløse. Et
sikkert Middel til at overvinde Sygdommen
be-itaar i, at man om Vinteren afriver og opbrænder
alle de paa Træet hensiddende, visne Blade.
Sygdommen har gjort betydelig Skade i
Kirsebæregnene langs Nedre-Elben. Hos os synes den
endnu at være temmelig sjælden, men er dog
bemærket nogle Steder i det sydlige Fyn og paa
Sjælland.
F. K. R.

<img>Rødnæb.</img>
</chapter>

<chapter name="Rødorm">
<b>Rødorm</b> se <sp>Træborere</sp>.
</chapter>

<chapter name="Rødtjørn">
<b>Rødtjørn</b> se <sp>Cratægus</sp>.
</chapter>

<chapter name="Rødt Spind">
<b>Rødt Spind</b> se <sp>Spindemider</sp>.
</chapter>

<chapter name="Røgkanal">
<b>Røgkanal</b> se <sp>Varmeanlæg til
Væksthuse</sp>.
</chapter>

<chapter name="Røllike">
<b>Røllike</b> se <sp>Achillea</sp>.
</chapter>

<chapter name="Røn">
<b>Røn</b> se <sp>Sorbus</sp>.
</chapter>

<chapter name="Rønnebærmøl">
<b>Rønnebærmøl,</b> Æblemøl, rönnbärsmalen (s.),
Argyresthia conjugella Zell., er et lille Insekt, som
i den senere Tid har foraarsaget betydelig Skade
i de nordiske Lande. Arten er c. 11 mm lang,
naar Vingerne er sammenfoldede; den er da paa
Ryggen (Forvingernes Bagkant) hvidgul med en
sort, sadellignende Plet tværs over Midten.
Siderne eller Forkanten af de forreste Vinger er
mørkt graaviolette. Arten lever som Larve i
Rønnens eller Seljerønnens (oxelns) Frugter og
forlader disse i Slutningen af August for at forpuppe
sig i Jorden eller Græstørven, hvor den
overvintrer. Møllene fremkommer i Juni. Findes der da
ingen Frugt paa Bønnen, søger de til Frugthaven
og lægger Æg paa de unge Æblefrugter, der da
har naaet omtrent en Valnøds Størrelse. Naar
Larverne omtrent en Uge efter kommer frem,
gnaver de sig ind under Æbleskrællen, og
gennem det lille Saar siver da Frugtsaft ud og
hænger en kort Tid som en hvid, klæbrig Draabe
ved Saaret. Snart skylles denne af ved Regn og
Dug, og der viser sig en mørk Plet, som
efterhaanden forstørres og sprækker paa Overfladen.
Efter en Tids Ophold under Skrællen gaar
Larverne ind i Frugtkødet, som gennemmineres og
lidt efter lidt gøres mere eller mindre udueligt
til Menneskeføde. Larvens Udvikling forsinkes i
Reglen i Æblerne, og undertiden er Diæten saa
lidt passende for dem, at ganske sikkert en
Mængde Larver derved bukker under. Derfor
bliver Mølstammen i Reglen betydelig forringet ved
en Hærgning paa Æbler. Møllene synes ved
Æglægningen at foretrække visse Frugtsorter; f. Eks.
bliver Flaskeæble, gul Richard, Graasten m. fl.
ofte stærkere angrebne end de tidligere
Frugtsorter samt Reinetterne. Mølangrebene er ogsaa
relativt stærkere paa tæt sammenplantede end paa
fritstaaende Træer. En tæt Trækrone lokker
ogsaa Møllene mere end en aaben. — Mod
Rønnebærmøllet har man endnu ikke noget effektivt
Bekæmpelsesmiddel. Ved gennem en Række Aar
at afplukke og ødelægge Rønnebærrene inden de
bliver modne kan man selvfølgelig formindske
Møllene i Frugten; men et saadant Arbejde kan
jo i Praksis ikke altid udføres med økonomisk
Fordel. Intensiv Bearbejdning af Jorden i
Frugthaven efter en Hærgning har ogsaa sin
Betydning, da Pupper derved kan uskadeliggøres. Se
Farvetavlen.
A. T.
</chapter>

<chapter name="Rørgræs">
<b>Rørgræs</b> se <sp>Phalaris</sp>.
</chapter>

<chapter name="Rørriste">
<b>Rørriste</b> se <sp>Varmeanlæg til
Væksthuse</sp>.
</chapter>

<chapter name="Rørvæg.">
<b>Rørvæg.</b> Ved nyanlagte Haver, hvor der
mangler naturligt Læ, og som Læbælte omkring
Bænkdriveri bruges stundom R. Til disse maa haves
stærke Stolper, helst af Eg. Stolperne svides paa
det Sted, hvor de vil komme til at staa i
Jordoverfladen, og medens Træet endnu er varmt,
paasmøres rigelig Tjære. I Stedet for Eg kan ogsaa
Gran anvendes, disse isættes i Jorden i frisk,
nyfældet Tilstand, og uden at Barken fjernes.
Stolperne sættes 1 m i Jorden og med en Afstand af
2-2,50 m. I hvert Fag indsættes 4 stærke
Lægter, saaledes at der fra disse til Stolpernes glatte
Forside bliver Plads til en Rørklædning af 5 cm
forneden, 7-8 cm foroven, og paa Forsiden
paaslaas to lange Lægter, en foroven og en forneden.
Derefter indsættes først de nederste Lag med
Rodenden ned fra R.'s forreste Side og derpaa det
øverste Lag med Roden opad fra R.'s bageste
Side. Til det øverste Lag benyttes ofte lang,
strid Rughalm i Stedet for Rør, da den ikke er
saa tilbøjelig til at skride ned, som de glatte Rør.
For at forhindre Nedskriden, gør man Rummet
mellem Lægterne et Par cm bredere foroven end
forneden. Rør- og Halmklædningen indsættes saa
fast som muligt, og naar man er færdig,
paasættes de to mellemste Lægter. Foroven dækkes
det hele af en 15-20 cm bred Dækkellste.
Lægterne paa For- og Bagsiden anbringes lige ud for
hverandre, for at de kan sømmes sammen med
lange Søm, hvad der gør Rørklædningen mere
fast og solid.
L. H.
</chapter>
1. Den lille Frostmaaler (Cheimatobia brumata L.): a Han, b Hun, c angreben Æblekvist med
Larver.

2. Den store Frostmaaler (Hibernia defoliaria L.): a Han, b Hun, c Larve.

3. Ringspinderen (Malacosoma neustria L.): a Han, b Ægsamling, c Larve og Larvespindet.

4. Blommebladshveps (Hoplocampa minuta Christ.): a Hun, b Larve, c angrebne Frugter.

5. Æblebladloppe (Psylla mali Schmdbg.): a fuldudviklet Insekt, b nyklækket- og c ældre Larve,
d angrebne Æbleblomster med Ekskrementgryn og Vokssekret, e Æg paa Æblekvist.

6. Rønnebærmøl (Argyresthia conjugella Zell.): a Møl, b Larve, c Rønnebær med Indgangshul
og Sommerfugl, d gennemskaaret Rønnebær, e Æble med Indgangshuller, f
gennemskaaret Æble med Larvegange.

<h1>S.</h1>

<chapter name="Saamaskine">
<b>Saamaskine</b> se <sp>Haveredskaber</sp>.
</chapter>

<chapter name="Saaning">
<b>Saaning.</b> Ved S. maa Opmærksomheden
henvendes paa, og Arbejdet inddeles i: 1) Valg af
Saasted, 2) Behandling af Saastedet, 3) Selve
Saaningen og Dækningen af Frøet og 4) Behandling
og Beskyttelse af Udsæden. 1) Valget af Saasted
maa dels rette sig efter Planternes Hjemstavn,
Natur, Livsvarighed og dels efter den Brug, man
vil gøre af dem. Saaning af haardføre Planter
foretages saaledes sædvanlig paa Friland, medens
kælnere Planter saas paa Varmebed eller i Potte,
Skaale og Kasser og i jo stærkere Varme, desto
mere tropisk Planten er. Hensyn til Planternes
Skygge- og Vandbehov maa ogsaa tages, særlig
ved Saaning paa Blivestedet. Aarstiden spiller
ligeledes en Rolle her, idet man f. Eks. ved
Saaning af tidlige Køkkenurter vanger et solrigt
Bed. Af de enaarige eller som saadanne
kultiverede Frilandsplanter saas mange paa
Blivestedet, medens de, der ikke ved denne Behandling
kan naa at komme i Blomst eller give brugeligt
Produkt, saas paa Varmebed om Foraaret og
udplantes for derved at forlænge Vækstperioden.
Haardføre, toaarige Planter udvikler sig bedst
ved at saas paa Blivestedet og udtyndes. Saaning
paa særlige Frøbede paa Friland anvendes ved
flere Køkkenurter, Kaal f. Eks., samt ved mange
Træer, Buske og Stauder, hvilke senere prikles
eller plantes et andet Sted. Foruden de finere og
langsomt spirende tropiske Planter, der saas i
Potte, saas ogsaa ofte flere Arter Træer, Buske og
Stauder med meget fint Frø, eller saadanne, hvoraf
man kun har et ringe Kvantum Frø, i Potte eller
Trækasser, der stilles i en kold Bænk, da man
derved bedre kan tage Vare paa de unge Planter.
2) Behandlingen af Saastedet. Saas der paa
Blivestedet, maa Jorden selvfølgelig gødes paa
sædvanlig Vis efter vedkommende Plantes Fordringer;
skal Frøplanterne derimod kun i en kortere Tid
optage Pladsen og prikles et andet Sted, behøver
Jorden ikke at være nygødet. Til Planter med
dybtgaaende Rødder, der saas paa Blivestedet,
behandles Jorden dybt, og er den let og tør, bør den
kun graves om Efteraaret og jævnes om Foraaret,
men under alle Omstændigheder skal den smuldres
godt. Saaningen foretages lige efter Rivningen,
før Jorden bliver tør; sædvanlig saar man i den
løse revne Jord, men ved Græsplæner f. Eks.
tromles eller trædes Jorden først. Til Frøbede paa
Friland vælges helst en nogenlunde let Jord, og ved
Saaning paa Varmebed anvendes en noget
sandblandet Jord. Potter og Skaale drænes godt og
fyldes til Saaning med sigtet, let sandblandet Jord,
i mange Tilfælde kun bestaaende af Lyngjord og
Sand. 3) Selve Saaningen, der paa Friland
udføres i tørt og stille Vejr, foretages, naar Jorden
har den passende Varme og Fugtighed (se Saatid
og Spiring) og udføres enten som
<sp>Bredsaaning</sp>, <sp>Radsaaning</sp> eller <sp>pletvis
Saaning</sp>. Frøet saas jævnt i passende Mængde og
ikke for tæt, i god, kraftig Jord behøves en
mindre Frømængde end i daarlig Jord, men i alle
Tilfælde saas der noget mere Frø, end der behøves
Planter, da man ikke er sikker paa, at alt spirer;
de overflødige Planter borttages ved Udtynding.
Bredsaaning udføres ved, at man med Haanden
udstrør Frøet over hele den Jordflade, der skal
tilsaas og anvendes ved hurtigt voksende og snart
brugelige Planter eller Planter, som skal prikles.
Radsaaning er baade lettere at udføre og bedre,
idet Frøet kommer mere ensartet dybt i Jorden,
spirer altsaa ogsaa mere ensartet, Planterne staar
mere regelmæssigt, og Rensning udføres lettere.
Riller til at optage Frøet trækkes med et Rillejærn
fra Nord til Syd i en Dybde og Afstand fra
hverandre, som retter sig efter Frøets og Planternes
Størrelse. Frøet udsaas med Haanden eller et
Saahorn; til større Strækninger anvendes Saamaskiner,
der baade riller op, saar og dækker Frøet (se
Haveredskaber). Ved Bredsaaning nedhakkes Frøet efter
dets Størrelse med en Rive mere eller mindre dybt,
hvorpaa Bedet rives let over; meget fint Frø
nedhakkes ikke, men Bedet rives blot over. Ved
Radsaaning trykkes Frøet fast i Rillen med
Rivehovedet, hvorpaa Rillen fyldes med en passende
Mængde af den oprillede Jord, eller hvis denne er
for svær, med tilført let Jord. Efter Dækningen af
Frøet klappes Bedene med en Skovl, hvis Jorden
da ikke er for svær eller fugtig; større Arealer
tromles. Pletvis Saaning benyttes, hvor hver
enkelt Plante skal have stor Afstand i alle Retninger.
Ved Saaning paa Varmebed og i Potte glattes
Jordoverfladen ved at trykke den ganske let med et
glat Stykke Træ, efter S. dækkes Frøet med
sandblandet Jord, hvorpaa Overfladen trykkes let.
Tykkelsen af det Jordlag, hvormed Frøet skal dækkes,
er meget forskellig, men man kan i Reglen sige,
at det bør være to Gange Frøets Tykkelse, meget
fint Frø nedhakkes ikke, da det ved Overrivning
paa Friland og ved Vanding i Potte synker ned
imellem Jordpartiklerne og derved dækkes
tilstrækkeligt. Dybden, hvori der saas, retter sig i
adskillige Tilfælde efter Aarstiden, saaledes saas
f. Eks. sildige Ærter dybere end tidlige. Jo
gunstigere Forholdene er for Spiringen, og jo sværere
Jorden er, des mindre Dækning vil Frøet behøve.
Er Jorden paa Friland for tør til Saaning, vandes
Rillerne grundigt forinden denne, ligesom ogsaa
adskilligt Frø, f. Eks. af Rødbeder, Runkelroer og
Ærter, i dette Tilfælde først lægges i Blød i Vand.
Meget fint Frø blandes ved Saaning paa Friland
undertiden med Sand for lettere at kunne fordele
det. Mindre Frø saas eller lægges uden Hensyn til,
hvilken Side de vender opad, men større Frø
lægges helst saaledes, at Rodspiren og Stænglen kan
skyde frem til hver sin Side uden at gøre nogen
Bøjning; Æsculus lægges saaledes med Navlen
(den matte Plet) vandende nedad, kileformede Frø
sættes med Spidsen nedad, Quercus lægges bedst
paa Siden og Bønner med Navlen nedad. 4)
Behandling og Beskyttelse af Udsæden. Disse bestaar
særlig i at holde rent, forhindre Udtørring og
hindre Fugle i at æde Frøet. Ved meget
langsomtspirende Frø, særlig Træfrø, vil en Dækning af
Bedene med et c. 3 cm tykt Lag gammelt Møg
eller Løvjord være nyttig for at holde Jorden jævnt
fugtig og ren, i øvrigt kan man ogsaa for at
forhindre Udtørring om Foraaret, særlig ved fint Frø,
dække Bedene med Grangrene, eller ogsaa hyppig
oversprøjte dem. Saadan Dækning af Jordfladen —
i Potter og Kasser ofte ved finthakket Mos —
bevirker ved det derved frembragte Mørke endvidere,
at Planterne kommer mere ensartet op. Dækket
fjernes straks efter Spiringen. Udtørring af
Frøpotter og Skaale hemmes ogsaa ved Dækning med
en Glasplade. Ved Kultur under Glas maa man
dernæst foruden Fugtighed ogsaa sørge for, at den
for Frøets Spiring fornødne Varme vedligeholdes.
Beskyttelse af Udsæden mod Fugle bestaar
sædvanlig i at lægge Ris eller udspænde Net over
Bedene.
G. B.
</chapter>

<chapter name="Saarbehandling">
<b>Saarbehandling</b> maa anvendes, naar man
ønsker at beskytte Træer mod de for deres Bestaaen
uheldige Følger af Beskadigelser ved Storm- og
Frostskade (Solbrand), Snetryk, Lynnedslag, ved
Mishandling, foraarsaget af Mennesker eller Dyr,
samt Følgerne af Grenkapning og Beskæring,
foretaget af ukyndige og skødesløse Personer; S. maa
endvidere indgaa som Led i enhver mere
omfattende Beskæring af Træer. S. tilsigter at fremme
den naturlige Saarheling ved Kallusdannelse (s. d.
Art.), at værne mod Udtørring og Sprækkedannelse
og at beskytte mod Smitte af Svampe eller
Bakterier, der fremkalder Forraadnelsesprocesser i
Træernes Indre. S. omfatter følgende Led: 1)
<sp>Renskæring af Saaret</sp>. Knuste og splintrede
Bark- og Veddele fjernes, saaledes at Saarfladen
bliver jævn og glat, uden Sprækker og Spalter;
Saarets Omkreds maa danne en sammenhængende
Linie uden større Bugter eller Takker, og Barken
maa være frisk langs hele Saarranden. Findes der
misfarvede og raadne Ved- og Barkdele, maa de
omhyggelig fjernes. Grene maa afskæres i Flugt
med Modergrenens eller Stammens Overflade, saa
at der ikke efterlades Stabbe. Ved Grenafskæring
maa første Snit føres fra neden opefter, for at
forhindre Splintring af Ved og Bark. Vandrette
Saarflader maa saa vidt muligt undgaas. — 2)
<sp>Desinfektion af Saarfladen</sp> foretages bedst
ved Overstrygning med Kultjære, der for større
Saar (over 5-10 cm) maa gentages med et Par
Aars Mellemrum. Tyk, hvid Oliemaling kan ogsaa
anvendes. Denne Behandling kan kun foretages
med gumstigt Resultat i Efteraars- og Vintertiden,
naar der ingen Saftbevægelse er i Træet. — 3)
<sp>Fyldning af Hulheder</sp>, der fremkommer
ved Udrensning af Saaret, ved Hjælp af Cement,
se Artiklen Plombering. — 4)
<sp>Tilvejebringelse af ny Bark</sp>, naar denne er fjernet i
hele Træets Omfang eller største Delen af denne.
Efter Saarets Rensning og Saarrandenes
Renskæring anbringes en Række kileformet tilspidsede
Grene af samme Træart, saaledes at de danner en
Forbindelse mellem øvre og nedre Saarrand;
Spidserne stikkes ind mellem Ved og Bark; Grenenes
Topender maa altid anbringes opefter. Derefter
snøres et Lærredsbaand om Saarrandene for at holde
de indpodede Grene paa Plads, og endelig
oversmøres hele Saaret og dets Rande med Podevoks.
F. K. R.
</chapter>

<chapter name="Saargummi">
<b>Saargummi.</b> Hermed forstaas et brunligt,
bruskagtigt Stof, der udvikles i Saarfladen paa
beskadigede Løvtræer og farver den mørkere end det
friske Ved. Denne Saargummi udvikles allerede faa
Dage efter, at Saaret er frembragt. Den tjener til
foreløbig at beskytte de blottede Steder til
Kallusdannelse og Overvoksning kan finde Sted.
F. K. R.
</chapter>

<chapter name="Saarkork">
<b>Saarkork</b> dannes paa Overfladen af urteagtige
Stængel- og Roddele, paa saftige Rødder og Knolde,
paa Træernes Bark, naar disse Plantedeles
Hudvæv er fjernet ved en overfladisk Afskrabning eller
anden Beskadigelse, som blotter de indre Væv. S.
udvikles ved en Celledeling i de endnu levende
Celler, som støder op til Saarfladen; herved
fremkommer et sammenhængende Kortlag, der
beskytter de blottede Væv mod Fordampning og Angreb
af Svampe eller Bakterier.
F. K. R.
</chapter>

<chapter name="Saatid">
<b>Saatid.</b> Denne retter sig efter Plantens Natur.
Frøets Evne til at bevare Spirekraften, Frøets
Spiringstid, de klimatiske Forhold og endelig
Øjemedet med Saaningen. Som Følge af alle disse
Faktorer saar man paa næsten alle Tider af Aaret,
enten af den ene eller den anden Grund. Tropiske
Planter saas sædvanlig i Jan.-Marts i Potter eller
Skaale i et Formeringslius eller paa Varmebed;
er Frøet indført fra Hjemstedet, bør det i Reglen
saas straks, for at det ikke ved at hengemmes
mulig skal miste Spireevnen, hvilket f. Eks. Palmer
hurtigt gør. Mange enaarige Prydplanter og
Køkkenurter, der behøver længere Tid til deres
Udvikling, end de kan faa ved Saaning paa Friland,
saas i Marts-April paa Varmebed. Hovedmassen
af de enaarige Prydplanter og Køkkenurter saas
i April-Maj paa Friland, naar Jorden er bekvem.
Toaarige og fleraarige Frilandsurter (Stauder) saas
i Maj-Juni. De træagtige Planters Frø saas næsten
alle enten om Efteraaret eller om Foraaret; vælges
Foraaret, hvilket ofte er nødvendigt, for at Mus
ikke i Vinterens Løb skal hjemsøge Frøbedene, maa
Frøet sædvanlig opbevares Vinteren over indslaaet
i halvtør Jord eller Grus i Potter eller Kasser, der
med Laag nedgraves paa Friland eller henstilles i
en kølig Kælder. Taber Frøet hurtigt sin
Spireevne, saas det lige efter Modningen, f. Eks. Birk,
El, Elm, Daphne o. fl. a. Langsomt spirende Frø
af haardføre Planter saas ofte paa Friland om
Efteraaret for at udblødes i Vinterens Løb, saa de
kan spire tidligere end ved Foraarssaaning.
Landets og Egnens klimatiske Forhold indvirker til
en vis Grad paa Saatiden for Frilandsplanternes
Vedkommende, idet disse om Foraaret først kan
saas, naar Jorden har en passende Varme og
Fugtighedsgrad (se Spiring). Øjemedet med
Saaningen forandrer Saatiden i mange Tilfælde, saaledes
saas adskillige Potteplanter i Juli-Aug., naar de
skal benyttes til Foraarsflor, flere enaarige
Prydplanter, f. Eks. Calendula, Clarkia, Collinsia,
Delphinium, Nemophila og Papaver, saas paa Friland
om Efteraaret for at blomstre saa tidligt som
muligt næste Aar, og endelig saas mange
Køkkenurter med Mellemrum hele Sommeren igennem for
stadigt at give friskt Produkt.
G. B.

Naar undtages de sydvestlige Egne af Norge,
maa Saaning af Planter til Udplantning og
Saaning paa Friland foretages noget senere end
ovenfor angivet. I Almindelighed kan man regne, at
Saaning i Bænk kan foretages omtrent 6 Uger før
Udplantningen.
N—k.
</chapter>

<chapter name="Sabal">
<b>Sabal</b> (Palmaceæ), Palme til Varmhus eller
halvvarmt Hus, hvoraf nogle har høje Stammer, andre
er stammeløse. De store Blade er vifteformede,
haanddelte og af graagrøn Farve. Flere af dem
er særdeles dekorative, men de kultiveres
sjældnere udenfor botaniske Haver. <sp>S. Adansonii</sp>
Guerns., Florida, næsten uden Stamme; baade den
og S. umbraculifera kan trives i halvvarmt Hus. <sp>S.
mauritiæforme</sp> Wend., Trinidad, er meget
smuk. <sp>S. umbraculiferum</sp> Mart., Vestindien,
danner sjældent Stamme under Kultur i Væksthus.
<sp>Kultur</sp> se Palmekultur.
M. H.
</chapter>

<chapter name="Sabbatia">
<b>Sabbatia</b> (Gentianaceæ). <sp>S. campestris</sp>
Nutt., Nordamerika, enaarig Sommervækst,
anvendelig til Pottekultur og til Stenhøje; 15-25 cm høj;
rosa Blomster med gul Stjerne i Juni-Sept.
<sp>Kultur:</sp> Frøet saas i Marts-April i Potte; de
opkomne Planter prikles og holdes halv varmt, indtil
de først i Juni, efter at være tilstrækkeligt
afhærdede, kan stilles frit eller udplantes. Fordrer
sandet Lyng- og Bladjord og maa beskyttes mod
stærkere Sol og vedholdende vaadt Vejr. Frøets
Spirekraft 1-2 Aar; Spiring i Løbet af 1-2 Uger.
L. F.
</chapter>

<chapter name="Saccaromyces">
<b>Saccaromyces</b> se <sp>Sygdomme paa
Konserves</sp>.
</chapter>

<chapter name="Saccharum">
<b>Saccharum</b> (Gramineæ), Varmhus. <sp>S.
officinarum</sp> L., almindelig Sukkerrør, hvis
oprindelige Hjem er Indien, men — som bekendt —
i lange Tider navnlig i Vestindien har været
Genstand for udbredt Kultur, med det Formaal, af
Stænglernes saftrige og meget sukkerholdige Marv
at udvinde Sukker. Det er en dekorativ Plante
med indtil 5 m høje og 2-5 cm tykke, ledede
Stængler og smalle, sirlige, meterlange Blade,
topstillede, med lange Silkehaar beklædte Blomsteraks.
Dyrkes hos os som Varmhusplante og egner sig
navnlig til dekorativ Anvendelse paa
Bassinkanten i Akvarier, fritstaaende mellem lavere Planter
o. l. St. <sp>Kultur:</sp> Formeres let paa Undervarme
ved Ledstykker og ved Rodskud fra gamle Planter.
Lige Dele Blad-, Kompost-, Markjord og Sand;
omplantes jævnligt. Kræver meget Vand om
Sommeren, sparsomt om Vinteren. Fornyes jævnligt ved
unge Planter.
M. H.
</chapter>

<chapter name="Saccolabium">
<b>Saccolabium</b> (Orchidaceæ). Epifyter fra Indien.
I Habitus lignende Aërides og Vanda. Blomsterne
ofte vellugtende, samlede i lange, hængende, ret
kompakte Klaser. Endskønt de kun dyrkes i
Samlinger, bør dog følgende Arter nævnes for deres
Skønhed: <sp>S. ampullaceum</sp> Lindl., rosafarvede
Blomster; Sommer. <sp>S. bellinum</sp> Rchb. f.,
gulagtige, bruntegnede Blomster med hvid Læbe;
Foraar. <sp>S. Blumei</sp> Lindl., Blomsterne hvide med
rosa; Sommer; den smukkeste og mest dyrkede af
dem alle. <sp>S. giganteum</sp> Lindl., Blomsten hvid
med lilla, stærkt duftende; Foraar.
<sp>Anvendelse:</sp> Alene som interessante og smuktblomstrede
Kollektionsplanter i varmt Væksthus. <sp>Kultur:</sp>
Som Aërides og Vanda.
Ax. Hzn.

<img>Saccolabium Blumei.</img>
</chapter>

<chapter name="Safran">
<b>Safran</b> se <sp>Crocus</sp>.
</chapter>

<chapter name="Saft">
<b>Saft</b> se under <sp>Syltning</sp>.
</chapter>

<chapter name="Saftpresser">
<b>Saftpresser</b> se
<sp>Konserveringsmaskiner</sp>.
</chapter>

<chapter name="Saftvorter">
<b>Saftvorter</b> (Intumescentier) kaldes smaa, ofte
talrige Smaavorter, der kan fremkomme paa
Bladene og (sjældnere) Stænglerne af adskillige
Væksthusplanter (f. Eks. Vinstok, Solanum, Capsicum,
Acacia o. fl.), naar Luften er for varm og fugtig
og Lyset for stærkt; S. fremkommer ved en
abnorm stærk Udvikling af Bladets Celler, der bliver
meget rige paa Cellesaft og fattige paa Bladgrønt,
hvorfor S. altid har lyse og klare Farver. S. maa
opfattes som et Symptom paa, at man maa skaffe
Planterne køligere og tørrere Omgivelser.
F. K. R.
</chapter>

<chapter name="Sagina">
<b>Sagina</b> (Caryophyllaceæ), Firling. Lave
Frilandsplanter med fine linie-sylformede Blade og smaa
hvide Blomster; Juni-Aug. <sp>S. nodosa</sp> Fenzl.
Blomsterne er forholdsvis store. <sp>S. subulata</sp>
Torr. & Gray. Danner tætte Tuer. Begge Arter har
hjemme i Europa, Danmark. <sp>Kultur:</sp> S.
formeres ved Frø, der saas i April paa Blivestedet,
eller ved Deling; de ynder en solaaben Plads paa
fugtig Bund.
A. L.
</chapter>
<chapter name="Sagittaria">
<b>Sagittaria</b> (Alismaceæ), Vandplanter. Haardfør
er <sp>S. sagittifolia</sp> L., Pilblad, Europa,
Danmark; Bladene pilformede, Blomsterne hvide i
Kranse; Juli. Plantes paa ikke for dybt Vand.
<sp>S. montevidensis</sp> Cham., Argentina, har
pilformede Blade og store, hvide Blomster med en
brun Plet ved Perigonbladenes Grund. Bladstilkene
bliver 30-50 cm lange. Egner sig for
Varmhusakvariet, men trives ogsaa godt i Stueakvariet.
<sp>S. natans</sp> Michx., Nordamerika; Bladene er mest
linieformede Undervandsblade af lignende Udseende
som Vallisnerias, af og til udvikles dog enkelte
svømmende Bladplader; Blomsterne hvide,
enkeltvis eller faa sammen. Danner traadformede
Udløbere med unge Planter i Spidsen. Dyrkes i Stue-,
Koldhus- eller Varmhusakvarium. <sp>Kultur:</sp> S.
montevidensis formeres bedst ved Frø, som saas
straks efter Modenheden; de unge Planter prikles
under Vandet og omplantes senere i hver sin Potte
i kraftig Dyndjord. S. natans og sagittifolia
formeres ved Deling.
A. L.

<img>Sagittaria montevidensis.</img>
</chapter>

<chapter name="Saint Julien">
<b>Saint Julien</b> se <sp>Grundstammer for
Frugttræer</sp>.
</chapter>

<chapter name="Saintpaulia">
<b>Saintpaulia</b> (Gesneraceæ), Varmhus. <sp>S.
ionantha</sp> Wendl., Afrika, eneste Art, indført i den
nyere Tid og har hurtig vundet almindelig Yndest.
Det er en ganske lav, næsten stængelløs Plante,
hvis tykke, saftiggrønne, noget haarede Blade
danner en næsten flad Roset, op over hvilken talrige
Blomsterstængler fremkommer, der bærer nydelige
blaa Blomster med gult Øje, hvilke har en
paafaldende Lighed med Violer. Farven kan variere
noget, fra staalblaat til pragtfuldt mørk violblaat,
og Blomsternes Størrelse ogsaa noget. Blomstrer
hovedsagelig om Vinteren, men for øvrigt til
forskellig Tid. <sp>Kultur:</sp> Formeres enten ved Frø,
der er fint og ikke maa dækkes, men kun trykkes
let; det saas i Lyngjord i flade Skaale, med
Glasskive over, paa god Undervarme; eller ved
Stiklinger af Blade paa samme Maade som Gloxinia;
eller endelig ved Deling af ældre buskede Planter;
ved de sidste Formeringsmaader kan man udsøge
sig de smukkeste Varieteter. Fornyelse af ældre
Planter bør jævlig finde Sted. Frøplanterne
prikles et Par Gange og plantes senere i smaa Potter.
De kultiveres i let Jord og beholdes i
Formeringshuset — i Vintertiden paa Hængehylde nær
Glasset — indtil de er i fuld Blomst, og benyttes da
til Pynt i Varmhuset, som Kantplanter paa
passende Pladser eller en kort Tid i Stue, naar der
kan gives dem en lun Plads, fri for Træk. Maa
vandes sparsomt om Vinteren og skygges om
Sommeren mod stærk Sol.
M. H.

<img>Saintpaulia ionantha.</img>
</chapter>

<chapter name="Saks">
<b>Saks</b> se <sp>Haveredskaber</sp>.
</chapter>

<chapter name="Salat">
<b>Salat,</b> <sp>Lactuca sative</sp> L. (Compositæ),
Køkkenurt, som har været dyrket fra Oldtiden, men
hvis Oprindelse er ukendt. Planten indeholder en
stor Mængde Mælkesaft og spises hovedsagelig som
Biret til Kødspiser. Varieteterne af <sp>Hoved-S.</sp>
udvikler faste Hoveder; blandt disse kan anbefales:
<sp>Tidlige</sp>: <sp>Stenhoved</sp>, <sp>Maikönig</sp>,
<sp>Wheelers Tom Thumb.</sp> <sp>Sildige</sp>: <sp>Berliner</sp>,
<sp>Cyrius</sp>, <sp>Dippes gule</sp>, <sp>Non plus ultra</sp>,
<sp>Bossin's Kæmpe</sp> med meget store Hoveder,
god til Fjerkræ, og <sp>Nansen</sp>, Vintersalat, der er
gul og den haardføreste af alle. <sp>Kultur:</sp>
Lykkes bedst paa en varm Muldjord, første eller andet
Aar efter Gødningen. Saas, saa snart Jorden er
bekvem, og senere én Gang om Maaneden til Aug.,
enten paa en Rabat, hvorfra den udplantes med
16-24 cm Afstand efter Varietetens Størrelse, eller
paa Blivestedet, og udtyndes da i rette Tid til den
fornødne Afstand. Til tidligt Brug saas paa
Varmebænk i Marts, og de unge Planter udplantes paa
en Rabat ved Sydmur eller Plankeværk; senere
plantes den som oftest paa Kanten af
Agurkebedene, mellem Kaal e. l., hvor den giver
brugeligt Produkt, før de andre Planter vokser til. Til
sildig Brug plantes først i Septbr. paa et afbrugt
Varmebed, der, naar det gøres fornødent, dækkes
med Vinduer og senere med Maatter og Lemme.
Dette Hold kan give Hoveder i Løbet af Efteraaret
og Begyndelsen af Vinteren. — <sp>Laktuk</sp> eller
<sp>Snit-S.</sp> er en egen Varietet, som ikke sætter
Hoveder, men saas tæt og anvendes i ung Tilstand,
mest om Foraaret, før man har Hoved-S. —
<sp>Bind-S.</sp> har lange Blade, der kun danner løse Hoveder.
Den anvendes mest om Efteraaret efter Saaning
først i Juli og Udplantning i Aug. med 30-40 cm
Afstand. Naar Planterne er udvoksede i Septbr.,
og paa en klar, tør Dag, samles Bladene og
bindes sammen i Spidsen, for at de inderste kan blive
blegede. 2-3 Uger efter er de brugelige, men
kommer Nattefrosten tidligt, kan de optages og
indslaas i Kælderen til Efteraarsbrug. Paa
lignende Maade kan Endivie benyttes (se d. A.).
<sp>Pluk-S.</sp> sætter ikke Hoveder, men en Mængde
Blade, som benyttes, og hvorefter ny skyder frem.
Af <sp>Asparges-S.</sp> er det de tykke kødfulde,
unge Blomsterstængler, der anvendes i
Husholdningen. Dyrkes saa godt som ikke i Norden. Som
Salat kan ogsaa bruges <sp>Vaarsalat</sp>, Kropsalat
eller Rapunsel, <sp>Valerianella olitoria</sp>
Poll., der vokser vildt her i Landet og saas først
i Aug. paa et Bed, hvorfra den bruges som
Snitsalat om Vinteren og i det tidlige Foraar.
<sp>Sygdomme</sp> se Salatskimmel og Jordugler.
N. H.

<sp>Drivning af Salat</sp> finder Sted Aar for
Aar i stadig større Omfang. De friske grønne Blade
forlanges saa godt som hele Vinteren igennem,
og allerede i Marts Maaned kan man have smukke,
ret faste Salathoveder tjenlige til Brug.

<sp>Hovedsalaten</sp> har størst Betydning til
Drivning, og af Varieteter kan nævnes: 1. <sp>Til
Overvintring</sp> (November-Januar) <sp>Nansen</sp>
eller <sp>Nordpol</sp> og <sp>Gul Vintersalat</sp>. 2.
<sp>Til tidlig Drivning</sp> (Udplantning i
Decbr.-Jan.) <sp>Leppermanns forbedrede
Drivsalat</sp> og <sp>Kaiser-Treib</sp>, der i alt Fald ved
Berlin og i Gemysedriverierne i Holland
anvendes meget, samt maaske <sp>Marktkönig</sp>. 3. <sp>Til
lidt senere Drivning</sp> kan disse samme
Sorter anvendes sammen med <sp>Wheelers Tom
Thumb</sp>, lille fast, <sp>Dippes gule</sp>, stor, smuk,
fast Salat, den i Holland meget anvendte <sp>Bruine
geel</sp> og et Utal af andre Sorter, som anbefales
af de forskellige Frøfirmaer. Ved Valg blandt
disse Sorter bør man tage Hensyn til de paa
Stedet herskende Fordringer til Bladenes Farve. Nogle
Forbrugere ynder særlig de gule og andre de
stærkt grønbladede Sorter, ligesom de
brunplettede, mørkere Sorter som <sp>Guldforelle</sp>
ogsaa har sine Tilhængere, skønt man andre
Steder, f. Eks. paa Københavns Grønttorv, ikke
ønsker denne Sort, saa længe der findes gule
Sorter. Som før nævnt, kan man her i Norden ikke
have faste Salathoveder midt om Vinteren, men
dersom man ønsker de friske, grønne Blade paa
denne Aarstid, bør man saa Salatfrøet i Juli eller
Begyndelsen af Aug. Maaned. Planterne
henplantes paa aaben Bænk eller en afbrugt Melonbænk,
efter at Karmene er rettede i Vejret, saa at
Nordsiden er betydelig højere end Sydsiden, for at
Vinduerne kan komme til at ligge med stærk
Skraaning mod Syd. Jorden maa være fin, porøs og
stærkt sandblandet, for at Planterne ikke skal
raadne om Vinteren. Vinduerne maa ikke lægges
paa, før det er nødvendigt, enten mod Frost eller
meget langvarig Regn. Der luftes saa meget som
vel muligt, og naar Vejret tillader det, hæves
Vinduerne i alle 4 Hjørner op paa tomme Urtepotter,
for at give Luften uhindret Adgang. Det er
tilraadeligt at have to eller tre forskellige Hold, da
det først saaede Hold i et varmt og solrigt Efteraar
let kan blive for tidligt, og et senere Hold i koldt
Vejr ikke vil blive tilstrækkeligt udviklet inden
Frostens Indtræden, dersom denne skulde melde sig
i November Maaned. Til Vinterbrug er det dog
bedre at indplante Salaten i store lyse Syd-Huse,
som kan holdes frostfri; her er det lettere at
undgaa Raaddenskab.

Den første egentlige »Drivning« af Salat
begyndes med Saaning i Midten af Oktbr. Maaned.
Planterne prikles da helst i Kasser, som anbringes paa
Hylder eller Borde i et halvvarmt, lyst Hus, hvor
der gives saa megen Luft, at Planterne vokser lidt
hele Tiden, men ikke bliver for lange og tynde i
Væksten. Afstanden mellem Planterne i
Kasserne kan passende være 4-5 cm paa begge
Leder, og man maa i denne mørke og vanskelige
Tid undgaa for stærk Vanding samt se godt efter,
at Planterne ikke angribes af Lus, hvad de meget
let bliver. Udplantningen kan godt finde Sted saa
tidligt som December, men det synes dog at være
mere formaalstjenligt at vente, indtil Dagene i
Midten af Januar er begyndt at blive noget længere,
især fordi man ofte paa den Tid ogsaa har klarere
og lysere Vejr. Man vælger helst til det første Hold
et lyst, halvvarmt Hus og anvender en porøs,
næringsholdig, men dog stærkt sandblandet Jord, der
ligger paa et Underlag af Gødning eller anbringes
paa et Bord i Huset. Afstanden mellem Planterne
varierer noget efter Sortens Størrelse; til
Leppermann passer det godt at give 15 cm mellem
Rækkerne og 18-20 cm mellem Planterne; de større
Sorter maa have c. 20 cm paa begge Leder.
Temperaturen holdes paa 12-15 ° C. og i Solskin nogle
Grader højere, men henad den Tid (Marts), da
Salaten begynder at danne Hoveder, maa man altid
sørge for en rigelig Lufttilførsel og helst kun vande
Planterne ved Roden, uden at gøre Bladene for
vaade.

Den næste Udplantning af Salat kan foretages paa
Varmebede i Februar Maaned. Planterne hertil
kan enten være koldt men frostfrit overvintrede
eller saaede paa Varmebed 4-6 Uger, førend man
skal anvende dem. Pasningen er omtrent den
samme som i Hus, men da Salaten ikke taaler
stærk Damp i Vinduerne, maa man vente med
Udplantningen til Varmen i Bænken ikke er for
stærk. Overbrusning foretages om Formiddagen paa
solklare Dage, efterhaanden gives rigeligere Luft,
og naar Planterne begynder at danne Hoved,
holdes kun c. 12-14 ° C., ligesom Overbrusningen
indstilles, medens Rodvanding bibeholdes. I Løbet af
6-7 Uger vil man have brugbare Hoveder, der
vil holde sig til Brug i 8-10 Dage. Hver anden
eller tredie Uge plantes et nyt Hold til Afløsning,
indtil man kan plante paa Friland.

Salat anvendtes tidligere ofte som
Mellemplantning, især i Agurk- og Melonvinduer, og Sorten
Leppermann egner sig ogsaa ganske godt til dette
Brug. Man kan dog aldrig faa saa godt Resultat
af Drivningen, da den stærke Lufttilførsel, som er
nødvendig for Dannelsen af faste Hoveder, ikke
kan foretages af Hensyn til Agurkerne. Den sidste
Plantning af Salat i Bænkevinduer kan foretages
omtrent samtidig med den første Udplantning paa
Friland, nemlig i Slutningen al April Maaned. —
<sp>Snitsalat</sp> benyttes mindre, den saas tæt i
Varmebed mellem Blomkaal, Kartofler eller
lignende eller paa lys Plads i Drivkasse, og skæres,
naar Planten har udviklet faa Blade. Sorten
Tidlig gul Snitsalat anvendes.

Under Krigen 1914—18, da alle Tilførsler fra
Udlandet blev besværliggjorte i høj Grad, blev
Dyrkning af Salat under Glas en ret udbredt
Kultur i Gartnerierne rundt om København; forhen
blev ret store Kvanta indførte fra Holland, Belgien
og Frankrig.
S. B.

<sp>Salat til Frøavl</sp>. Etaarig. Krydsning
sker let mellem Sorterne, ogsaa inden for de
forskellige Grupper af Salat, men næppe med vore
vildtvoksende Salatarter. Her er ingen Grund til
at avle Frø af andre end Hovedsalat, og det er
endda meget usikkert, saa den kan kun tilraades
under gode Forhold: varm, solrig, lun Vokseplads;
Frøene blæses let af nær Modningen. Muldrig,
varm, næringsrig Jord, gødet med 20-25 Læs
velforraadnet Staldgødning pr. ha, og yderligere 2-300
kg Superfosfat, 1-200 kg 37 pCt. Kaligødning og
200 kg Salpeter. Overgødskning taaler Salatbladene
ikke. Saaning sker bedst tyndt i halvvarmt
Drivbed eller i Koldbænk med Vinduer over først i
April, 100 gr Frø til 15 m<sup>2</sup>. Eller paa solrigt
Frilandsbed, sidst i Marts, hvor der kan dækkes
med Rammer med Traad væv mod Fugle og med
Maatter i koldt Vejr. Udplantning midt-sidst i
Maj med 40 cm mellem Rækkerne og med 12-15
cm mellem Planterne, eller paa Bed med 5
Rækker. Frøavl efter Udsæd paa Voksestedet er mere
usikker; Frøet saas der midt-sidst i April, 1-2 cm
dybt, i Rækker som ovennævnt; 4-5 kg Frø til
1 ha. Senere udtyndes til 12-15 cm. Uægte
Planter fjernes ved gentagen Vragning, naar
Hovederne er dannede, inden de skyder Blomsterstænglerne
igennem. I gode Somre kan Frømodningen falde
sidst i Aug., men i Reglen ikke før i Septbr.,
naar Stænglerne gulner, og Frøfnuggen udvikles, og
Frøene faar deres Modenhed sf arve. Stænglerne
skæres forsigtigt af nær ved Jorden, bindes i
Smaaneg, stilles i Spidshobe, der dækkes med
Halmtutter for at hindre Frøet i at flyve bort og Fuglene
i at æde det; de efterstræber det stærkt. Bedre
er det at hænge det op under Tag. Tærskes og
renses let. Udbyttet er meget svingende; i gode
Somre kan høstes 8-900 kg pr. ha; mere er naaet,
men i fugtigt Eftersommervejr raadner »Kurvene«
nemt, og Udbyttet gaar langt ned. <sp>Knoporme</sp>
og <sp>Smælderlarver</sp> kan ødelægge de unge
Planter; <sp>Bladlus</sp> paa
<sp>Blomsterstænglerne</sp> maa bekæmpes med Tobaksvand, saa snart
de viser sig. <sp>Salatskimmel</sp> kan ødelægge
Bladene. <sp>Frømider</sp> ofte slemme i overgemt
Frø. 100 gr = c. 100,000 Frø. Spirer i Løbet af
8-10 Døgn; godt Frø med 90-95 pCt., og holder
Spireevnen i 4-5 Aar.
H. G—m.

<sp>Salat</sp>. <sp>Anvendelse:</sp> Bruges nærmest i
naturlig Tilstand overhældt med en Sauce af sur
Fløde, tilsat lidt Melis; i Mangel af Fløde kan
benyttes Kærnemælk. Fin Madolie, tilsat lidt
Citronsaft, giver den fineste »Salatsauce«. Salat serveres
til Kød- og Flæskeretter. — Salat kan anvendes
sammen med Spinat til Stuvning.
M. L.
</chapter>

<chapter name="Salatskimmel">
<b>Salatskimmel</b> (Bremia lactucæ) fremkalder
afblegede, kantede Pletter paa Bladene; paa disses
Underside træffes et hvidligt Skimmellag med
Knopceller. Svampen fortsætter sin Vækst om
Vinteren i de opbevarede Salathoveder, som sortfarves.
Sygdommen bekæmpes ved 1) at fjerne og ødelægge
de i Salatbedenes Nærhed voksende
kurvblomstrede Ukrudtsplanter; 2) at indsamle og ødelægge
de først angrebne Salatplanter; 3) at sprøjte med
Bordeauxvædske, saa snart det allerførste Tegn til
Angreb viser sig, og én eller flere Gange senere
med c. 14 Dages Mellemrum; 4) at henlægge
Salatkulturen til et andet Sted næste Aar.
F. K. R.
</chapter>

<chapter name="Salisburia">
<b>Salisburia</b> se <sp>Ginkgo</sp>.
</chapter>

<chapter name="Salix">
<b>Salix</b> (Salicaceæ), Pil. Haardføre Træer og Buske.
Slægten Pil indbefatter et meget stort Antal Arter,
'foruden talrige Bestarder og Varieteter. Det er en
i høj Grad formrig Slægt med Arter, der hver for
sig repræsenterer alle Overgange fra kun faa cm
høje Smaabuske indtil høje Træer. Slægtens
Betydning, set fra et rent gartnerisk Synspunkt,
med udelukkende Henblik paa Arternes Egenskaber
som Prydplanter, er ingenlunde ringe. Dette skyldes
dels deres hurtige og ofte smukke Vækst, dels
deres Løv, der hos mange af Arterne er stort og
anseligt og ofte meget smukt glinsende
mørkegrønt eller mere eller mindre filtet, graagrønt,
graat indtil helt hvidfiltet, og endelig bidrager
Blomstringen hos mange af Arterne til at forhøje
deres Værdi som Prydplanter. Det er især
Hanplanterne hos flere af de Arter, som blomstrer
førend Løvspringet, der tidligt om Foraaret kan være
særdeles smukke, tæt besatte med deres af
Støvdragere gule Rakler, hvorimod Blomstringen hos
de Arter, som blomstrer samtidig med eller efter
Løvspringet, forløber mere ubemærket.
Nedennævnte kan betragtes som et Udvalg af de
smukkeste saavel som af de almindeligst vildtvoksende
og almindeligst plantede Arter og Varieteter. <sp>S.
acutifolia</sp> Willd. (<sp>S. caspica</sp> hort.),
Blaadugget Pil eller Kaspisk Pil, Rusland, Sibirien. En
høj Busk eller et lille Træ, som hører til de
smukkeste af Pilene. Den har overhængende
Grenstilling med sortagtige eller sortviolette, især om
Efteraaret stærkt hvidduggede unge Grene og Skud
og lange, lancetformede, blanke, mørkegrønne
Blade. Hanplanten er en af de smukkest
blomstrende og tillige en af de tidligst blomstrende af alle
Pilene. — <sp>S. alba</sp> L., Hvid Pil, Sølvpil, Europa,
Asien, Danmark. Et højt, i Stammens og Kronens
Omfang undertiden mægtigt Træ. Sit Navn har den
af, at dens lancetformede Blade, især paa
Undersiden, har et glinsende, sølvhvidt Skær af fine,
tiltrykte Silkehaar. Af denne dyrkes der en Del
værdifulde Varieteter: <sp>S. a. britzensis</sp> med
stærkt rødfarvede Aarsskud. <sp>S. a. regalis</sp> (S. a.
argentea, S. a. nova, S. a. splendens) med Bladene
paa begge Sider stærkt sølvhvidt silkeglinsende. <sp>S.
a. vitellina</sp> (S. vitellina L.), Guldpil, med
skinnende gule unge Grene og Skud. <sp>S. a.
vitellina pendula</sp> med gule, sirligt nedhængende
unge Grene og Aarsskud. — <sp>S. amygdalina</sp>
L., Mandel-Pil, Europa, Asien, Danmark. En høj
Busk med bredt-lancetformede, blanke, mørkegrønne
Blade. — <sp>S. aurita</sp> L., Øret Pil, Europa, Asien,
Danmark. En meget almindelig vildtvoksende, lav
eller mellemhøj Busk med smaa,
omvendt-ægformede, graagrønne Blade. Smuk i Blomstringstiden.
— <sp>S. babylonica</sp> L., Sørge-Pil eller Taare-Pil,
Kina, Japan. Et anseligt Træ, som dog her i
Landet kun paa Steder med gunstigt Klima og
Vokseplads er helt haardført og udvikler sig til nogen
Betydning. Det er af stor Skønhed paa Grund af
dets i sirlige Buer overhængende Grene og lange,
lodret nedhængende unge Grene og Skud, med
lange, lancetformede, glatte Blade. Varieteten <sp>S. b.
annularis</sp> er ejendommelig ved, at dens Blade
er seglformet, ringformet eller undertiden næsten
spiralformet oprullede, men den er endnu mindre
haardfør end Hovedarten og bliver, selv paa
gunstig Vokseplads, kun lille og svag. — <sp>S. Caprea</sp>
L, Vidie-Pil, Seljepil, Europa, Asien, Danmark.
Meget almindelig vildtvoksende Busk eller lille
Træ med ovale, graagrønne, dunhaarede Blade.
Hanplanten meget smuk i Blomstringstiden. Varieteten
<sp>S. C. pendula</sp> har stærkt hængende Vækst. —
<sp>S. cinerea</sp> L., Graa-Pil, Europa, Asien,
Danmark. En meget almindelig vildtvoksende høj Busk
med elliptiske, graagrønne Blade. Smuk i
Blomstringstiden. — <sp>S. cordata</sp> Mühlbg.,
Nordamerika. En lav, udbredt Busk af ret ejendommeligt
Udseende med tætsiddende, temmelig store,
ægformede, langt tilspidsede, friskgrønne Blade og
meget store Akselblade. — <sp>S. cuspidata</sp> Schultz.,
Europa, Danmark. Et mellemhøjt, anseligt Træ,
smuk paa Grund af dens store, stive, bredt
lancetformede, blanke Blade. — <sp>S. daphnoides</sp> Vill.
(S. jaspidea hort.), Dug-Pil, Pommersk Pil, Europa,
Sibirien. Et lavt eller mellemhøjt Træ med
grønligbrune, hvidduggede unge Grene og Skud og
bredt lancetforinede, blanke Blade. Smuk i
Blomstringstiden. — <sp>S. dasyclados</sp> Wimm. (S.
acuminata v. dasyclados Dip.), Laadengrenet Pil,
Europa. En høj Busk eller lille Træ med lange,
tykke, tæt graafiltede Skud og lange, paa kraftige
unge Planter meget lange, bredt lancetformede,
mat-mørkegrønne Blade. — <sp>S. Elæagnos</sp> Scop.
(S. incana Schrank., S. riparia Willd.),
Lavendel-Pil, Flodpil, Sydeuropa. En mellemhøj eller høj,
smuk Busk med tætsiddende, lange, ganske smalle,
linielancetformede Blade af mat-graagrøn, paa
Undersiden silkeglinsende hvidgraa Farve. — <sp>S.
elegantissima</sp> C. Koch, (S. americana pendula
hort., S. pendulina Wend.), Japan. Et anseligt,
mellemhøjt Træ med udspærret Kronbygning og
sirligt bueformet overhængende unge Grene og
Skud. Bladene lancetformede, glatte. Ganske
haardfør og erstatter ved sin Vækst til Dels den
utilstrækkelig haardføre S. babylonica. — <sp>S.
fragilis</sp> L., Skør-Pil, Europa, Asien, Danmark. Et
mellemhøjt, eller højt Træ med lange,
lancetformede, blanke, friskgrønne Blade. — <sp>S.
grandifolia</sp> Ser. (S. appendiculata Vill.), Alperne. En
høj Busk med temmelig store, bredt
lancetformede, mat-mørkegrønne Blade. Meget smuk i
Blomstringstiden. — <sp>S. Hookeriana</sp> Barratt.,
Nordamerika. En lav eller mellemhøj Busk med tæt
hvidfiltede Skud og ægformede, paa begge Sider
tykt graafiltede Blade. — <sp>S. lanata</sp> L.,
Nordeuropa, Sibirien. En lav eller mellemhøj Busk med
tæt hvidfiltede Skud og ovale, paa begge Sider tykt
hvidfiltede eller hviduldede Blade. Raklerne
smukke, store, stærkt haarede af lange silkeglinsende,
gullivide Haar. — <sp>S. lanceolata</sp> Fries.,
Lancetbladet Pil, Europa. En meget almindelig plantet,
høj Busk eller lille Træ med bredt lancetformede,
mat-graagrønne Blade. — <sp>S. laurina</sp> Sm.,
Europa. En høj Busk med temmelig store, bredt
lancetformede, mat-mørkegrønne Blade. — <sp>S. lucida</sp>
Mühlbg., Nordamerika. En høj Busk, som hører
til de allersmukkeste af Pilene paa Grund af dens
store, læderagtig stive, skinnende blanke,
mørkegrønne Blade, ejendommelige af Form, idet de er
elliptiske, men udtrukne i en meget lang Spids. —
<sp>S. Medemii</sp> Boiss., Kaukasus. En høj Busk rned
tykke, dunede Skud og tætsiddende, meget store,
aflang-elliptiske, meget mørkegrønne Blade. — <sp>S.
nigra</sp> Marsh., <sp>var. falcata</sp>, Nordamerika.
En mellemhøj eller høj, meget smuk og sirlig Busk
med fine, slanke Skud og meget lange, smalle,
langt tilspidsede, friskgrønne Blade. — <sp>S.
nigricans</sp> Sm., Sortpil, Europa, Danmark. En høj
Busk med elliptiske, mat-mørkegrønne Blade.
Varieteten <sp>S. n. cotinifolia</sp> er en smuk, høj
Busk med tætsiddende, næsten helt runde,
mørkegrønne Blade. — <sp>S. pentandra</sp> L., Femhannet
Pil eller Laurbær-Pil, Europa, Danmark. En høj
Busk eller et lille Træ, som hører til de
smukkeste af Pilene paa Grund af dens store og stive,
elliptiske, skinnende blanke, mørkegrønne Blade.
Blomstrer først i Juni og er da særlig smuk. —
<sp>S. purpurea</sp> L., Purpur-Pil, Europa. En
mellemhøj eller høj, smuk og sirlig Busk med tynde,
slanke Grene og Skud og temmelig smaa, omvendt
lancetformede, matblaagrønne Blade. Smuk i
Blomstringstiden. Af dens Varieteter fremhæves: <sp>S. p.
gracilis</sp>, en mellemhøj, særdeles sirlig Busk
med fine, slanke Grene og Skud og smaa Blade.
<sp>S. p. pendula</sp> (S. p. americana, S. Napoleoni
hort.) med sirligt overhængende, fine slanke Grene
og Skud og ganske smalle Blade. <sp>S. p.
pyramidalis</sp>, en høj Busk med opret Vækst. — <sp>S.
repens</sp> L., Krybende Pil, Europa, Asien, Danmark.
En meget almindelig vildtvoksende, i Udseende
meget forskellig, nedliggende eller mere opret, lav
Busk. Varieteten <sp>S. r. argentea</sp> er en smuk
lille Busk med lancetformede eller ovale eller
undertiden kredsrunde smaa Blade, der er tæt
silkehaarede paa begge Sider og derved sølvhvide af
Farve. — <sp>S. Schraderiana</sp> Willd., Europa.
En mellemhøj eller høj, smuk Busk med elliptiske
Blade. Meget smuk i Blomstringstiden. — <sp>S.
stipularis</sp> Sm., Langbladet Pil, Europa. En høj
Busk eller lille Træ med oprette Grene og meget
lange, lancetformede, mat-mørkegrønne Blade. —
<sp>S. undulata</sp> Ehrh., Bølgebladet Pil, Europa,
Danmark. En høj, almindelig plantet Busk med
lancetformede, glatte, mørkegrønne Blade. — <sp>S.
viminalis</sp> L., Baand-Pil, Europa, Asien,
Danmark. En høj Busk eller et lille Træ med lange,
graafiltede Skud og meget lange,
smalt-lancetformede, mat-graagrønne, paa Undersiden
sølvglinsende Blade. Endvidere skal nævnes en Afdeling
af Pilene, hvis Arter, der hører hjemme i Alperne
og Nordeuropas Bjerge, eller tillige i det
nordligste Nordamerika og Sibirien, er ganske lave
Dværgbuske, hvoraf nogle kan finde Anvendelse som
interessante og let dyrkelige Stenhøjsplanter. Dette
gælder særlig <sp>S. herbacea</sp> L., en kun nogle
faa cm høj Dværgbusk. <sp>S. reticulata</sp> L.,
nedliggende Dværgbusk med bredt ovale, stærkt
aarede Blade. <sp>S. retusa</sp> L. og <sp>S. serpyllifolia</sp>
Scop., en henad Jorden liggende, ganske lille Busk
med meget smaa, timianlignende Blade.
A. B.

<sp>Anvendelse:</sp> Fraregnet Miniaturformerne
af Salix, som nærmest har hjemme i Samlinger,
men vel kan interessere ved deres Lidenhed, og af
den Grund finde Anvendelse paa fast afgrænset
Plads imellem Sten, har de forskellige Arter og
Afarter Værdi paa forskellig Vis ved deres
Størrelse og Voksemaade, Løvets Størrelse og Farve,
Barkens Farve, Aarsskuddenes Sejghed o. s. v.,
hvorved de bliver brugelige til Pynt, Fyld, Læ,
eller alene til økonomisk Brug. En Hovedegenskab,
som er fælles for de fleste S., er deres Evne til at
taale Fugtighed. Nogle trives saaledes paa Steder,
som i længere Tid staar under Vand, og enkelte,
som nigricans, optræder endogsaa som Forløbere for
Trævegetationen paa Landdannelser i Mosepartier
og paa løsrevne, rør- og sivbevoksede Smaaholme,
de saakaldte svømmende Øer. Deres betydeligste
Anvendelse i landskabelig Henseende er derfor som
Hovedbestand paa fugtig Bund, ved større
Vandpartier, som Smaagrupper eller enkeltstaaende ved
Vandløb, Kaskader o. l., til hvilket sidste Brug
man da benytter de hængende Arter, efter
Omstændighederne de større S. japonica pendula, alba
vitellina pendula og elegantissima, eller, podet i
Stamhøjde, de mindre S. Caprea pendula og purp.
pendula. Ved større Grupper eller
Sammenplantninger maa iagttages, at der ved Benyttelse af kun
enkelte Arter let fremkommer Ensformighed i
Vækst og en udvisket, trist Farvetone, hvorimod
der let opnaas iøjnefaldende Afveksling ved
gruppevis Benyttelse af Arter med høj eller stiv Vækst
og store, blanke, mørkegrønne Blade som
daphnoides og pentandra med letbygget Vækst og fint
Løv som S. purpurea pyramidalis, med regelløs
Væ'kst og store, lange Blade som S. dasyclados,
med fyldig, let Vækst og graallgt Løv som S. alba
og dennes Varieteter. Paa et enkelt fremtrædende
Punkt kan benyttes Arter med hængende Vækst,
og som gruppevis Forgrund kan benyttes Arter
med mindre Vækst og udpræget afvigende Løv
som S. Elæagnos, lucida, cordata, pyrolifolia,
nigricans, cotinifolia og eventuelt de lavtvoksende
purpurea gracilis, Hookeriana, Schraderiana, cæsia o. l.
I saadanne større Plantninger, som forudsættes
anvendt paa fugtig Bund, maa bl. a. ikke benyttes
S. alba regalis, acutifolia, longifolia m. fl., som
ikke trives under saadanne Forhold. I andre
landskabelige Øjemed kan S. benyttes til at bryde
monotone Linier og bringe Afveksling i
Plantninger med Hovedbestand af tungtbyggede og
mørktløvede Træer. Man vælger hertil Arter med
stærkt afvigende Vækst og Farvetone og planter
en eller flere samlede under Hensyn til Plads og
Afstand for Beskuelse, saaledes at Gruppens
Størrelse og Virkeevne staar i Forhold til Øjemedet.
Varieteterne af S. alba vil være nogle af de bedste
til dette Brug, idet de ikke alene virker ved deres
Dragt om Sommeren, men de fleste af dem tillige
om Vinteren ved deres livligt farvede Bark. En
Gruppe af disse paa et affaldende Terrain med
Cornus tatarica som Forgrund og forenet med
enkelte Birk og Naaletræer i løs Sammenstilling,
Salix og Cornus rigeligt forsynet med ungt Træ
ved Beskæring, og det hele set fra Syd mod mørk
Baggrund, hører til de mest dekorative Grupper
i Vinterlandskab. Ved deres raske Vækst er flere
Arter fortrinlige til hurtigt Dække, til
Mellemplantning og Fyld i Grupper, til at fremhjælpe
Træer med langsom Vækst, endvidere i Læbælter,
enten som blivende Bestand eller plantet vekselvis
med højere Træer og ved Beskæring holdt i
Buskform til Underlæ o. s. v. Til dette Brug vælger
man stærke, fyldige og haardføre Arter som S.
Caprea, Bataviæ, cotinifolia, dasyclados, daphnoides
o. l. S. Bataviæ bør tillige foretrækkes til
Plantning ved Søbredder, da den tilsyneladende er en
af de Arter, som bedst taaler Sprøjt og
Overskylning ved Grunden af Søvand. S. daphnoides er,
som Træ, en af de mest stateligt byggede Pil, og
fortrinsvis at foretrække til Allétræ paa fugtig
Bund. S. purpurea pendula og S. Caprea pendula
kan som højstammede benyttes paa Gravsteder, som
fritstaaende paa mindre Plads og paa Stenhøje, til
sidste Brug dog ogsaa som rodægte tillige med
flere andre, hvoriblandt særlig den ejendommelige
S. lanata macrophylla. <sp>Kultur:</sp> S. kan formeres
ved Frø, naar det saas umiddelbart efter Modning
i Juni-Juli Maaned, i nygravet, ren Jord, paa
fugtig Bund og holdes skygget indtil Spiringen. De
unge Planter kan det følgende Foraar omplantes.
Ved denne Formeringsniaade faar man S. Caprea,
nigricans og flere saa nogenlunde konstante, men
ofte dog med Variation, hvorimod de fleste andre,
saa vidt Erfaring rækker, hovedsagelig giver
Bastarder, og Frøformering af disse anvendes derfor
kun med dette Formaal. I øvrigt formeres de alle
ved Stiklinger, S. Caprea dog lettere ved
Aflægning, og denne Formeringsmaade anvendes ogsaa
for smaa og svagtvoksende Arter. Stiklinger
skæres af stærkt enaarigt Træ, efter Art og
Anvendelse i 15-25 cm Længde, og stikkes tidligt
om Foraaret, de svagtvoksende, som S. alba regalis,
Elæagnos, acutifolia m. fl., som kun danner faa
Rødder, paa Bede, for efter 1-2 Aars Forløb at
omplantes efter Beskæring paa Rod og Top. De
øvrige, som ikke behøver Omplantning før de er i
2-3 Aars Alder, plantes paa Blivestedet, stikkes i
Rækker i 30-65 cm Afstand, i kulegravet Jord.
For Opvækst til Allétræer, eller dog til større
Træer for Udplantning, maa de i 2-3 Aars Alderen
omplantes i større Afstand, beskæres paa Rødderne,
efter Formaalet ogsaa i Toppen, og eventuelt
opbindes til Stokke. Af de hængende S. formeres de
mindre Arter ved Podning paa Stammer af S.
Caprea, S. daphnoides el. lign., som giver gode
Stammer, hvorimod de højerevoksende rettest
tiltrækkes rodægte og ophjælpes i Stamform ved
Beskæring og Opbinding. Podningen lykkes ikke
altid godt, den maa udføres lige naar Saften
begynder at stige og helst paa ny omplantede Stammer.
De taaler alle Beskæring, og jo stærkere denne
udføres, desto kraftigere ny Vækst, endogsaa som
større Træer taaler de Foryngelse ved
Nedhugning. De er ikke saa vanskelige med Hensyn til
Jordbund, de fleste ynder noget fugtig Bund, og
enkelte svagtvoksende kræver en saadan for at
trives.
J. B.

I Norges nordligste Egne, hvor kun faa
Træslags kan trives, er saadanne Salix-Arter som
Caprea, lanata, nigricans og pentandra godt
skikkede til Plantning.
N—k.

<sp>Kurve- og Baandpil</sp> dyrkes her i
Landet af Hensyn til vort eget Forbrug af Vidier
og Baandstokke. Trods forskellige Forsøg er det
ikke lykkedes at gøre Piledyrkning almindelig,
og mange Steder har man opgivet den igen.
Derfor er der heller ikke indvundet nogen sikker
Erfaring for, hvilke Pilearter man med størst
Fordel kan dyrke paa de forskellige Slags Jord
og i de forskellige Egne af Landet. En anden
Grund hertil ligger i den usikre Bestemmelse af
Pilens Art; de dyrkede Pile kan vel nogenlunde
henføres hver til en enkelt Art; oftest
<sp>amygdalina</sp>, <sp>purpurea</sp> eller <sp>viminalis</sp>, men
deres Egenskaber som Kulturplanter er i mange
Tilfælde stærkere prægede af, at Pilen er en
Afart eller Variant, fremkaldt ved
Krydsbestøvning eller paa anden Maade. De systematiske
Navne paa saadanne Former er meget usikre,
ofte urigtigt dannede eller gengivne. Nogle af
de hyppigst forekommende Navne paa gode
Pilearter er Amygdalinæ: Salix alopecuroides
(Tausch) (fragilis & triandra); S. fusca; S.
latifolia hort. (triandra latif.); S. lutea; S. nigra
(italica nig.); S. viridis. — Polyphyllæ: S. polyph.
(Schleich), S. Pruinosæ: S. acutifolia (Willd.)
(pruinosa ac.); S. pulchra (Wimm.). —
Purpureæ: S. gracilis; S. Kerksii; S. Lambertiana;
S. uralensis. — Semipurpureæ: S. rubra
angustifolia (Tausch) (viminalis X purpurea). —
Viminales: S. vim. angustif; S. v. cinamomea; S.
dasyclados (Wimm.) (d. vim. X purp.); S. v.
de Bruyn; S. v. regalis. — Piledyrkning kan finde
Sted paa al Slags Jord lige fra vaad Mose til et
tørt Jorddige; men for at den skal kunne
ligestilles med anden Jorddyrkning, maa Jorden
enten indeholde eller kunne faa tilført en kendelig
Mængde Vand i Væksttiden, den maa være
dybgrundet samt holdes i god Gødningskraft og fri
for Ukrudt af enhver Slags. Endvidere maa
Jorden ved Pilekulturens Anlæggelse være saa skør,
at Stiklingerne, uden at tage Skade, kan
trykkes lodret ned i Jorden. Derfor maa Jorden
altid 'forberedes særdeles omhyggeligt til Plantning
af Pil; dyb Behandling ved Plov eller Spade er
nødvendig; ofte bør det øverste Lag med Frø og
Rødder af Ukrudt lægges nederst og saa dybt,
at Ukrudtet ikke kan komme frem. Er der
et Lag af ren Tørvejord, bør dette blandes med
mineralsk Jord. Samtidig med Jordbehandlingen
maa man gøre sig til Herre over Jordvandets
Bevægelser ved Hjælp af Af- og Tilledning eller en
af Delene. Stiklingerne er 20-50 cm lange
Stykker af 1aarige øller bedre 2aarige Skud; disse
bør afskæres i den Tid, da Planten er i absolut
Hvile, og skærmes mod Udtørring, indtil de
umiddelbart forud for Plantningen afkortes paa
ovennævnte Længde. Selve Plantningen udføres i
April eller, hvor de nye Skud er udsatte for sen
Nattefrost, i Maj Maaned; Stiklingen trykkes
lodret ned, saa dens øverste Ende lige er i
Jordoverfladen; de sættes tæt, f. Eks. paa 20 X 50
cm, altsaa 100,000 pr. ha, Kurvepil tættere end
Baandpil. Den første Afskæring foregaar
almindeligvis efter, at Planterne har vokset i 2 Somre;
fremtidig høstes Vidier hvert Aar, Baandstokke
hvert 2det eller 3die Aar. Enhver Afskæring
maa foregaa med et glat Snit saa nær ved
Jorden som muligt, og uden at der øves noget
kendeligt Træk i Planten; Høstning bør altid udføres
i Tiden mellem Midten af December og Midten
af Marts. Skal Skuddene afbarkes, maa de
skærmes mod Udtørring indtil Foraaret. En
Hovedsag ved Piledyrkning er at holde Jorden fri for
Ukrudt og Planterne fri for skadelige Insekter
eller Snyltesvampe; derfor kræver Piledyrkning
stadigt Tilsyn og ofte meget Arbejde.
C. V. P.
</chapter>

<chapter name="Salomons Segl">
<b>Salomons Segl</b> se <sp>Polygonum
multiflorum</sp>.
</chapter>

<chapter name="Salpeter">
<b>Salpeter</b> se <sp>Kunstgødning</sp>.
</chapter>

<chapter name="Salpeterdannelse.">
<b>Salpeterdannelse.</b> Den i Naturen stedfindende
Iltning af kvælstofholdige Stoffer til
Salpetersyre er overvejende af mikrobiologisk Art.
Allerede i 1862 fremsætter <sp>Pasteur</sp>
Formodningen om, at S. er en biologisk Proces, og Beviset
herfor blev i 1878 givet af <sp>Schlösing</sp> og
<sp>Müntz</sp>, der godtgjorde, at man kunde standse
denne Proces i Jorden ved at udsætte denne for
Kloroformdampe og atter sætte den i Gang ved
efter Bortdampning af Kloroformen at inficere
Jorden med et vandigt Udtræk af frisk
Havejord. — I den følgende Tid var Bestræbelserne
stærkt rettede imod at rendyrke
Nitrifikationsmikroberne; dette viste sig imidlertid forbunden
med overordentlig store Vanskeligheder og
lykkedes først 1890 for den russiske Bakteriolog
<sp>Winogradsky</sp>, der derefter har udført en
Række Undersøgelser over Betingelserne for S.
Af disse Undersøgelser fremgik det, at det kun
er Ammoniak, som direkte kan iltes til
Salpetersyre, og at denne Iltning foregaar gennem to
Faser, Nitrit- (Salpetersyrling-) og Nitrat-
(Salpetersyre-) Dannelsen, der hver især foranlediges
af specielle Bakteriearter. Salpetersyrling- (eller
Nitrit-) Bakterierne omsætter Ammoniakken til
Salpetersyrling, som derefter af Salpetersyre-
(Nitrat-) Bakterierne iltes videre til Salpetersyre.
Hovedgrunden til de store Vanskeligheder ved
Rendyrkningen af Salpeterbakterierne viste sig at
være den, at disse ikke kan vokse paa de
almindelig anvendte organiske Næringssubstrater,
idet deres Udvikling og Virksomhed hemmedes
af selv ganske ringe Mængder af organiske
Stolfer som Sukker, organiske Syrer m. m., og
Rendyrkningen lykkedes først, da Winogradsky i
Stedet for den almindelige Gelatine benyttede en ren
uorganisk Kiselsyregelé, indeholdende svovlsur
Ammoniak og de for Bakterierne nødvendige
Askebestanddele. Paavisningen af, at der findes
Mikrober, der ligesom de bladgrøntførende
Planter kan opbygge deres Celler af rent uorganisk
Materiale, var af den allerstørste Interesse i
plantefysiologisk Henseende. Den til Celleopbygningen
nødvendige Energi, der for de grønne Planters
Vedkommende stammer fra Sollyset, faar
Salpeterbakterierne gennem selve
Iltningsprocesserne, der er ledsaget af en betydelig
Varmeudvikling. Den omtalte trinvise Nitrifikation i de af
Winogradsky benyttede Næringsopløsninger beror
paa de nitratdannende Bakteriers store
Ømfindtlighed overfor Ammoniak, og Nitratdannelsen kan
derfor først indledes i disse efter at Ammoniakken
ved Nitritbakteriernes Virksomhed saa godt som
fuldstændig er iltet til Salpetersyrling. Saavel
Nitrit- som Nitratbakterierne kræver for at
kunne udøve deres iltende Virksomhed Tilstedeværelse
af Luft (Ilt) og syremættende Stoffer, der kan
mætte Salpetersyren efterhaanden som den
dannes. Tilstedeværelse af selv meget smaa
Mængder af frie Syrer hemmer stærkt
Salpeterdannelsen. Den laveste Temperatur, ved hvilken S. kan
foregaa, synes at være c. 5 ° C., men selv ved
en Temperatur af 10-12 ° C. forløber Processen
særdeles langsomt. Den gunstigste Temperatur
for S. er 30-36 ° C.

<sp>Salpeterdannelse i Jordbunden</sp>.
Winogradskys og hans Medarbejderes Angivelser
om, at S. forløber gennem 2 Faser, Nitrit- og
Nitratdannelsen, lod sig daarligt forene med den
Kendsgerning, at man i normale og sunde
Jorder ikke kan paa vise Tilstedeværelse af Nitriter,
hvoraf man maa slutte, at S. her forløber paa en
anden Maade. Ligeledes stod Angivelserne om
Salpeterbakteriernes Ømfindtlighed overfor
Tilstedeværelse af organiske Stoffer i absolut Modstrid
med den praktiske Erfaring, idet man fra de
gamle Salpeterplantager eller fra Undersøgelser af
Kompostdynger ved, at der kan foregaa en livlig
Salpeterdannelse ved Nærværelse af betydelige
Mængder organiske Stoffer. Gennem de senere
Aars jordbundsbakteriologiske Undersøgelser har
man dog nu faaet nogenlunde Rede paa
Aarsagerne til denne tilsyneladende
Uoverensstemmelse. Sætter man svovlsur Ammoniak til et
Næringssubstrat, i hvilket der allerede er foregaaet
en kraftig Udvikling af Nitrifikationsmikrober
(saaledes som det altid vil være Tilfældet i gode,
sunde Kulturjorder), hemmes Nitratdannelsen ikke
eller kun i ringe Grad af Ammoniakken, og det er
heraf berettiget at drage den Slutning, at det
særlig er paa Nitratbakteriernes Udvikling
Ammoniakken indvirker skadeligt, medens den ikke eller i
langt ringere Grad hemmer de færdige Cellers
iltende Virksomhed. Ogsaa med Hensyn til de
organiske Stoffers Indflydelse paa
Salpeterdannelsen gælder det, at denne langtfra er saa
fremtrædende i Jorden som i Nærhrgsvædskerne. Dette
beror hovedsagentlig paa, at der i Jordbunden
forefindes Betingelser for disse Skiffers Omsætning
under Dannelse af for Planterne uskadelige
Forbindelser, hvorved den hemmende Virkning bliver
af forholdsvis kort Varighed. De opløselige
organiske Kvælstofforbindelser synes i Jorden at
udøve en stærkere hemmende Indflydelse paa de
salpeterdannende Bakteriers Virksomhed end de
opløselige, kvælstoffrie organiske Forbindelser (som
f. Eks. Sukker), der i meget smaa Mængder
endog synes at kunne virke fremmende paa
Processen. De organiske Kvælstofforbindelser i Urin
og Ajle virker stærkt hemmende paa
Salpeterdannelsen, men da disse Forbindelser meget
hurtigt omsættes i Jorden, er denne
Hemningsvirksomhed kun af ringe Varighed. Den faste
Kreaturgødning udøver derimod paa Grund af den
tungt opløselige Form, hvori
Kvælstofforbindelserne her forefindes, kun en ringe
hemmende Indflydelse paa Salpeterdannelsen.
Humusstofferne i Jordbunden fremmer i betydelig Grad
S. Salpeterbakterierne er meget ømfindtlige
overfor Luftarter som Kulbrinter eller fri Brint, der
dannes under Forhold, hvor Luften har sparsom
Adgang, f. Eks. i vandfyldte, paa organiske
Stoffer rige Jorder, hvor Betingelserne for
Salpeterdannelsen jo i øvrigt i Forvejen, som Følge af den
ringe Ilttilførsel, er meget daarlige. Som foran
nævnt kan S. i Næringsvædsker kun foregaa ved
Nærværelse af syremættende Stoffer, og i dette
Forhold har man for en væsentlig Del, og sikkert
med Rette, søgt Forklaringen paa Merglingens
eller Kalkningens kraftige Virkninger (se
nærmere: Kalkens Betydning i Jordbunden). Nyere
Undersøgelser har dog vist, at der ogsaa i udpræget
surt reagerende Jorder kan foregaa en om end
forholdsvis ringe S. Da Salpeterbakterierne er
udpræget iltkrævende, er den Livlighed, hvormed S.
foregaar i Jordbunden, meget afhængig af den Lethed,
hvormed Luften har Adgang til denne; ved
hensigtsmæssig Jordbehandling er man derfor i Stand
til i væsentlig Grad at kunne fremme denne for
Plantekulturen saa vigtige Proces.
H. C.
</chapter>

<chapter name="Salpiglossis">
<b>Salpiglossis</b> (Solanaceæ). <sp>S. sinuata</sp> Ruiz. &
Pav. (S. variabilis hort.), Chili, Peru, enaarig
meget smuk Sommervækst, udmærket anvendelig
til Blomsterbede, Rabatter og til Afskæring;
70-100 cm høj; blomstrer i Juli-Septbr. De meget
smukke, fløjelsagtig glinsende Blomster
forekommer i mange Farvevekslinger og Tegninger;
Grundfarven kan saaledes være hvidlig, gul,
forskellige Nuancer af rødt, blaalig, purpur, violet,
sortbrun o. s. v. med Aarer og Længdestriber af
modsatte Farver, og som væsentlig forhøjer
Blomsternes Skønhed. Af Varieteter er især <sp>S. s.
grandiflora</sp> og <sp>S. s. superbissima</sp> med
større Blomster end Standartens at anbefale. <sp>S. s.
nana</sp> er en lavere Form, c. 40-50 cm høj.
<sp>Kultur:</sp> Frøet saas paa Voksestedet sidst i
April-Maj, ikke for tæt og dækkes ikke for
meget med Jord; de opkomne Planter udtyndes til
c. 15-20 cm Afstand. Kan ogsaa saas i kold
Bænk eller Potte i April; de opkomne Planter
maa enten tidlig omprikles eller udtyndes, da de
ikke taaler at staa for tæt; Udplantningen, som
kan foretages sidst i Maj, maa ske med nogen
Omhu, da S. nemlig er meget ømtaalig for
Forstyrrelse ved Roden, og af denne Grund gør man
vel i at sætte Planterne forholdsvis tæt, idet man
altid maa regne med, at en Del Planter dør bort
efter Omplantningen. Trives i enhver god, dog
ikke nygødet Jord. Frøets Spirekraft 3-4 Aar;
Spiring i Løbet af 2 Uger.
L. F.
</chapter>

<chapter name="Saltning af Grønsager">
<b>Saltning af Grønsager.</b> Flere Slags Grønsager
kan opbevares ved Saltning. Opbevaringsmaaden
er nem og billig, men Produkterne mister
naturligvis baade nogle Smags- og Næringsstoffer.
Der beregnes c. 25 pCt. Salt. Grønsagerne lægges
lagvis med Salt i Krukker eller Tønder. Naar
de er nedlagte, dækkes de med et Stykke Lærred
eller Pergamentpapir, og et gennemhullet
Trælaag lægges over, og noget tungt, der kan presse
Grønsagerne sammen. Er der ikke i Løbet af 14
Dage dannet Lage, tilsættes den fornødne, er der
for megen, indkoges den og hældes kold over.
Nedsaltes kan Bønner, snittede eller hele, Ærter,
Agurkskiver, Persille.
M. L.
</chapter>

<chapter name="Salvia">
<b>Salvia</b> (Labiatæ), Koldhus- og
Udplantningsplante. Iblandt denne Slægts talrige Arter findes
mange ypperlige Vinterblomster i hvide, røde og
blaa Farver; andre egner sig godt til
Udplantning i Grupper og paa Rabatter om Sommeren.
<sp>S. involucrata</sp> Cav., Meksiko, bliver indtil
1 m høj med lidt rødlige, ikke haarede Stængler
og hjerteægdannede Blade samt prægtige,
mørkerøde Blomster i tætte Kranse i Bladhjørnerne;
Aug.-Septbr. Fordrer mere Varme end de
følgende Arter, blomstrer derfor bedst i Varmhuset.
<sp>S. patens</sp> Cav., Meksiko, saavel Stængel som
Blad noget haaret, de stærkt blaa Blomster
fremkommer i lange Aks i Endeskuddet;
Septbr.-Oktbr. <sp>S. splendens</sp> Ker. Gawl., Brasilien,
Stænglen firkantet, Bladet glat, Blomsten
skarlagenrød; Decbr. Der findes en Mængde
Varieteter, hvoraf <sp>Feuerball</sp> og den lave <sp>Juwel</sp>
er af de bedste til Udplantning; da de blomstrer
straks ved Udplantningen, men senere ophører
en Tid dermed, for saa igen at begynde i Septbr.,
er det at anbefale at fjerne S. fra Grupperne i Juli
og Aug., for saa senere at plante dem ud igen i
Septbr., og saaledes lade dem give Plads for
andre Blomster i de to Maaneder, hvor de blomstrer
mindre stærkt. <sp>Kultur:</sp> S. formeres ved
Stiklinger om Foraaret, hvert Aar, da de ældre
Planter ikke blomstrer rigelig; pottes i en let,
nærende Jord. De Planter, der er bestemte til Hus,
holdes paa Varmebed med rigelig Sprøjtning og
Luftgivning; knibes en Gang eller to og
indflyttes senere i Hus. Vil man udplante dem,
vælges en varm, solbeskinnet Plads og en let
Jord, de vil da komme i Blomst hen paa
Sommeren, men hyppige Vandinger er nødvendig.
G. N. B.

<sp>Salvia for Friland</sp>. <sp>S. argentea</sp> L.,
Kreta, fleraarig, urteagtig Prydplante, men enaarig
Kultur kan meget godt komme til Anvendelse og
er i mange Tilfælde at foretrække. Det er ikke
Blomsternes Skønhed, der giver denne Plante sit
Værd, men derimod de store, sølvgraa, laadne
Blade, som gør den anvendelig til Indfatning om
større Blad- og Blomstergrupper.
Blomsterstænglen, som bærer hvide Blomster, kan blive c. 70
em høj. <sp>Kultur:</sp> Frøet saas i halvvarm Bænk
eller Potte, de opkomne Planter prikles eller
plantes bedre hver i sin Potte, holdes luftigt og ikke
varmt, indtil de i Maj kan udplantes med c. 30
cm Afstand. Benyttes den som Indfatningsplante,
maa Blomsterstænglerne afskæres, saa snart de
viser sig. Frøets Spirekraft 2-3 Aar; Spiring i
Løbet af 1-2 Uger. <sp>S. coccinea</sp> Juss.,
Nordamerika, enaarig Sommervækst, som
Koldhusplante fleraarig, anvendelig til Blomsterbede,
Rabatter og Afskæring; 80-100 cm høj;
skarlagenrøde Blomster i Juli-Oktbr. <sp>S. c. punicea
nana</sp>, c. 50-60 cm høj; fløjelsagtige,
mørkerøde Blomster. <sp>Kultur:</sp> Frøet saas i
Marts-April i halv varm Bænk eller Potte; de opkomne
Planter prikles og udplantes sidst i Maj med
80-40 cm Afstand. Ynder lunt, beskyttet Voksested.
<sp>S. farinacea</sp> Benth., Teksas, enaarig
Sommervækst, som Koldhusplante fleraarig; c. 80 cm høj;
lillablaa Blomster med hvid Midte; blomstrer i
Juli-Oktbr. <sp>Kultur</sp> og Anvendelse som for S.
coccinea. <sp>S. Horminum</sp> L., Sydeuropa,
enaarig Sommervækst, anvendelig som S. coccinea;
40-50 cm høj; violetblaa Blomster med mørkere
Aarer; den blomstrer i Juni-Septbr. <sp>S. H. alba</sp>,
hvid med grønlige Aarer. <sp>S. H. violacea</sp>,
violet med mørkere Aarer. <sp>Kultur:</sp> Frøet
saas i April paa Voksestedet; de opkomne
Planter udtyndes til c. 25 cm Afstand. Fordrer Sol,
men er i øvrigt nøjsom. <sp>S. officinalis</sp> L.
<sp>var. tricolor</sp>, c. 30 cm høj Staude, som
dyrkes tor de smukke Blades Skyld, disse har en
graagrøn Grundfarve, isprængt med hvidliggult
og rosenrødt. Planten er anvendelig til
Indfatning, Rabatter og Pottekultur. <sp>Kultur:</sp>
Formeres bedst ved Stiklinger om Foraaret, som
behandles paa den for Stiklinger sædvanlige Maade.
Bladene bliver smukkest farvede, naar Planterne
vokser i tør, kalkholdig og mager Jord, medens
de, naar Jorden er af en kraftigere, mere
næringsholdig Bonitet, let slaar tilbage og bliver
ensfarvede graagrønne. Unge Planter er smukkest,
og enaarig Kultur derfor at foretrække. <sp>S.
Roemeriana</sp> Scheele., Teksas, Brasilien, enaarig
Sommervækst, i Koldhus fleraarig; 40-70 cm høj;
mørkskarlagenrøde Blomster i Juli-Oktbr.
<sp>Kultur</sp> og Anvendelse som for S. coccinea.
L. F.

<img>Salvia patens.</img>
</chapter>

<chapter name="Salvie">
<b>Salvie.</b> <sp>Salvia officinalis</sp> L. (Labiatæ).
Halvbusk fra Sydeuropa, der har været dyrket i
Aarhundreder. Hos os har den ingen Betydning
som Køkkenurt, hvorimod Bladene bruges i
Medicinen. En Form med brogede Blade se Salvia o.
tricolor. S. formeres ved Deling eller Stiklinger
og fordrer god Jord.
J. J. H.
</chapter>

<chapter name="Salvinia">
<b>Salvinia</b> (Salviniaceæ). Smaa, svømmende
Vandbregner. <sp>S. auriculata</sp> Anbl., Trop.
Amerika, med kredsrundt-ovale, haarede Blade, er
fleraarig. <sp>S. natans</sp> All., Varmt tempereret Zone
i den gamle Verden, har ovale, haarede Blade, den
er enaarig. <sp>Kultur:</sp> S. auriculata holdes i
Varmtvands-Akvariet hele Aaret, om Sommeren
svømmende, om Vinteren paa Dynd eller lavt
Vand. S. natans kan dyrkes paa Friland, i
Koldhus eller Varmhus, den overvintres i en Skaal
med Jord og Vand, hvor Sporerne vil synke til
Bunds og spire følgende Foraar.
A. L.
</chapter>

<chapter name="Sambucus">
<b>Sambucus</b> (Caprifoliaceæ), Hyld. Haardføre
Buske, sjældnere fleraarige Urter. <sp>S.
canadensis</sp> L., Nordamerika. En høj,
hurtigvoksende Busk, der ligner S. nigra, men ikke
danner Stamme, fordi dens Grene er kortvarige og
ofte delvis dør om Vinteren. Dens hvide Blomster
sidder i store, flade Skærme; den blomstrer i
Juli-Aug. <sp>S. c. maxima</sp> (S. pubens maxima) har
sine Blomster i mægtige flade Skærme i
Juli-Aug. <sp>S. coerulea</sp> Raf., Nordamerika. En høj
Busk, der ligner S. nigra, med hvide Blomster i
store, flade Skærme i Juli. Bærrene er sorte,
stærkt hvidduggede. <sp>S. nigra</sp> L., Almindelig
Hyld, Europa, Asien, Danmark. En velkendt høj
Busk eller et lille Træ, hvis hvide Blomster, der
sidder i store Skærme, fremkommer i Juni-Juli.
Af dens Varieteter kan fremhæves: <sp>S. n. flore
pleno</sp> med fyldte Blomster. <sp>S. n. fol.
argenteo-marginatis</sp> med hvidrandede Blade. <sp>S.
n. fol. argenteo-variegatis</sp>, lavere af
Vækst med hvidbrogede Blade. <sp>S. n. fol.
aureis</sp> (S. n. fol. luteis) med stærkt gule Blade.
<sp>S. n. fol. aureo-variegatis</sp> med
gulbrogede Blade. <sp>S. n. fructu luteo</sp> med gule
og <sp>S. n. fr. viridi</sp> med grønne Frugter. <sp>S. n.
laciniata</sp>, Persillehyld med dobbelt snitdelte
Blade. <sp>S. n. linearis</sp> med Bladenes Smaablade
uregelmæssigt formede, smalle, langt og
traadformet tilspidsede, undertiden helt traadformede. S. n.
pulverulenta med Bladene ligesom bestøvede med
hvidt. <sp>S. n. pyramidalis</sp>, en mellemhøj
Busk med slank søjleformet Vækst og smaa
kortstilkede, monstrøse krusede, mørkegrønne Blade.
<sp>S. racemosa</sp> L., Druehyld, Europa, Asien,
Nordamerika. En velkendt, høj Busk med
smukke, store, finnede Blade og i Maj lysegrønne
Blomster i korte, tætte, ægformede Toppe. Især
værdifuld paa Grund af dens skinnende skarlagenrøde
Bær. Varieteten <sp>S. r. plumosa</sp> har dybt
indskaaret, dobbelt snitdelt Løv. <sp>S. r.
serratifolia</sp> har Bladenes Smaablade meget smukt og
regelmæssigt dybt fligede. <sp>S. Ebulus</sp> L.,
Sommer-Hyld, Europa, Danmark. Er en høj,
kraftigvoksende, fleraarig Urt med meget store, finnede
Blade og rødlighvide Blomster i store Skærme i
Juli og Aug.
A. B.

<sp>Anvendelse:</sp> Af vore hjemlige Buske er
S. nigra en af de nyttigste og af de nævnte Arter
den betydeligste for os. Den er meget haardfør,
har fyldig, i Ungdommen rask Vækst, taaler
Skygge, trives saa godt som paa enhver Jord, og
finder derfor udstrakt Anvendelse til Plantning
paa kolde Hegn, i Læbælter, til Mellemplantning,
Fyld og Underplantning. Den har haardt og
nyttigt Ved; den er smuk ved sin Rigdom af
Blomster, og disse blev i alt Fald tidligere benyttede
til Te mod Forkølelsestilfælde. Dens Bær leverer
en fortrinlig Saft til Vin og Suppe (se Hyldebær).
Varieteterne laciniata, fl. pl., fol. arg. marg., fol.
aur. var. og fol. aur. leverer et yppigt og smukt
Busketmateriale, de tre sidstnævnte ogsaa for
brogetbladede Grupper, men fol. aur., i Modsætning
til de andre, kun paa solvarm Plads; Varieteten
linearis har mindre Vækst, Variet. fol. arg. var.
har svag Vækst, men er i god Udvikling en af
de allersmukkeste, hvidbrogede Buske, naar den
staar paa lun Plads i Halvskygge. Variet.
pyramidalis bør staa frit, en eller tre samlede, eller
have Omgivelser, som fremhæver dens barokke
Form. Arterne canadensis, coerulea, racemosa og
dennes Varieteter kan benyttes som de
stærktvoksende Varieteter af S. nigra, S. racemosa er
derhos fortrinlig i Grupper med Sirfrugter, og dens
Varieteter er smukke Solitærplanter, naar de
gives rigelig Næring og holdes i Form og frodig
Vækst ved aarlig Beskæring. Stauden S. Ebulus
bliver let Ukrudt og maa rettest staa i Bed, hvor
den kan begrænses, og hvor dens heliotroplignende
Duft kan bemærkes. S. Canadensis maxima bør
rettest ses under Totalvirkning af dens mægtige
Blomsterskærme, hvilket bedst opnaas, naar den
sammenplantes i Gruppe eller i Bed.
Tilsyneladende kræver den dybt bearbejdet, næringsrig
Jord. <sp>Kultur:</sp> S. formeres for Arternes
Vedkommende ved Frø, og saas enten om Efteraaret
eller indslaas i fugtigt Sand om Vinteren og saas
om Foraaret. Det saas tyndt paa Bedene, da
Planterne kræver megen Plads, ikke alene paa Grund
af deres store Blade, men ogsaa fordi de, ved at
staa frit, bedre modner deres Skud i Toppen og
bliver mere modstandsdygtige imod Vinteren.
Planter af S. nigra, som staar i tilbørlig Afstand paa
Frøbed, kan uden Omplantning udplantes paa
Blivestedet i 2-3 Aars Alder. Til Omplantning
optages de derimod som enaarige, enten sent paa
Efteraaret, efter at de har kastet Bladene, eller
tidlig om Foraaret, studses paa Roden, eventuelt
ogsaa paa Toppen, og plantes i dybtgravet,
velgødet Jord i Rækker med 65 cm Afstand, hvorfra
de efter 1-2 Aars Forløb er passende til
Udplantning. Ved Tiltrækning af større og fyldigere
Buske maa de plantes i større Afstand, eller
hveranden Række borttages efter 1-2 Aars Forløb,
og de tilbageblivende nedskæres. Alle de
stærktvoksende formeres i øvrigt let ved Stiklinger af
fast toaarigt Træ, som stikkes i Rækker med
Afstand som nævnt for Frøplanter, nedskæres det
følgende Foraar over 2-3 Par Knopper og vil
næste Aar være bedst tjenlige til Udplantning, men
taaler i øvrigt Plantning i betydelig Størrelse,
navnlig naar Grenene samtidig indskæres. S. n.
fol. aur. og S. n. linearis stikkes rettest paa Bede,
og plantes først i Rækker efter to Aars Vækst
og Studsning paa Rod og Top. S. n. fol. arg. var.
formeres bedst ved Stikning af grønt Træ under
Glas, og overvintres et Aar frostfrit. S.
Canadensis og S. Ebulus formeres ved Rodskud, sidste
ogsaa ved Rodstykker. S. taaler alle stærk
Beskæring, og denne er i Ungdommen nødvendig
for Formens Skyld og for at bygge dem tætte
forneden. Frugtbærende Planter af S. nigra, saavel
som ældre Planter paa stærkt udsat Plads,
beskæres kun for at retlede Formen, men de taaler
Foryngelse ved fuldstændig Nedskæring i hvilken
som helst Alder. Samme Behandling gælder for
S. racemosa, men denne har kortere Levealder og
taaler ikke Nedskæring som ældre. S. er ikke
vanskelige med Hensyn til Jordbund, men trives
bedst, naar den er dybt bearbejdet. S. nigra taaler
en Del Fugtighed i Jorden, S. racemosa trives
derimod bedst paa lettere Jord.
J. B.

S. racemosa er meget haardfør og holder sig helt
op til Tromsø. I de nordlige Egne topfryser den
dog stærkt.
N—k.

<sp>Sambucus</sp>. <sp>Anvendelse af Bærrene</sp>
se <sp>Hyldebær</sp>.
</chapter>

<chapter name="Sammenpodning">
<b>Sammenpodning</b> se <sp>Afsugning</sp>.
</chapter>

<chapter name="Sanchezia">
<b>Sanchezia</b> (Acanthaceæ), Varmhus. <sp>S.
nobilis</sp> Hook., Equador, er en prægtig Bladplante med
firkantede Stængler og store, friskgrønne Blade
med fremtrædende guldgule Aarer og Midtribbe.
De endestillede, rørformede, safrangule Blomster
holder sig enkeltvis ikke længe, men
Blomsterstandene med de tykke, kødede Blomsterskeder
holder sig længe friske og bidrager meget til
Plantens karakteristiske Udseende i Forbindelse
med dens store Værd som Bladplante. <sp>Kultur:</sp>
Formeres let ved Stiklinger paa Undervarme,
hvortil vælges kraftige Skud. Planter, som ikke
knibes for tidlig, faar en kraftig Hovedstamme
med meget store og anselige Blade, men naar
Blomstringen nærmer sig, tager disse af i
Størrelse, og det er da Tid at knibe, hvis man
tilstræber store buskede Planter. Hovedbetingelsen
for at opnaa anselige og velkultiverede Planter
er hyppig Omplantning i kraftig, nærende Jord
— Bladjord, Markjord og gl. Gødning — og
senere anvendt flydende Gødning. Mulige Angreb
af Lus og Thrips forebygges ved jævnlig Vask
af Planterne og ved passende fugtig Luft. Det
er en meget taknemmelig Varmhusplante af let
Kultur, naar der blot sørges for, at den ikke
kommer til at mangle tilstrækkelig Næring og
rigelig Vand; ogsaa som Stueplante kan den
anbefales, dog næppe for længere Tid ad Gangen.
M. H.

<img>Sanchezia nobilis.</img>
</chapter>

<chapter name="Sand">
<b>Sand</b> se <sp>Jordens mekaniske
Sammensætning</sp>.
</chapter>

<chapter name="Sandjord">
<b>Sandjord</b> se <sp>Jordbundsarterne</sp>.
</chapter>

<chapter name="Sandkattefod">
<b>Sandkattefod</b> se <sp>Antennaria</sp>.
</chapter>

<chapter name="Sandtidse">
<b>Sandtidse</b> se <sp>Hippophaë</sp>.
</chapter>

<chapter name="Sanguinaria">
<b>Sanguinaria</b> (Panaveraceæ). <sp>S. canadensis</sp>
L., Blodurt, Nordamerika, 15 cm. Urteagtig
Plante med rødgul Mælkesaft, bredt nyreformede,
haandlappede Blade og smukke hvide Blomster;
Maj. <sp>Kultur:</sp> S. vokser bedst i muldrig Jord
paa en noget beskygget Plads paa Stenhøj.
Formeres ved Deling og Frø.
A. L.
</chapter>

<chapter name="Sanguisorba">
<b>Sanguisorba</b> (Rosaceæ), Kvæsurt, opretvoksende
Stauder med smukke, fjersnitdelte Blade og smaa
Blomster i korte Aks. <sp>S. alpina</sp> Bge.,
Altaibjergene, c. 1,50 m høj med hvidgule Aks i Juli.
<sp>S. officinalis</sp> L., Læge-Kvæsurt, Europa, c.
1,50 m, brunrøde Aks i Juni-Juli. <sp>S.
tenuifolia</sp> Fisch., Sibirien, c. 1,50 m., rosenrøde Aks i
Juli. S. egner sig til Plantning paa Rabatter og
i Udkanten af Busketter. <sp>Kultur:</sp> Formeres
ved Deling og trives bedst i en kraftig, noget
fugtig Jordbund paa et solrigt Sted.
G. B.
</chapter>

<chapter name="Sankt Hans Syge">
<b>Sankt Hans Syge</b> hos Ærter se
<sp>Slimskimmel</sp>.
</chapter>

<chapter name="Sankt Hans Urt">
<b>Sankt Hans Urt</b> se <sp>Sedum Telephium</sp>.
</chapter>

<chapter name="Sanseviera">
<b>Sanseviera</b> (Hæmodoraceæ), Varmhusplante. <sp>S.
carnea</sp> se <sp>Reineckia c.</sp> — <sp>S.
guineensis</sp> Willd., Guinea, Kap, en ganske interessant
Plante med tætstillede, indtil 2 m høje, tykke,
læderagtige, længevarende Blade, der er
mørkegrønne med en hvidgraa Tegning. De
graalighvide, hyacinthlignende Blomster af mindre
Betydning, de fremkommer paa en 30-50 cm høj
Stængel og har en ejendommelig krydret Duft; Septbr.
<sp>Kultur:</sp> S. formeres ved Deling, kan ogsaa
formeres ved Bladstiklinger, idet det enkelte Blad
skæres paa tværs i mange Stykker, der stikkes
paa Varmebed med Basis nedad, hvert giver da
en Piarite. De unge Planter pottes fast i en
Jordblanding af lige Dele Blad- og Ukrudtsjord og 1/2
Del Grus og stilles paa lidt Undervarme. Ældre
Planter ynder en kraftigere Blanding (1 Del
Græstørvjord, 1 Del Bladjord, 1/2 Del gl. Gødning,
1/2 Del groft Grus samt lidt Trækul), aarlig
Omplantning unødvendig, blot lidt Gødningvand af og
til. Om Vinteren derimod saa godt som ingen
Vanding.
F. E.
</chapter>

<chapter name="Santolina">
<b>Santolina</b> (Compositæ). <sp>S.
Chamæcyparissus</sp> L., Sydeuropa. Koldhus- og
Udplantningsplante, træagtig med hvidgraa, meget fint delte
Blade. Ved Knibning og Klipning kan den
holdes ganske lav. Det er nu en kun ildet anvendt
Plante, tidligere dannede den en af
Hovedbestanddelene af de italienske og franske Havers
Parterrer, idet Linierne i disse ofte blev trukne op med
lave S.-Hække. Allerede i 1600 Tallet gled S.
omtrent ud til Fordel for næsten udelukkende
Anvendelse af Buksbom. S. bruges til Kant om
etaarige Grupper. I milde Vintre og under gunstige
Forhold er S. haardfør her i Landet. Formeres og
kultiveres som Gnaphalium.
G. N. B.
</chapter>

<chapter name="Sanvitalia">
<b>Sanvitalia</b> (Compositæ). <sp>S. procumbens</sp>
Lam., Meksiko, nydelig lille, enaarig
Sommervækst med 20-30 m lange, nedliggende Stængler,
anvendelig til Blomsterbede, Rabatter, Indfatning,
Stenhøje og Pottekultur. Blomsterne er gule
med sortpurpur Midte og blomstrer i Juni-Septbr.
<sp>S. p. flore pleno</sp> med guldgule, fyldte
Blomster, smukkere end Stamformen. <sp>S. p. fl. pl.
compacta</sp> har lavere, mere tætsluttet Vækst.
<sp>Kultur:</sp> Frøet saas i April i kold Bænk eller
Potte: de opkomne Planter prikles og udplantes
sidst i Maj med c. 30 cm Afstand. Ynder solrigt
Voksested, men er i øvrigt meget nøjsom. Frøets
Spirekraft 2-3 Aar; Spiring i Løbet af 2 Uger.
L. F.
</chapter>

<chapter name="Saponaria">
<b>Saponaria</b> (Caryophyllaceæ). <sp>S. calabrica</sp>
Guss. (S., multiflora hort.), Italien, Grækenland,
enaarig Sommervækst, anvendelig til
Blomsterbede, Rabatter, Indfatning og Tæppebede; 15-20
cm høj; de rosenrøde Blomster fremkommer i stor
Mængde 8-10 Uger efter Udsæden. <sp>S. c. flore
albo</sp>, hvid, <sp>S. c. Scarlet Queen</sp>, mørkerød,
<sp>S. c. compacta</sp> har tætsluttet Vækst og
Blomster i rosenrøde og hvide Farver. <sp>Kultur:</sp>
Frøet saas i April-Juni paa Voksestedet, de
opkomne Planter udtyndes til c. 20 cm Afstand.
Frøets Spirekraft 2 Aar; Spiring i Løbet af 14
Dage. <sp>S. ocymoides</sp> L., Tyrol, Schweitz,
Staude, anvendelig til Rabatter, Stenhøje og som
Hængeplante i Potte; nedliggende, indtil 35 cm
lange Stængler med rosenrøde Blomster i Maj-Juli.
<sp>Kultur:</sp> Frøet saas i April-Juli i kold Bænk
eller Potte; de opkomne Planter prikles og
udplantes i Septbr. eller det paafølgende Foraar.
Formeres ogsaa let ved Deling af ældre Planter om
Foraaret.
L. F.
</chapter>

<chapter name="Saprofyt">
<b>Saprofyt</b> se <sp>Epifyt</sp>.
</chapter>

<chapter name="Sar">
<b>Sar,</b> <sp>Satureia hortensis</sp> L. (Labiatæ).
Enaarig Urt fra Sydeuropa, hvis Skud tørres og
anvendes i Husholdningen og Medicinen. (Se
Krydderurter). <sp>Kultur:</sp> Frøet saas i Maj, 6
Rækker paa 1,20 m brede Bede. Udtynding til c. 10
cm. Spireevne 2-3 Aar. 1 g c. 2800 Korn.
J. J. H.
</chapter>

<chapter name="Sarana edulis">
<b>Sarana</b> <sp>edulis</sp> se <sp>Fritillaria
kamtshatcensis</sp>.
</chapter>

<chapter name="Sarothamnus">
<b>Sarothamnus</b> (Papilionaceæ). <sp>S. scoparius</sp>
Syme. (Spartium s. L.). Gyvel. Europa,
Danmark. En velkendt mellemhøj eller høj Busk med
opretvoksende, slanke, kantede, grønne Grene og
Skud og ganske smaa Blade samt i Maj en Fylde
af smukke, store, skinnende gule Blomster.
Varieteten <sp>S. s. Andreanus</sp> er meget smuk, idet
nogle af Kronbladene (Vingerne) er mørk
purpurbrune, men den er mindre haardfør.
A. B.

<sp>Anvendelse:</sp> Sarothamnus kan
undtagelsesvis finde Anvendelse som enkelte Planter, eller
samlet Parti, i Forgrund af større
Naaletræplantninger, eller i blandede stedsegrønne Grupper, men
maa i sidste Tilfælde holdes i Form ved
Beskæring og efter Blomstring befries for dens
vansirende Bælge. Paa lignende Maade kan den
benyttes imellem løvfældende Buske, og med størst
Virkning, naar disse blomstrer samtidig og har
afvigende Farve. Størst Værdi har den dog ved
sin Brugbarhed paa sandet, mager Jord og
soltørre Skrænter, hvor det er vanskeligt at faa
Planter til at vokse og kun faa vil trives, men hvor
denne formerer sig selv ved Frøudsæd og efter
faa Aar udfolder sin næsten overdaadige Rigdom
af Blomster. <sp>Kultur:</sp> Kulturmæssig kan Frøet
enten saas paa Blivestedet, eller paa Bede,
hvorfra Planterne enten optages om Efteraaret og
indslaas saa godt som frostfrit i let Jord eller Grus,
eller de dækkes om Vinteren, og i begge Tilfælde
prikles de efter Studsning paa Rod og Top om
Foraaret. For saa vidt dette sker i næringsholdig
Kulturjord, prikles de ikke tættere end i 65 cm
Afstand imellem Rækkerne, idet Planterne
allerede 2det Aar opnaar fuld Udvikling og bør
udplantes paa Blivestedet. De kan ogsaa delvis
nedskæres og gives en Omplantning, da de ellers kun
med ringe Udsigt til fornyet Vækst kan flyttes
som større. Varieteten formeres ved Podning i
Hus paa Hovedarten eller paa Cytisus nigricans,
holdes i Fonn ved Beskæring og bør have en lun
Plads, hvor dens dejlige Blomster umiddelbart
kan iagttages.
J. B.

S. er kælen og holder sig i Norge kun i
Landets sydlige Egne.
N—k.
</chapter>

<chapter name="Sarracenia">
<b>Sarracenia</b> se <sp>Kødædende Planter</sp>.
</chapter>

<chapter name="Satureia">
<b>Satureia</b> se <sp>Sar</sp>.
</chapter>

<chapter name="Sauromatum">
<b>Sauromatum</b> (Araceæ). S. guttatum, Schott.,
Indien. Fleraarig Knoldvækst. Blomsterstanden, der er
omgivet af et rødt Hylsterblad, fremkommer før
Bladene og har en ubehagelig, aadselagtig Lugt.
<sp>Kultur:</sp> Knoldene lægges tidlig paa Aaret i ret
store Potter i meget næringsrig, porøs Jord, stilles
i et varmt Hus eller paa lidt Undervarme og
vandes sparsomt til Bladene er begyndt at skyde
frem. Naar Bladene er udvoksede, henflyttes
Planten til Varmhus. I Væksttiden vandes rigeligt,
ligesom der ofte gives flydende Gødning. Naar
Bladene hen paa Efteraaret begynder at blive
gule, mindskes Vandingen for efterhaanden helt
at ophøre. Knoldene opbevares helt tørt om
Vinteren. Formeringen sker ved at aftage
Sideknoldene om Foraaret ved Lægningen af de gamle
Knolde. Tørre Knolde af Sauromatum guttatum
gaar ofte i Handelen under Navn af
»Vidunderløg«, idet Knolden er i Stand til at udvikle
Blomsterstanden ved blot at lægges i et varmt
Værelse nden at behøve at være i Berøring med
Jord.
Chr. D.
</chapter>

<chapter name="Sav">
<b>Sav</b> se <sp>Haveredskaber</sp>.
</chapter>

<chapter name="Savoykaal">
<b>Savoykaal</b> se <sp>Hovedkaal</sp>.
</chapter>

<chapter name="Saxifraga">
<b>Saxifraga</b> (Saxifragaceæ), Stenbræk, er en
meget righoldig Slægt af mest fleraarige,
urteagtige Planter, som har stor Anvendelse i
Prydhaven, navnlig paa Stenhøjen. Nedenstaaende er
kun et Udvalg af de Arter, som fortjener
Dyrkning. <sp>S. aizoides</sp> L., Europa, 10-15 cm;
Grenene nedliggende med llnieformede Blade;
Blomsterne orangegule i aabent forgrenede,
faablomstrede Stande; Juni-Juli. <sp>S. Aizoon</sp> L.,
Europa, 15-25 cm; Bladene tungeformede, samlede i
Rosetter, fra hvis Midte de blomsterbærende
Stængler udgaar; Blomsterne hvide; Juni. <sp>S.
apiculata</sp> Engl., 10 cm; er en Bastard mellem
S. Rocheliana og S. sancta; den danner tætte
Tuer af korte Skud med tætsiddende
linie-lancetformede Blade; Blomsterne lysegule i svagt
forgrenede Stande; April. <sp>S. bronchialis</sp> L.,
Sibirien, 5-8 cm; danner tætte Tuer eller Tæpper;
Bladene tætsiddende, linie-lancetformede,
randhaarede: Blomsterne bleggule i faablomstrede Stande;
Juni. <sp>S. Burseriana</sp> L., 3-5 cm; tætte, lave
Tuer; Bladene sylformede, graagrønne, Blomsterne
forholdsvis store, hvide; April. <sp>S. cæsia</sp> L.,
Alperne, 3-5 cm; danner smaa, meget tætte Tuer,
Bladene smaa, graalige af Kalkudskilning;
Blomsterne hvide; Juni. <sp>S. cæspitosa</sp> L., Arktiske
Egne, Alperne; 10-15 cm. Danner tætte Tæpper;
Bladene gerne 3-5fligede, Blomsterne hvide; Maj.
En meget variabel og formrig Art. <sp>S. cernua</sp>
L., Arktiske Lande, Alperne, 10-12 cm; Bladene
nyreformede, lappede; Blomsterstænglerne bladede,
faablomstrede, i Bladhjørnerne sidder talrige smaa
karminrøde Yngleknopper. Blomsterne hvide; Maj.
<sp>S. cochlearis</sp> Rchb., Sydeuropa, 20 cm;
Bladene i Rosetter, der atter er samlede i tætte Tuer,
spatelformede, fint savtakkede; Blomsterne hvide i
rigtblomstrede Staude; Juni. <sp>S. Cotyledon</sp>
L, Bergfrue (n.), Alperne, Norden, 25-60 cm;
Bladene tungeformede i store Rosetter,
Blomsterne hvide i store, rigtblomstrede Stande; Juni. <sp>S.
cuneifolia</sp> L., Alperne, 15-20 cm; danner løse
Tuer eller Tæpper; Bladene ret smaa, omvendt
ægformede, glatte; Blomsterne hvide i
rigtblomstrende Stande; Juni. <sp>S. Cymbalaria</sp> L.,
Kaukasus, Himalaya, 5-8 cm; enaarig; Stænglerne og de
nyreformede lappede Blade er glatte og noget
kødfulde; Blomsterne er gule; Maj. <sp>S. decipiens</sp>
Ehrh., Form af cæspitosa. <sp>S. Elisabethæ</sp> hort.
er en Bastard mellem S. sancta og S. Burseriana.
Det er en fortræffelig lille Plante med smukke
gule Blomster; den staar nærmest den førstnævnte
af Forældrene. <sp>S. Fortunei</sp> Hook., Kina.
Bladene i Omrids nyreformede, lappede og tandede.
Stængel høj, kraftig med rigtblomstrende Top.
Blomsterne hvide, det ene Kronblad betydeligt
større end de andre. <sp>S. Geum</sp> L., Pyrenæerne,
Irland, 20-30 cm; Bladene langstilkede,
nyreformet-hjerteformede, rundtakkede i aabne Rosetter;
Blomsterne i rigt forgrenede Stande, hvide med
gule og røde Punkter; Maj-Juni. <sp>S. granulata</sp>
L., Europa, Danmark, 20-30 cm; Bladene
nyreformede; Stænglen faabladet med aabengrenet
Blomsterstand; Blomsterne hvide. Talrige
Yngleknopper ved Rodhalsen; Maj. En Varietet med
fyldte Blomster, <sp>fl. pl.</sp>, dyrkes i Haver. <sp>S.
Grisebachii</sp> Degen et Dørffl., 10-12 cm.
Rosetter af spatelformet-tungeformede Blade med
Kalkudskilning i Randen. Stængelbladet ender i
en aksformet Klase af røde Blomster. April. <sp>S.
Hirculus</sp> L., Europa, Danmark; Bladene
lancetformede; Stænglen bladet med 3-4 gule
Blomster i Spidsen; Juli. <sp>S. hypnoides</sp> L.,
Sydvesteuropa, 5-10 cm. Danner løse Tuer og
Tæpper; Bladene liniedannede eller trefligede;
Blomsterne hvide i aabenblomstrede Stande; Juni. <sp>S.
juniperilolia</sp> Adams., Kaukasus; danner
tætte Tuer; Bladene tætsiddende,
lancetformet-sylformede, mørkegrønne; Blomsterne gule i
faablomstrede Stande; Maj; <sp>S. longifolia</sp> Lap.,
Pyrenæerne, 40-60 cm. Bladene linieformede i en
stor regelmæssig Roset (indtil 15 cm i Diameter),
der efter 3-5 Aars Udvikling ender med en stor
rigtblomstret Stand af hvide Blomster, hvorefter
Planten dør; Juli. <sp>S. luteo-viridis</sp> Schott
et Kotschy. Transsilvanien, 10-12 cm. Rosetter
af lancetformet-spatelformede Blade. Blomsterne
lysegule. Maj. <sp>S. media</sp> Gouan, Pyrenæerne,
10-15 cm. Bladene i tætte Rosetter med
Kalkudskilning. Blomsterne røde i Klase, Bæger og
Blomsterstilke kirtelhaarede. Maj. <sp>S. moschata</sp>
Wulf., Alperne. En meget formrig Art med
linieformede eller trefligede Blade og 1-10-blomstrede
Stande; Maj. <sp>S. moschata var.
atropurpurea</sp> har trefligede Blade med linieformede
Flige; Blomsterstanden forgrenet med 3-5
karminrøde Blomster; Maj. <sp>S. mutata</sp> L., Alperne,

<img>Saxifraga Burseriana.</img>

<img>Saxifraga granulata fl. pl.</img>
Pyrenæerne, 15-35 cm; Bladene tungeformede i
Roset; Stænglen bladet; Blomsterstanden
topformet grenet, Blomsterne orangegule; Planten dør
efter Afblomstringen; Juli. <sp>S. oppositifolia</sp>
L., Arktiske Egne, Alperne; de talrige
nedliggende Stængler med smaa modsatte Blade danner
tætte eller aabne Tuer og Tæpper; Blomsterne
enkeltvis, store, karminrøde eller hvide (fl. albo);
April. <sp>S. retusa</sp>, Gouan., Alperne, 2-5 cm;
Planten tæt tueformet, Bladene smaa, tætsiddende;
Blomsterne 2-3 i Standen, karminrøde; April. <sp>S.
Rocheliana</sp> Sternb., Siebenbürgen, 8-10 cm;
Planten tæt tueformet med smaa spatelformede
Blade; Blomsterstanden med faa hvide Blomster;
April. <sp>S. rotundifolia</sp> L., Europa, 20-30
cm; Bladene nyreformede, savtakkede,
langstilkede; Blomsterne hvide i en aaben, topformet
Stand; Juni. <sp>S. sancta</sp> Griseb., Makedonien,
5-8 cm; danner tætte Tuer; Bladene smaa,
lancetformede, tætsiddende; Blomsterne gule, faa paa
hver Stængel; Maj. <sp>S. sibirica</sp> L., Asien;
ligner S. cernua, men har ingen Yngleknopper paa
Stænglen. <sp>S. tellimoides</sp> Maxim., Japan.
Bladene blanke, ret store, skjoldformet fæstede
paa Stilken, stjernefligede med lappetsavtakkede
Flige. Blomsterbærende Stængler 30-35 cm.
Blomsterne smudsighvide. Juni. <sp>S. trifurcata</sp>
Schrad., Spanien, 20-25 cm. Tæppedannende;
Bladene dybt trefligede, Fligene atter fligede eller
takkede; Blomsterne hvide i aabne Stande; Juni.
<sp>S. umbrosa</sp> L., Porcelænsblomst, Sydeuropa,
Irland, 20-30 cm; Bladene ovale, rundtakkede, med
ret korte flade Stilke; Blomsterne i store Stande,
hvide med gule og røde Punkter; Juni.
<sp>Kultur</sp> og <sp>Anvendelse:</sp> Stenbrækslægten
frembyder en saa rig Variation, at enhver Smag kan
tilfredsstilles; der er Arter, som er lette at dyrke,
og Arter, som er ret vanskelige at have med at
gøre, nogle, som vokser hurtigt til og snart
dækker større Flader, andre, der kun vokser langsomt
og som stadig nøjes med ringe Plads, nogle
kræver Fugtighed, andre en tør Plads. Disse Forhold
i Forbindelse med Arternes smukke Udseende
baade i Løv og Blomst gør dem særlig vel
egnede til Anvendelse paa Stenhøjen, hvor Jordbunds-,
Lys- og Fugtighedsforholdene netop kan gøres saa
forskellige. Arter med store Rosetter som S.
longifolia og S. Cotyledon plantes i Revner mellem
større Sten paa lodrette Sider, medens de smaa
vanskeligere Arter som S. Burseriana, cæsia,
Elisabethæ, Grisebachii, luteo-viridis, media,
oppositifoia, retusa og Rocheliana, der ligeledes
anbringes mellem større Sten, sættes paa de vandrette
eller svagt hældende Flader paa let tilgængelige
Steder, hvor man stadig kan have dem for Øje
og vogte paa, at de ikke overvokses af grovere
Planter. De firibladede, tæppedannende Arter
ynder muldet Jord og en ret fugtig Plads; de Arter,
der har kalkudskillende Blade, vil have en tørrere
og solrig Plads og ynder mager, kalkholdig Jord;
S. aizoides ynder rigelig Fugtighed. S. Fortunei
og tellimoides plantes i fugtige Kløfter i muldet
Jord. Nogle faa Arter som S. Geum, trifurcata
og umbrosa anvendes ogsaa paa flad Jord til
Indfatning af Bede. Ved Frø formeres S. Cymbalaria,
som endog holder sig ved Selvsaaning, S. mutata
og S. longifolia, hvilke begge dør efter
Afblomstringen, men i øvrigt kan de fleste Arter
formeres ad denne Vej, dog er nogle uvillige til at
frembringe Frø. Man saar Frøet i Potter i
Koldbænk, prikler i Skaale eller Kasser og udplanter
senere paa Stenhøjen. Ved Deling kan alle
fleraarige Arter formeres. S. longifolia danner, naar
den er ægte, kun en enkelt Roset, men da den let
krydsbefrugtes med andre Arter, faas tidt et
daarligt Afkom, der danner mindre Rosetter med
Siderosetter, som kan fradeles. Paa unge Rosetter af
ægte S. longifolia kan Hjertet bortskæres, der vil
da fra Bladhjørnerne dannes ny Rosetter, som kan
fradeles.
A. L.

Flere Saxifragaarter egner sig fortrinlig til
Dyrkning i Norges nordligste Egne, hvor de bliver
meget smukkere end i det sydlige Norge og i
Danmark.
N—k.

<sp>Saxifraga sarmentosa</sp> L. (S.
stolonifera Meerb.), »Jødeskæg«, Hængeplante fra

<img>Saxifraga longifolia.</img>
Kina-Japan, benyttes saavel i Væksthus som paa
Friland, hvor den dog næppe er haardfør; udsender
utallige lange Udløbere, hvorpaa der fremkommer
Smaaplanter, hvilket giver hele Planten et
overordentlig nydeligt Udseende. Bladene er runde,
haarede, paa Oversiden mørkegrønne med hvide
Bladribber, medens Undersiden er rødlig; hos
Varieteten <sp>tricolor</sp> er Midtpartiet grønt, medens
det øvrige, undtagen en smal, rød Kant, er hvidt.
Blomsterne er smaa, rødlighvide i Klaser, paa en
temmelig høj Stængel. <sp>Kultur:</sp> S. formeres
udelukkende ved de talløse Udløbere og er med
Hensyn til Jord lidet fordringsfuld, dog ynder den
kraftig Næring og Omplantning hvert Aar.
Ben bør overvintres i Koldhus og temmelig
tørt.
Edv. B.

<img>Saxifraga sarmentosa.</img>
</chapter>

<chapter name="Scabiosa">
<b>Scabiosa</b> (Dipsacaceæ). <sp>S. atropurpurea</sp>
L., Sydeuropa. Nedenfor omtalte Varieteter af
S. a. hører til vore bedste, mest taknemmelige
Sommerplanter og derfor anvendelige i enhver
Have til Blomsterbede, Rabatter og i Udkanten af
Busketter. De smukke og holdbare Blomster, som
fremkommer i rigelig Mængde hele Sommeren
igennem, er langstilkede og udmærkede til
Binderibrug, især de hvide, lyseblaa og sortbrune Farver
er yndede til dette Brug. <sp>S. a. major</sp>, 60-100
cm høj i c. 12 Farver. <sp>S. a. grandiflora
flore pleno</sp>, indtil 100 cm høj med store,
fyldte Blomster. <sp>S. a. grandifl. compacta</sp>,
40-60 cm høj med tætsluttet Vækst. <sp>S. a. nana
flore pleno</sp>, c. 40 cm høj og med fyldte
Blomster i c. 12 Farver. <sp>Kultur:</sp> Frøet saas i
April-Maj i kold Bænk eller Potte; udplantes efter
Midten af Maj med c. 30 cm Afstand. Kan
ogsaa saas paa Friland med efterfølgende
Henplantning paa Voksestedet. S. er meget nøjsom, men
bliver dog bedst paa en luftig, solrig Plads.
Blomstrende Planter kan uden Skade omplantes med
Klump, kun at de holdes godt fugtige nogle Dage
efter Flytningen. Frøets Spirekraft 2 Aar; Spiring
i Løbet af 14 Dage. <sp>S. caucasia</sp> Bieb.,
Kaukasus, udmærket smuk Staude, anvendelig til
Grupper, Rabatter, Stenhøje og til Afskæring; 60-80
cm høj; blegblaa Blomster i Juni-Septbr. <sp>S. c.
alba</sp>, meget smuk hvid. <sp>S. c. perfecta</sp>,
Blomster i samme Farve som Stamformens, men

<img>Scabiosa caucasica.</img>
større og smukkere. <sp>Kultur:</sp> Frøet saas i
April-Juni i kold Bænk eller Potte; de opkomne
Planter prikles og udplantes det paafølgende
Foraar; ynder solrig Voksepads. <sp>S. tatarica</sp> se
Cephalaria tatarica.
L. F.

<sp>Scabiosa til Frøavl</sp> udsaas tidligst
mulig om Foraaret paa let, varm, fritbeliggende Jord
i 4 Rækker paa 1 m brede Bede med 70 cm
Gang. Planterne udtyndes til 20 cm Afstand, og
alle falske Planter frasorteres under Blomstringen.
Modningen er let kendelig paa Frøhovedets brune
Farve. Frøet modner i Septbr.-Oktbr., og maa
afplukkes i 3 à 4 Gange, det eftertørres godt
paa luftigt Sted og tærskes og renses ved at
tærskes med Plejl eller gnides gennem groft
Sold og drøftes paa Drøftetrug. S. krydser ikke
indbyrdes.
H. G.
</chapter>

<chapter name="Scheeria lanata">
<b>Scheeria</b> <sp>lanata</sp> se <sp>Achimenes lanata</sp>.
</chapter>

<chapter name="Schersmin">
<b>Schersmin</b> (s.) se <sp>Philadelphia</sp>.
</chapter>

<chapter name="Schisandra">
<b>Schisandra</b> (Magnoliaceæ). <sp>S. chinensis</sp> C.
Koch., Kina, Japan. En haardfør, højt slyngende
Busk med ægformede, mørkegrønne Blade og smaa,
uanselige, rødlige, vellugtende Blomster i Juni
samt skarlagenrøde Bær. Blomstrer vist sjældent
hos os.
A. B.

<sp>Anvendelse</sp> og <sp>Kultur:</sp> S. taaler nogen
Halvskygge, men benyttes bedst ved Mur,
Gitterværk o. s. v. imod Syd. Den ynder let, humusrig,
ikke for tør Jord og formeres ved Aflægning.
J. B.
</chapter>

<chapter name="Schivereckia">
<b>Schivereckia</b> (Cruciferæ). <sp>S. podolica</sp> Andrz.
& Bess., Sydrusland, ganske lav Staude,
anvendelig til Stenhøj, hvide Blomster i April-Maj.
<sp>Kultur:</sp> Formeres ved Frø øg ved Deling. Ynder let
Jord og solrig Vokseplads.
L. F.
</chapter>

<chapter name="Schizanthus">
<b>Schizanthus</b> (Solanaceæ). <sp>S. Grahamii</sp> Gill.,
Chili, 70-100 cm høj; purpurrosa Blomst med
orangegult. <sp>S. pinnatus</sp> Ruiz. & Pav., Chili;
50-80 cm høj; violet eller lilla Blomst med
gulligt. <sp>S. p. grandiflorus oculatus</sp>,
purpurrød med sorte Pletter, stor Blomst. <sp>S. p.
papilionaceus</sp>, purpur med gult, orange og
karmesin, smuk. <sp>S. retusus</sp> Hook., Chili, 60-80
cm høj; rosenrød med orangegult. Ovennævnte S.
er en- eller toaarige Prydplanter, men enaarig
Kultur er at foretrække. De er
anvendelige lil Blomsterbede, Rabatter og
Afskæring og har sirlige, smukke Blomster, ofte
ejendommeligt brogede, især er
Varieteterne af S. pinnatuus paafaldende.
Blomstringstiden varer fra Juni-Oktbr. <sp>S.
hybridus wisetonensis</sp>, Planten
bliver 40-60 cm høj, har en tætsluttet Vækst
og smukt lysegrønt Løv; de finttegnede
Blomster i hvide og lyserøde, plettede
Farver fremkommer i overordentlig stor
Mængde; fortrinlig til Pottekultur.
<sp>Kultur:</sp> Frøet saas i April i halvvarm eller
kold Bænk eller i Potte; de opkomne
Planter prikles og udplantes med Klump sidst
i Maj med c. 25-30 cm Afstand. Frøets
Spirekraft 2 Aar; Spiring i Løbet af 2
Uger.
L. F.

<sp>Handelskultur af
Schizanthus hybridus wisetonensis</sp>, en
nyere Varietet af S. pinnatus; den dyrkes
nærmest som Potteplante og afgiver, naar
den staar i Blomst, et pragtfuldt Skue.
Paa Grund af dens lette Kultur og
Blomsternes Form og Farverigdom lige fra
hvidt, gult, rosa, lilla til brunt, har den
med Rette faaet det populære Navn af
»Fattigmands Orchidéen«. Planterne bliver
fra 50-75 cm høje og har en smuk,
pyramidalsk Vækst. Bladene, der har en smuk
friskgrøn Farve, er fint indskaarne og
krusede, Blomsterne, som fremkommer
over hele Planten, er til Stede i saa stor
Mængde, at de nærmest helt dækker
Bladene. <sp>Kultur:</sp> Formeringen sker ved
Frøudsæd, som foretages sidst i Aug. eller først i
Septbr., i Skaale i let porøs Jord. Saa snart de
smaa Planter er store nok, prikles de, og senere
foretages Indplantning, en i hver sin lille Potte.
De holdes stadig for fuld Luft og Sol, og
overvintres i et Koldhus saa nær Glasset som mulig.
Først i Januar omplantes de i større Potter, 13 og
18 cm, i god, kraftig og næringsholdig Jord. De
vil nu snart begynde at vokse stærkt og fordrer
stadig rigelig Luft og Plads for ikke at blive tynde
og lange, en jævnlig Vanding med flydende
Gødning vil være formaalstjenlig, ligesom det maa
tilraades i Tide at opbinde dem til en Stok ved
Hovedstamglen, hvortil Sidegrene, efterhaanden som
de bliver lange, tilbindes ved Hjælp af tynde
Basttraade. I Maj vil de være salgbare. Til Afskæring
eller som Prydplante paa Friland maa Udsæden
foretages i April enten i Skaale eller paa Friland.
L. A.

<img>Schizanthus wisetonensis.</img>
</chapter>
<chapter name="Schizocodon">
<b>Schizocodon</b> (Diapensiaceæ). <sp>S.
soldanelloides</sp> Sieb. & Zucc., Japan, 15 cm høj,
lyserøde, i Randen stærkt fligede Blomster; ægformede,
savtakkede, langstilkede Blade. <sp>Kultur:</sp>
Formeres ved Frø, vanskeligere ved Deling. Den
plantes i en Blanding af Lyng- og Markjord og Grus,
kan om Sommeren anbringes paa en beskyttet Plads
paa Stenhøj; men overvintres for en Sikkerheds
Skyld i Koldhus.
A. L.
</chapter>

<chapter name="Schizopetalon">
<b>Schizopetalon</b> (Cruciferæ). <sp>S. Walkeri</sp> Sims.,
Chili, enaarig Sommervæikst, bedst anvendelig til
Pottekultur; 20-50 cm høj; hvid Blomst med
grønliggul eller brunlig Bagside; blomstrer i
Juni-Aug. <sp>Kultur:</sp> Frøet saas i Marts-April i
halvvarm Bænk eller Potte; de opkomne Planter
prikles og plantes senere i hver sin Potte med let,
sandet, næringsholdig Jord. Først i Juni hensættes
Planterne paa et lunt, beskyttet Sted i det fri, men
maa i Blomstringstiden beskyttes mod Regn. Vil
man forsøge at dyrke den paa Friland, saas Frøet
i April-Maj paa Voksestedet, uden Omprikling eller
Omplantning.
L. F.
</chapter>

<chapter name="Schubertia">
<b>Schubertia</b> (Asclepiadaceæ),
Varmhus-Slyngplante fra tropiske eller subtropiske Egne af
Amerika. <sp>S. grandiflora</sp> Mart. & Zucc., Brasilien,
den smukkeste Art, med modsatte, dunede og bløde
Blade og hvide, vellugtende Blomster fra
Bladhjørnerne, der minder noget om Blomsterne hos
Stephanotis, med hvilken Planten i det hele er
beslægtet. <sp>Kultur:</sp> Formeres ved Frø og
Stiklinger af halvmodne Ranker paa Undervarme.
Behandles nærmest som Stephanotis, men fordrer dog
noget højere Temperatur og lettere Jord. En lys
og ikke for fugtig Plads i Varmhuset, hvor den
kan slynge sig op ad et ikke for begrænset
Espalier, vil være den tjenligst.
M. H.
</chapter>

<chapter name="Schweinfurtergrønt">
<b>Schweinfurtergrønt</b> (Parisergrønt, Kejsergrønt) er
et saak. Dobbeltsalt af arseniksyrligt og
eddikesyrligt Kobber. Det er en meget stærk Gift, som
har faaet en overordentlig udstrakt Anvendelse i
den praktiske Entomologi til Bekæmpelse af
gnavende Insekter af alle Slags. S. er af lysgrøn Farve
og yderst fint pulveriseret. Pulveret er aldeles
uopløseligt i Vand og maa derfor blandes godt op i
Vandet og under Sprøjtningen af og til røres
omkring. For at Blandingen kan ske let, maa
Pulveret, inden det røres ud i Vandet, fugtes med Sprit.
Til Sprøjtning f. Eks. mod større
Sommerfuglelarver anvendes i Reglen 50-100 gr S. til 100 l
Vand. Det S., som sælges til Sprøjtning, er ikke
sjældent noget forurenet, f. Eks. af fri
Arseniksyrling (mikroskopisk smaa, hvide Korn). Da
Arseniksyrlingen til en vis Grad er risikabel overfor
Planterne, idet den fremkalder mere eller mindre
udbredte Brandskader paa Bladene eller Frugterne
eller paa de sidstnævnte den karakteristiske
Ujævnhed paa Huden, som benævnes »Korkrust«, søger
man at neutralisere disse Ulemper ved at irøre
Vædsken et dobbelt saa stort Kvantum nylæsket
Kalk, som man anvender S. Gammellæsket Kalk
gør ringe eller ingen Nytte. S. kan uden Skade
blandes med saak. Bordeauxvædske, der anvendes
som Middel mod Skurv m. m. Derimod kan det
ikke uden Ulempe blandes med Svovlkalkvædske.
Vil man blande denne Vædske med en Arsenikgift,
bør man anvende Blyarsenat.
A. B.
</chapter>

<chapter name="Sciadophyllum">
<b>Sciadophyllum</b> (Araliaceæ), Varmhus eller
halvvarmt Hus. <sp>S. pulchrum</sp> hort., Java,
træagtig Plante med store, skærmdannende,
haarddelte Blade paa lange Stilke. Formeres ved
Stiklinger af halvmodne Skud paa Undervarme under
Grlasklokke. <sp>Kultur</sp> i øvrigt som
Varmhus-Aralia.
M. H.
</chapter>

<chapter name="Sciadopitys">
<b>Sciadopitys</b> (Abietaceæ). <sp>S. verticillata</sp>
Sieb. & Zucc., Parasolgran, Japan. Et hos os paa
gunstig Vokseplads haardført, men langsomt
voksende Naaletræ, hvoraf der endnu kun findes smaa
og forholdsvis unge Eksemplarer her i Landet. I
sin Hjemstavn bliver den et mægtigt Træ af
pyramideformet Vækst med vandrette Grene. Dens
Aarsskud har kun skælformede Blade undtagen i
Spidsen, hvor de bærer en tæt, til alle Sider
udstraalende Skærm af meget lange, læderagtige,
stive, friskgrønne Naale, deraf dens Navn,
Parasolgran.
A. B.

<sp>Anvendelse:</sp> Sciadopitys er en smuk,
interessant, ved sin hele Habitus dekorativ og fra de
fleste Naaletræer stærkt afvigende Art, som
fortjener Plads paa iøjnefaldende Steder i blandede
Grupper og som fritstaaende. At dømme efter
meterhøje Eksemplarer, bygger den sig symmetrisk
pyramidal. Den synes at vokse bedst og at faa

<img>Sciadopitys verticillata.</img>
den smukkeste Farve, naar den staar paa en Plads
med dæmpet Luft og lidt Halvskygge. <sp>Kultur:</sp>
S. formeres ved indført Frø, som saas i Kasser
eller i Potter under Glas, prikles som enaarig
enkeltvis i Smaapotter, med Roden lagt krumbøjet,
horizontalt i Potten, men uden Studsning eller
Beskadigelse, og nedgraves derefter over Potteranden
under Glas i Rammer paa Friland, passes med mild,
jævn Fugtighed og Skygge og dækkes om Vinteren,
eller bedre overvintres frostfrit. Efter et Par
Aars Vækst giver man Planterne større Potter, men
de behandles i øvrigt paa samme Maade endnu et
Par Aar, hvorefter de udplantes paa en Plads
med Læ, hvor de kan forblive urørte i 3-4 Aar.
De vokser nemlig meget langsomt som unge, og
skønt de egentlig ikke er vanskelige, bør man dog
undgaa Omplantning, hvorved de yderligere
sagtnes i Væksten. I Stedet for ved Omplantning at
bibringe dem forøget Rodnet, og med Tiden gøre
dem tjenlige til Flytning, kan man skiftevis med
2-3 Aars Mellemrum overskære Rødderne paa 2
Sider af Planten med en skarp Spade for at sikre et
godt Resultat ved Omplantning. Ved Omplantning
maa Rødderne saa vidt muligt bevares ubeskadigede
og Planten flyttes med fast Klump. Som ovenfor
nævnt, synes S. at trives bedst, naar den staar lidt
i Skygge for Middagssolen, men den taaler fuld
Sol, naar den blot staar i Læ. Efter Udplantning
paa en Plads, som er udsat for fuld Sol og Vind,
faar den sædvanlig et sygeligt Udseende, standser
i Væksten og er i alt Fald længe om at komme i
frodig Vækst paa ny. Den har som ganske lille,
uden kendelig Paavirkning, taalt vore Vintre, er
ikke vanskelig med Hensyn til Jordbund, men som
Naaletræer i Almindelighed trives den bedst i
sandmuldet og ikke for tør Jord.
J. B.

Sciadopitys verticillata er fuldstændig haardfør
i det sydvestlige Norge. Andre Steder vides den
ikke at være forsøgt her i Landet.
N—k.
</chapter>

<chapter name="Scilla">
<b>Scilla</b> (Liliaceæ), Stjernehyacinth, Løgplanter med
grundstillede Blade og bladløse Skafter. <sp>S.
amoena</sp> L., Sydeuropa, 10-12 cm; Bladene
slappe, ligger gerne hen ad Jorden under Blomstringen;
Blomsterskaftet opret med 6-8 blaa, stjerneformigt
udbredte Blomster; Maj. <sp>S. campanulata</sp>,
Syn. til S. hispanica. <sp>S. hispanica</sp> Mill.,
Sydeuropa, 20-25 om; Bladene lange, linieformede.
Blomsterne talrige, blaa, klokkeformede i Klase;
man har røde og hvide Former af denne Art; Maj.
<sp>S. italica</sp> L., Sydeuropa, 12-15 cm; Bladene
linieformede; Blomsterne lyseblaa, talrige i en kort,
tæt, pyramidal Klase; Maj. <sp>S. non scripta</sp>
Link & Hoffm., Europa, 20-25 cm; ligner
særdeles meget <sp>S. hispanica</sp>, men har ensidig Klase
og mere cylindrisk-klokkeformede, vellugtende, blaa
Blomster; ogsaa af denne findes røde og hvide
Former; Maj. <sp>S. peruviana</sp> L.,
Middelhavslandene (ikke Peru), 15-25 cm; maaske næppe helt
haardfør. Bladene bredt linieformede udstrakte paa
Jorden; Skaftet opret med en rigtblomstret
pyramidal Klase af hvidlige eller blaa Blomster; Maj. <sp>S.
sibirica</sp> Andr., Lilleasien, 8-12 cm; Bladene ret
stive under Blomstringen; Skaftet med 2-4 dybt
blaa Blomster, heraf en hvidblomstret Varietet;
April. <sp>Kultur</sp> og <sp>Anvendelse:</sp> Scilla
formeres bedst ved Fradeling af Sideløg. De plantes
som Kantplante eller i smaa Grupper (italica
sibirica), i aabent Grønsvær i Halvskygge (hispanica
og non scripta) eller paa Stenhøj (peruviana og
sibirica). Nogle Arter, navnlig sibirica, egner sig
ogsaa til Drivning i Koldhus.
A. L.
</chapter>

<chapter name="Scindapsus pictus">
<b>Scindapsus</b> <sp>pictus</sp> se <sp>Pothos argyræus</sp>.
</chapter>

<chapter name="Scirpus">
<b>Scirpus</b> (Cyperaceæ), Kogleaks. <sp>S. natalensis</sp>
se <sp>Cyperus n. S. Tabernæmontani</sp> Gmel.
<sp>var. zebrinus</sp>, Japan, Staude, indtil 1,30 m
høj med talrige trinde Stængler, hvorpaa der
afvekslende med det grønne findes hvide Tværbaand
c. 2 cm brede. Uanselige Blomster i Juli.
<sp>Kultur:</sp> Formeres ved Deling af den krybende
Rodstok og dyrkes paa et solrigt, sumpet, moseagtigt
Sted.
G. B.
</chapter>

<chapter name="Sciurus">
<b>Sciurus</b> se <sp>Egern</sp>.
</chapter>

<chapter name="Sclerotinia">
<b>Sclerotinia</b> se <sp>Bægersvamp</sp>, <sp>Kærne</sp>- og
<sp>Stenfrugtskimmel</sp>.
</chapter>

<chapter name="Scolopendrium">
<b>Scolopendrium</b> (Polypodiaceæ), Miltbregne,
Friland og Koldhus. <sp>S. vulgare</sp> Sm. (S. officinarum
Sw.), Hjortetunge, Europa, med dens Varieteter:
<sp>crispum</sp> med krusede Rande, <sp>digitatum</sp>,
hvis Bladspidser er delte, og <sp>undulatum</sp> med
bølgeformigt krusede Blade. Navnlig denne sidste
er en prægtig Bregne. De er særdeles
anvendelige til Bregnepartier paa Friland, paa fugtige og
Skyggefulde Steder, og kræver kun et let
Vinterdække af Blade. Ogsaa til Koldhus er de krusede
Afarter meget værdifulde, særlig undulatum, hvis
Formering, da den ikke udvikler Sporer, maa
foregaa ved Deling eller — ifølge nyere Erfaring —
ved Benyttelse af de nederste, endnu levende
Rester af de gamle Bladstilke, som i den Hensigt
afbrækkes og skæres i Stykker paa tværs. Disse
lægges øverligt i sandblandet Jord i flade Potter eller
Skaale med Glas over, f. Eks. i en afbrugt Bænk,
hvor de holdes fugtige og skyggede, eller paa en
skygget Plads i et koldt Hus. I Løbet af 7-8 Uger
bryder smaa Planter frem fra Randen af
Snitfladerne, hvilke, efterhaanden som de bliver store nok
dertil, kan løsnes fra og prikles. Smukkest
udvikler S. sig i en lav, kold Bakke om Sommeren, med
rigelig Fugtighed og Skygge. Ved nyt Bladskifte

<img>Scolopendrium vulgare undulatum.</img>
om Foraaret maa de gamle Blade, hvis de er
befængte med Thrips, helst helt bortskæres. <sp>Kultur</sp>
se i øvrigt Bregnekultur.
M. H.
</chapter>

<chapter name="Scopolia">
<b>Scopolia</b> (Solanaceæ), Staude. <sp>S. orientalis</sp>
Dun., Armenien, eneste Art, der har nogen
Betydning, og det endda kun paa Grund af dens
Tidlighed; 30-40 cm høj, spredte, ægformede,
helrandede Blade og klokketragtformede,
violet-purpurrøde Blomster samlede i Topskuddet; April-Maj.
Planten er mer eller mindre giftig, saa man skal
være forsigtig med, hvor man anbringer den.
<sp>Kultur:</sp> S. formeres ved Deling om Efteraaret, fordrer
en næringsrig, dog ikke for svær Jord.
F. E.
</chapter>

<chapter name="Scorpiurus">
<b>Scorpiurus</b> (Papilionaceæ), Sydeuropa. S. er
enaarige, urteagtige Planter uden noget som helst
dekorativt Værd, og da Blomsterne ogsaa er
blottede for al Skønhed, er de kun i ganske enkelte
Tilfælde Genstand for Dyrkning i vore Haver. Naar
de dyrkes, er det alene for de bizarre Frugters
Skyld, som har et ejendommeligt, larvelignende
Udseende, undertiden saa skuffende, at de kan
anvendes ved Borddekorationer o. l. Anbringes f. Eks.
nogle af disse Frugter imellem Salat, naar denne
serveres, vil det se ud som Larver, der befandt
sig paa Salaten. <sp>S. muricatus</sp> L., <sp>S.
subvillosus</sp> L., <sp>S. sulcatus</sp> L. og <sp>S.
vermiculatus</sp> L. er Arter med forskelligt formede
Frugter. <sp>Kultur:</sp> Frøet saas i April-Maj paa
Voksestedet; Frugterne udvikler sig i Juli-Oktbr.
L. F.
</chapter>

<chapter name="Scorzonera">
<b>Scorzonera</b> se <sp>Skorzoner</sp>.
</chapter>

<chapter name="Scutellaria">
<b>Scutellaria</b> (Labiatæ), Skjolddrager. Stauder er:
<sp>S. alpina</sp> L., Europa, Nordasien; meget
forgrenede, nedliggende Stængler, hvorfor den kun er
15-20 cm høj, temmelig store, violette Blomster
i Aks i Juni-Juli. <sp>S. macrantha</sp> Fisch.,
Sibirien, Østasien, 15-20 cm høj, smukke blaa
Blomster i Juni-Juli. <sp>Kultur:</sp> Formeres ved Frø og
Deling og plantes paa Stenhøj i god porøs Jord,
den sidste Art dækies. Halvbuske er: <sp>S.
Mociniana</sp> Benth., Meksiko, af temmelig lang Vækst,
men med store, smukke, orangerøde Blomster. <sp>S.
splendens</sp> Lk. & O., Meksiko, med
skarlagenrøde Blomster. <sp>Kultur:</sp> Formeres ved
Stiklinger, dyrkes i halvvarmt Hus, plantes i lige Dele
Græstørvjord, Lyngjord, Bladjord og Grus, knibes
ofte lor at faa buskede Planter og vil da blomstre
den største Del af Aaret.
G. B.
</chapter>

<chapter name="Scyphanthus">
<b>Scyphanthus</b> (Loasaceæ). <sp>S. elegans</sp> Don.
(Grammatocarpus volubilis Presl.), Chili, enaarig
indtil 2 m høj Slyngplante, i Væksthus fleraarig,
anvendelig til Espalier paa beskyttede Steder, som
ikke er udsatte for stærkere Sol. De gule
Blomster fremkommer i Aug.-Oktbr. <sp>Kultur:</sp> Frøet
saas i Febr.-Marts i varm Bænk eller Potte; de
opkomne Planter prikles og plantes senere i hver
sin Potte; udplantes med Potteklump først i Juni,
efter at Planterne er tilstrækkeligt afhærdede.
L. F.
</chapter>

<chapter name="Scytanthus">
<b>Scytanthus</b> (Asclepiadaceæ), Varmhus. <sp>S. Bainii</sp>
Hook. (Hoodia B. Dyer.), Sydafrika, store, rødlige,
graagule Blomster i Spidsen af Skuddene. Planten
har Lighed med de succulente Euphorbier med sin
tykke, cylindriske, kantede, graaliggrønne Stamme;
nogle af de udstaaende runde Vorter ender i en
nedadbøjet Torn. <sp>Kultur:</sp> Formeres ved
Stiklinger og Deling. Den dyrkes i en Blanding af
Lyng- og Markjord.
M. H.
</chapter>

<chapter name="Securinega">
<b>Securinega</b> (Euphorbiaceæ). <sp>S. ramiflora</sp>
Müll., Amurlandet, Mongoliet. En lav eller
mellemhøj, haardfør Busk med elliptiske Blade og
ganske uanselige, smaa grønne Blomster i Knipper
i Bladhjørnerne.
A. B.

<sp>Anvendelse</sp> og <sp>Kultur:</sp> S. er brugbar i
Solsiden af Busketter paa en Plads med letmuldet,
god Jord. Den formeres ved indført Frø, og ad
vegetativ Vej ved Stiklinger af grønt Træ under
Glas.
J. B.
</chapter>

<chapter name="Sedum">
<b>Sedum</b> (Crassulaceæ), Stenurt, er urteagtige,
mest fleraarige Planter med kødede Blade og ret
smaa Blomster i forgrenede Stande. <sp>S. acre</sp> L.,
Europa, Danmark, 5-8 cm; Bladene korte, tykke,
tætsiddende; Blomsterne gule; Juni-Juli. <sp>S.
Aizoon</sp> L., Østasien, 30 cm; Bladene
ovalt-lancetformede, savtakkede, Blomsterne gule; Sommer. <sp>S.
album</sp> L., Europa, Danmark, 5-10 cm; Bladene
korte, trinde, stumpe, kødede; Blomsterne hvide
med røde Prikker; Juli-Aug. <sp>S.
Anacampseros</sp> L., Alperne, 15-30 cm; Bladene omvendt
ægformede eller næsten kredsrunde, Blomsterne
purpurrøde; Juli-Aug. <sp>S. carneum
variegatum</sp> er Syn. til sarmentosum variegatum. <sp>S.
dasyphyllum</sp> L., Europa, 8-10 cm; Bladene
meget smaa, omvendt-ægformede, tykke, graagrønne;
Blomsterne hvide; Juni-Juli. <sp>S. Ewersii</sp> Ledeb.,
Sibirien, 10-15 cm; Bladene modsatte, næsten
kredsrunde; Blomsterne purpurrosenrøde; Aug. <sp>S.
lydium</sp> Boiss., Lilleasien, 4-8 cm; Bladene
linieformede, stumpe, graagrønne; Blomsterne blegrøde;
Juli. <sp>Var. aureum</sp> har guldgule Blade. <sp>S.
populifolium</sp> Pall., Sibirien; Bladene
æghjerteformede, groft takkede, Blomsterne hvide;
Sensommer. <sp>S. pruinatum</sp> Brot., Vesteuropa;
Bladene blaaliggraa, linie-lancetformede, Blomsterne
gule; Sensommer. <sp>S. pulchellum</sp> Michx.,
Nordamerika, 10-20 cm; Bladene trinde, stumpe,
Blomsterne purpurrosa; Eftersommer. <sp>S.
reflexum</sp> L., Europa; Bladene grønne, ofte med
rødbrunligt Skær; betragtes gerne som en
Varietet af S. rupestre. <sp>S. Rhodiola</sp> D. C.,
Alperne, Skandinavien, tvebo; 10-25 cm. Bladene
blaaduggede, kileformede, takkede i Spidsen;
Blomsterne grønliggule eller rødlige; Juni. <sp>S.
rupestre</sp> L., Tripmadam, Europa, Danmark,
15-20 cm; Bladene sylformede, trinde, spidse,
blaaduggede. Blomsterne gule; Sommer. <sp>S.
sarmentosum</sp> Bunge, Kina; Bladene
linie-lancetformede, Blomsterne gule. Varieteten
<sp>variegatum</sp> har hvidbrogede Blade. <sp>S.
sempervivoides</sp> Fisch., Lilleasien, 15-20 cm;
toaarig. Bladene tykke, kødede i en tæt Roset,
næste Aar skyder Blomsterstanden igennem,
Blomsterne højrøde; Sommer. <sp>S. Sieboldii</sp> Sweet,
Japan, 15-20 cm; Bladene tre i hver Krans,
blaagrønne, næsten kredsrunde, Blomsterne rosenrøde.
Varieteten <sp>medio-variegatum</sp> har en
gullighvid Plet midt paa hvert Blad; Aug. <sp>S.
spectabile</sp> Borean, Japan, 30-50 cm; opret Vækst,
Bladene store, ovale, noget bugtet-tandede,
Blomsterne rosenrøde; Aug. <sp>S. stoloniferum S. T.</sp>
Gmel., Kaukasus, 8-15 cm; Grenene nedliggende,
Bladene modsatte, omvendt ægformede, Blomsterne
røde; Juli. <sp>S. Telephium</sp> L., St. Hansurt,
Europa, Danmark, 30-40 cm; Bladene ægformede,
Blomsterne grønlighvide eller smudsigtrøde; Juli.
<sp>Kultur</sp> og <sp>Anvendelse:</sp> De en- og
toaarige Arter formeres ved Frø; S. sempervivoides
dyrkes første Aar i Potte og udplantes dernæst
paa Stenhøj; alle de fleraarige formeres ved
Deling. Sedum-Arterne anvendes til Plantning paa
Stenhøje eller til Indfatning, f. Eks. S. acre,
spectabile og stoloniferum, andre Arter benyttes ved
Tæppebedsbeplantning, f. Eks. S. dasyphyllum,
lydium og dens Varietet aureum, sarmentosum og
s. variegatum. Til Dyrkning i Koldhus som
Ampelplante anvendes S. sarmentosum og Sieboldii
med deres brogetbladede Varieteter; ogsaa S.
spectabile dyrkes som Prydplante i Potte.
Sedum-Arterne stiller beskedne Fordringer til
Jordbundsforholdene; de trives bedst paa en tør
Lokalitet.
A. L.
</chapter>

<chapter name="Seladonit">
<b>Seladonit</b> se <sp>Grønjord</sp>.
</chapter>

<chapter name="Selaginella">
<b>Selaginella</b> (Selaginellaceæ), Varmhus og
halvvarmt Hus. Smukke, mest urteagtige og
saftiggrønne Planter, der finder rig Anvendelse til
gartneriske Formaal. Af Arter, der har fundet
udbredt Anvendelse som særlig egnede til
Massekultur, skal fremhæves: <sp>S. denticulata</sp> hort.
(S. Krausiana A. Br.), Sydafrika, der er ganske
lav og stærkt krybende, lige fortrinlig til
Pottekultur og til Beklædning af skyggefulde
Rabatter i halvvarme — om Sommeren ogsaa i kolde
— Væksthuse, hvor den hurtigt danner et tæt
Tæppe. Endvidere <sp>S. Martensii</sp> Spring.,
Meksiko, med dens Varieteter <sp>compacta</sp>
(Hygelii), hvoraf en broget Form med hvide
Bladpartier, der dog er temmelig ukonstant,
<sp>divaricata</sp> og <sp>flaccida</sp>; denne sidste har opret,
busket Vækst, bliver c. 20 cm høj og er en
udmærket Potte- og Jardinièreplante, og <sp>S.
Watsoniana</sp>, en nyere Form, har meget
ejendommelige hvidlige eller hvidliggraa Spidser, men er
noget ukonstant og tilbøjelig til at blive grøn som
Stamarten. Den ny Art <sp>S. Emmeliana</sp> hort.
med fint, elegant Løv, der udstraaler fra Plantens
Midte, egner sig ogsaa til udbredt Kultur, men
denne kræver to Aar til Opnaaelse af større
Planter. En Varietet af den <sp>S. E. aurea</sp> har
guldgult Løv og er ved god Kultur en fin og nydelig
Plante, men mere sart og vanskelig end
Hovedarten. Af de talrige andre Selaginellaarter, der
mere hører hjemme i Samlinger, skal blandt de
smukkeste fremhæves: <sp>S. amoena</sp> hort., <sp>S.
apus</sp> Spring., Nordamerika, <sp>S. cæsia</sp> hort. (S.
uncinata Spring.), Kina, med stærkt
metalglinsend Blade, smuk til Ampler. <sp>S. c. arborea</sp>
(S. Willdenovii Baker.) hort., Trop. Asien,
langtvoksende Ranker, meget elegant Løv med mer
eller mindre staalblaa Glans, fortrinlig til
Beklædning af fugtige Vægge i Varmhuset. <sp>S.
grandis</sp> Moore., Borneo, meget ejendommelig.
<sp>S. hæmatodes</sp> Spring., Kolumbien, god og
frodig Vækst. <sp>S. Lyallii</sp> Spring., Madagaskar,
med fladt udbredt Vækst. <sp>S. plumosa</sp> Baker.,
Trop. Asien. <sp>S. Victoriæ</sp> Moore., Polynesien.
De er alle meget smukke og trives bedst i
Barkbed paa en fugtig og skygget Plads i
Formeringshuset. <sp>Kultur:</sp> S. kræver i det væsentlige de
samme Betingelser som Bregner: megen Skygge,
fugtig og sluttet Luft. Undervarme under
Væksten og, for de flestes Vedkommende, mere brede
end høje Urtepotter. De urteagtige Arter, der
udsender talrige Luftrødder fra Stængler og Blade,
formeres let ved Stiklinger, de andre ved Deling.
Af Martensiigruppn faar man meget smukke
Planter paa én Sommer, til Dekoration om
Vinteren, ved Stiklingeformering om Foraaret,
Kultur i lav Bakke med stærk Skygge og rigelig
Sprøjtning om Sommeren. S. denticulata maa
fornyes hyppigere for stadig at have friske unge
Planter.
M. H.

<sp>Handelskultur</sp>. Hertil anvendes
hovedsagelig S. denticulata og S. Martensii og i de
senere Aar tillige S. Emmeliana, men medens de
to førstnævnte endnu for c. 10 Aar siden var ret
betydelige Kulturer er deres Betydning nu kun
ringe. De formeres alle ved Stiklinger af unge
Skud i Jan. eller Febr., Emmeliana tillige ved
de fra ældre Skud løsnede Spidser, der slaar Rod,
naar de falder til Jorden, men denne
Formeringsmaade er noget langsommere. S. denticulata
stikkes lettest i de, helst lave og brede, Potter, hvori
de skal forblive, mange i hver Potte, og anbringes
først i Varmhus, derefter i Varmebed, hvor de,
navnlig senere hen, helst maa staa ovenpaa
Jorden og have rigelig Plads. S. Martensii stikkes i
Formeringsbedet eller i Kasser, enten i
sandblandet Jord eller i Sand med et Jordlag under. Naar
de har Rødder, plantes tre i hver Stiklingepotte
med Oversiden af Skuddene vendte imod Midten,
holdes paa Varmebed med stærk Skygge og
omplantes 1-2 Gange i Løbet af Sommeren. S.
Emmeliana plantes enkeltvis i smaa Potter og
dyrkes bedst i Varmhus.
P. F.
</chapter>

<chapter name="Selenipedium">
<b>Selenipedium</b> se <sp>Cypripedium</sp>.
</chapter>

<chapter name="Seljerøn">
<b>Seljerøn</b> se <sp>Sorbus scandica</sp>.
</chapter>

<chapter name="Selleri">
<b>Selleri,</b> <sp>Apium graveolens</sp> L.
(Umbelliferæ), findes vildtvoksende i hele Europa. S. er en
Køkkenurt, der dyrkes for Knoldenes eller de
blegede Bladstilkes Skyld og deles i Henhold hertil
i Knold-S. og Blad-S.

<sp>Knold-S.</sp> Af Varieteter kan anbefales:
<sp>Prager Kæmpe</sp>, meget stor, men noget grov i
Kødet. <sp>Naumburger</sp>, stor og god.
<sp>Æbleformet</sp>, meget fin og stor, men noget kælen.
<sp>Non plus ultra</sp>, stor hvid.
<sp>Hamburger</sp>, stor og god og særlig modstandsdygtig
imod Rustangreb. Disse Varieteter er de
hyppigst dyrkede og tillige de bedste. <sp>Kultur:</sp> S.
saas sidst i Febr. i Varmebed i almindelig
Varmebedsjord, og det fine Frø dækkes med et tyndt
Lag sandblandet Jord, der klappes ret fast.
Bænken holdes paa 10-12° C. i mørkt Vejr, i Solskin
3-5° højere. Først i April omprikles Planterne i
en Bænk, der kan være anlagt med Blade eller
Tang, eller helt uden saadant Underlag, da der
kun behøves ringe Undervarme. De prikles med
5 cm Mellemrum, og naar de er komne godt i
Vækst, gives Luft, saa ofte Vejret tillader. I
Maj tages Vinduerne af om Dagen, og om Natten
lægges de paa med høj Luft. Efter Midten af
Maj udplantes S., men paa udsatte Steder dog
ikke før i Slutningen af Maaneden. Planterne
maa ikke forsømmes med Vand, hvoraf de
forbruger meget i den sidste Tid paa Plantebedet.
Jordstykket til Selleri maa helst være dybt bearbejdet
om Efteraaret. Der gødes rigeligt med ny,
velforraadnet Gødning, Hestegødning i svær Jord og
Ko- eller Svinegødning i let Jord; den paaføres
om Efteraaret og nedbringes i Overfladen med
Spade eller Plov. Saa snart Jorden om Foraaret er
bekvem, jævnes den med Jærnrive og tromles.
Let Jord er dermed færdig. Er Jorden svær og
fast, maa den før Udplantningen omstikkes med
Greb og rives eller harves og i tørt Vejr tillige
tromles. S. plantes med 50 cm Afstand.
Planterne, som Dagen før maa være godt
gennemvandede, optages varsomt med vedhængende Jord
og plantes med Planteske eller Plantepind saa
dybt, at Hjertet rager over Jorden, og vandes
godt. Stykket holdes rent for Ukrudt, og i
vedholdende tørt Vejr maa Planterne passes med
Vanding, at de ikke skal standse i Væksten. Kan
man jorddække med gammel Gødning, naar
Varmen rigtig har gennemtrængt Jorden, er det
meget gavnligt. S. gennemvæver Jorden i Overfladen
med sine fine Rødder, som ikke maa forstyrres
ved Hakning. Efter Midten af Aug. er Vanding
med Gødningvand et Par Gange om Maaneden
eller Udstrøning af Chilisalpeter i Regnvejr at
anbefale, saafremt man ønsker at faa S. meget
store. Ajle, der giver dem en ram og
ubehagelig Smag, kan derfor ikke bruges. Det bedste
Gødningvand for S. er Udtræk af Kogødning,
hvorved man ikke behøver at bruge videre
Forsigtighed, da de ikke let faar det for stærkt. Er
Jorden til S. i god Kultur, og der ikke er sparet
paa Gødning, kan der i en almindelig Sommer
faas gode Sellerier uden nogen som helst
Vanding undtagen ved Udplantningen. Optagningen
af S. udsættes, saa længe man tør for Frosten,
da de vedbliver at vokse, saa længe det er
Tøvejr. Rødderne og Toppen, undtagen
Hjertebladene, skæres af lige til Knolden, derefter indslaas
de paa et ikke for fugtigt Sted i dertil
indrettede uddybede Bede, hvorover der kan lægges
Stænger til at holde Dækkematerialet oppe, og
ikke tættere, end at lidt Jord kan komme
imellem hver Knold. Et saadant Bed maa ikke gøres
bredere, end Dækningen let kan udføres. Tang
eller Løv maa haves paa rede Haand til
Dækningen, naar Frosten indtræder. Indslaaet paa
nævnte Maade og tilstrækkelig dækket, holder S.
sig udmærket Vinteren igennem. Til daglig
Forbrug kan man tage faa eller mange, som det
passer, og indslaa disse i Sand i en Kælder.

<sp>Bladselleri</sp>. Varieteter: <sp>Lav gul</sp>,
meget tidlig og fin. <sp>Lav hvid</sp>, tidlig og meget
holdbar. <sp>Gul selvblegende</sp>, fordrer
mindre Blegning. <sp>Sandringhams Dværg</sp>,
meget god. <sp>Lawsons røde</sp> og <sp>Coles Crystal</sp>,
sølvhvid, udmærket. <sp>Kultur:</sp> Frøet saas paa
samme Tid, som man saar Knoldselleri, og
Planterne behandles til Udplantningstiden som disse.
Jordstykket maa have en fri Beliggenhed og i
det mindste lidt god Jord i Overfladen; det graves
eller pløjes om Efteraaret, jævnes om Foraaret og
tromles. Naar Planterne i sidste Halvdel af Maj
skal udplantes, graves i Retning fra Nord til Syd
50 cm dybe og lige saa brede Grøfter til de
højere Varieteter og 30 cm dybe, men 50 cm brede
Grøfter til de lave. Afstanden mellem Grøfterne
maa for de høje være 60 cm og for de lavere 50
cm. Naar den første Grøft er udgravet, paaføres
16-20 cm velforraadnet Ko- eller Svinegødning i
Bunden af Grøften, 16-20 cm Jord lægges ovenpaa
Gødningen, og denne tages fra den næste Grøft,
idet man skovler den øverste Jord af; endelig
rives Jorden i Grøften og klappes. Al den
underste Jord fra den anden Grøft lægges op i en Vold
mellem første og anden Grøft og klappes for at
anvendes til den senere Hypning. En Grøft laves
færdig ad Gangen, da det paa den Maade er bedst
at komme til med Gødningen. Er Jorden paa
Stykket ikke god, maa der paaføres anden Jord,
helst Kompost eller gammel Varmebedsjord. Før
Plantningen afsnøres en Streg midt i Grøften,
Planterne, som Dagen forud maa være godt
gennemvandede, optages varsomt, for at saa megen
Jord som muligt kan følge med, plantes med
Planteske i en Afstand af 40 cm for de høje og
30 cm for de lave Varieteter og ikke dybere end
til Hjertet. De vandes godt efter Plantningen
ligesom ogsaa senere, for at de ikke skal standses
i Væksten. Naar Planterne er halvvoksne, gives
Gødningvand hver 14de Dag; Udtræk af Ko-,
Svine- eller Hønsegødning, men ikke Urin;
derimod kan Udstrøning af Chilisalpeter i fugtigt
Vejr være af god Virkning. Midt i Septbr.
hyppes Planterne første Gang, og først i Oktbr.
hyppes de færdig, undtagen de, der er bestemte til
sildig Vinterbrug, disse hyppes mindre. Sidst i
Oktbr. er de første tjenlige til Brug, ønsker man
dem før, hyppes de tidligere. Til Brug om
Efteraaret vælges de lave tidlige Varieteter, de gule
egner sig bedst til meget tidlig Brug, men den
lave hvide giver et langt større Udbytte og er i
alle Maader en udmærket Varietet. Sidst i Oktbr.
optages Bladsellerierne. Der graves en Kule, som
maa afpasses efter Planternes Højde, og saa bred,
at Drivbænkkarme kan sættes over. Planterne
opgraves med Klump og indplantes i Kulen saa tæt,
at der kun kommer lidt Jord imellem Planterne, og
saa dybt, at den nederste Halvdel af Stilkene
dækkes med Jord. Efter Indplantningen sættes Karmene
paa, og Vinduer lægges over, men der gives
rigelig Luft, baade Dag og Nat, indtil Frosten
indtræder. Saa snart Frosten begynder, maa
Vinduerne dækkes godt, men der afdækkes og gives
Luft, saa ofte Vejret tillader det. Det er kun de
halvblegede, som er bestemte til sildig
Vinterbrug, der behandles paa denne Maade. De
færdigblegede, som forbruges om Efteraaret og tidlig
Vinter, kan dækkes paa Blivestedet eller indslaas
i Kule eller dækkes med Lemme, men Kulen maa
holdes aaben i begge Ender, saa længe og ofte
Vejret tillader. At indslaa Blegselleri i en Kælder,
kan ikke tilraades, da derved Smagen forringes
meget. Man maa stedse have Musefælder i
Kulerne, da Musene ellers i kort Tid kan ødelægge
hele Beholdningen.
N. H.

I Norge kan S. vanskelig dyrkes længere Nord
ind paa Søndre Helgeland, og den giver selv der
sjælden godt Udbytte, uden man har meget gode
Planter til Udplantning og Voksestedet er
udsøgt.
N—k.

<sp>Selleri til Frøavl</sp>. Toaarig. Krydsning
kan ske mellem Sorterne og med Vild Selleri.
Af Blad-S. er det ikke lønnende at avle Frø hos
os; det er særlig farligt at faa den indkrydset i
Knold-S., der saa danner stor Bladmasse, ofte uden
nævneværdig Knold, hvorom mange af vore
Stammer desværre vidner. Et Forædlingsarbejde inden
for Knold-S. er meget paakrævet, da mange
Stammer giver alt for smaa, stærkt rodforgrenede
Knolde og med stærke Sidetopskud. Avlen af
Knold-Sellerifrø er ikke særlig vanskelig under
gode Forhold: Dybt muldet, helst noget svær,
dybt løsnet, ret fugtig Jord i stærk
Gødningskraft i første Sommer: 30-40 Læs Staldgødning
pr. ha og desuden inden Plantningen 200-300 kg
37 pCt. Kaligødning og 200-300 kg Salpeter,
sidstnævnte dels lige før Plantningen og dels i
Juli-Aug. som Overgødskning. I anden Sommer
bør Jorden være mere mild og varm; der gives
samme Mængde Kunstgødning og desuden om
Vinteren forud 200-300 kg Superfosfat. Ajle og
Latrin virker særlig godt baade i Aug. i første
Sommer og inden Jorden tilberedes til Knoldenes
Udplantning næste Foraar. I Frøavlsaaret bør
Voksestedet være varmt og i Læ. Her ses bort fra,
at Sellerifrø kan avles paa smaa Planter, saaede
i Maj, udplantede i Juli og overvintrede med
Sidehypning og Dækning paa Blivestedet; kun med
særligt paalideligt Frø er denne Avlsmaade
forsvarlig. Ellers dyrkes S. i første Sommer som til
Husholdningsbrug, med Saaning i halvvarmt
Drivbed først i April; af 100 gr Frø kan regnes med
c. 100,000 gode Planter. Prikling først i Maj
med 3-4 cm Afstand i et andet halvvarmt
Drivbed. Udplantning sidst i Maj-først i Juni med
40-50 cm Afstand, henholdsvis 60-50,000
Planter paa 1 ha. »Afnakning« maa her udelades for
ikke derved at pynte paa en daarlig Afstamning,
saa Sorteringen om Efteraaret tilsløres. Optagning
sidst i Oktb. Skarp Sortering efter Sortstyperne
og Knoldenes Form, Størrelse og Grenethed.
Toppen afskæres c. 10 cm over Rodhalsen, og
Rødderne af pudses ligeledes 8-10 cm fra Knolden.
Knoldene indslaas i udgravede Bede, dækkede af
4-5 cm Jord og senere frostsikker Dækning oven
paa Lægter med Tang, Halm el. lign. Afdækning,
naar mildt Vejr indtræder; Udplantning sidst i
April-først i Maj (ikke for tidligt); 50 cm
mellem Rækkerne og 25-30 cm mellem Planterne;
Knoldene maa dækkes med 2-3 cm Jord.
Udtørring af de nydannede Rødder undgaas
omhyggeligt. Gentagne Radrensninger, Tværhakninger og
sluttelig en lille Hypning. Frøet modnes fra sidst
i Sept. til hen i Oktb., naar det bliver graabrunt;
modnes ikke samtidigt, hvorfor de første Skærme
kan skæres af et Par Gange, naar det gælder
værdifuldt Frø; Stænglerne skæres ellers af, naar det
meste Frø er nær Modning, med Rapskniv, og helst
i Dug for ikke at spilde det bedste Frø. Bindes i
Smaaneg, der stilles i Spidshobe, som dækkes i
fugtigt Vejr. Tærskning og Rensning let. Som
godt Udbytte regnes med 8-900 kg pr. ha; men
ofte faas mindre end Halvdelen, særlig paa
omplantede Knolde, medens der kan naas endnu mere,
naar Overvintring af Smaaplanter paa Voksestedet
lykkes. Angribes af <sp>Rotter</sp> og <sp>Mus</sp> i
Kulerne om Vinteren, af <sp>Sellerifluens</sp> Larver
i første Sommer, og af
<sp>Selleri-Bladpletsyge</sp>, -<sp>rust</sp> og -<sp>skurv</sp>; af Hensyn til
disse 3 sidste bør første Aars S. ikke dyrkes nær
andet Aars. 100 gr = 220-250,000 Frø. Godt
Frø spirer med c. 75 pCt. i Løbet af 12-15 Døgn
i Drivbed; Spireevnen kan holde i 5-6 Aar.
H. G—m.

<table>
<td 2 c><sp>Oversigt over Sygdomme paa Selleri</sp>.
<td 2 c><sp>Svampeangreb</sp>.
<td>A.<td>Rødderne (Knoldene) faar en brun, ujævn,<br>sprukken Overflade; paa Snit ses ofte<br>gulbrune Aarer; Bladene gulner, Væksten<br>svækkes ... <sp>Selleriskurv</sp>.
<td>B.<td>Paa Blade, Bladstilke og Stængler ses<br>smaa, graabrune, tørre Smaapletter med<br>sorte Prikker ... <sp>Selleri-Bladpletsyge</sp>.
<td>C.<td>Brune, afsmittende Rustprikker paa<br>Bladene ... <sp>Sellerirust</sp>.
</table>
      F. K. R.

<sp>Selleri</sp>. <sp>Anvendelse:</sp> Knoldselleri
bruges som Suppeurt, til Sellerisuppe, Stuvning,
farseret, stegte i Skiver, til Selleriragout, Salat,
Gratin, Farsretter, Mos.

<sp>Bladselleri</sp>. <sp>Anvendelse:</sp> De
velblegede Bladstilke bruges i naturlig Tilstand til
Smørrebrød, de serveres smukkest i høje Glas.
Kan ogsaa koges og serveres med rørt Smør,
Æggesauce el. l.
      M. L.
</chapter>

<chapter name="Selleri-Bladpletsyge">
<b>Selleri-Bladpletsyge</b> (Septoria apii) findes paa
Bladene af Selleri, ligesom Sellerirust (se d. A.),
fra hvilken denne Sygdom kendes ved, at der
fremkommer visne, graabrune, kantede Pletter
paa Bladene, der ikke smitter af ved Berøring.
Angrebet af S. begynder paa de nedre, ældste Blade
og breder sig hurtig til de øvre i Løbet af August
og Septbr. S. kan brede sig baade paa Bladplade
og Bladstilk, hvorfor den gør særlig Skade ved
Kulturen af Bladselleri. S. bekæmpes ved
Sprøjtning med Bordeauxvædske, der paabegyndes, naar
de første visne Pletter bemærkes paa de nedre
Blade, og fortsættes med c. 14 Dages Mellemrum.
Frøene udblødes 4 Timer i en Blanding af 100
gr Formalin og 40 kg Vand. Jorden i Frøbede
og Priklebede desinficeres med Formalin eller ved
Ophedning.
      F. K. R.
</chapter>

<chapter name="Sellerirust">
<b>Sellerirust</b> (Puccinia apii) optræder meget
sjældent paa Bladene af Selleri, især i Slutningen af
Sommeren som smaa, mørkebrune, afsmittende
Pletter. S. kan svække Planternes Vækst, naar
den er meget udbredt. S. forebygges ved om
Efteraaret at indsamle og tilintetgøre Selleribladene,
paa hvilke Svampen overvintrer. Navnet S.
benyttes almindeligt, men med Urette, om
Selleri-Bladpletsyge og Selleriskurv, se d. Art.
      F. K. R.
</chapter>

<chapter name="Selleriskurv">
<b>Selleriskurv</b> (Phoma apiicola) angriber kun de
underjordiske Dele af Selleri og bevirker, at
Knoldene bliver smaa, brune, sprukne og skrubbede
samt lidet holdbare. Bladene bliver gule, ofte
tidlig om Sommeren. Smitten overføres bl. a.
gennem Jorden, saaledes at en hyppig gentagen
Selleridyrkning paa samme Areal i høj Grad
begunstiger S. Endvidere kan S. overføres med Frø
og Planter. S. kan bekæmpes ved følgende
Foranstaltninger, der alle bør bringes til <sp>Anvendelse:</sp>
1) Sellerifrøet desinficeres ved at udblødes i en 
Blanding af 100 gr Formalin og 40 kg Vand i 4
Timer. 2) Varmebedet, hvori det desinficerede
Frø saas, behandles forinden Saaningen med
Formalin; til 1 m<sup>2</sup> Jordflade bruges 1 l Formalin,
der fortyndes med 6 l Vand og paaføres med en
almindelig Vandkande; Bænken dækkes med sit
Vindue og henstaar i nogle Dage, hvorefter den
udluftes indtil Formalinlugten er forsvunden; de
sidste Rester af Formalin kan fjernes ved
Vanding med meget fortyndet Salmiakspiritus. 3)
Priklebedene desinficeres 8 Dage før
Udplantningen ved Vanding med 0,5 l Formalin i 5 l Vand
pr. m<sup>2</sup>. 4) Udplantningen sker i en Mark, der
i flere Aar ikke har baaret Selleri. 5) Affald
fra Rensning og Pudsning af Sellerier maa
ikke komme paa Mødding eller
Kompostbunke. 6) Det maa saa vidt muligt
forhindres, at Selleriernes Vækst standser i
Juli-August.
F. K. R.
</chapter>

<chapter name="Sempervivum">
<b>Sempervivum</b> (Crassulaceæ), Husløg, er
en artrig Slægt med kødede Blade i
Rosetter. Nogle Arter er lave urteagtige,
andre er højerevoksende, stammede, noget
træagtige; af de førstnævnte er mange
haardføre Frilandsplanter, medens de
sidstnævnte maa dyrkes i Koldhus. Blomsterne
har 6—mange Kronblade og talrige
Støvdragere. <sp>Frilandsarter</sp>: Af det
nedenfor nævnte lille Udvalg har S. patens
gule Blomster, alle de andre har røde
Blomster og udvikler talrige Siderosetter.
<sp>S. arachnoideum</sp> L., Alperne, 8-15
cm. Rosetterne smaa, som unge næsten
kuglerunde, mere eller mindre dækkede af
spindelvævsagtig Haarklædning. <sp>Var.
tomentsum</sp>, Haaiklædningen er tættere
end hos Hovedarten; Sommer. <sp>S.
fimbriatum</sp> Schnittsp., Alperne, 10-15 cm.
Rosetterne er ret smaa, Bladene
randhaarede; Sommer. <sp>S. montanum</sp> L.,
Mellemeuropa, 10-15 cm; Rosetterne ret store,
meget tætte; Sommer. <sp>S. patens</sp> Griseb.
& Schenck, Sydøsteuropa, 25-30 cm;
Rosetterne meget store, udvikler ikke
Siderosetter. <sp>S. Reginæ Amaliæ</sp> er Syn.
med S. patens. <sp>S. tectorum</sp> L.,
Europa, Danmark, 20-40 cm; Rosetterne store,
Bladene pludselig tilspidsede, i Spidsen
rødbrune; Sommer. <sp>S. triste</sp> Baker., Rosetterne er
store, Bladene violette, pludselig tilspidsede.
<sp>Kultur</sp> og <sp>Anvendelse:</sp> De formeres ved Fradeling
af Siderosetter eller for S. patens Vedkommende
ved Frø. S. ynder en let og tør Jord, de plantes
derfor gerne paa Stenhøje. Tillige har de en
udbredt Anvendelse ved Tæppebedsbeplantning. —
<sp>Koldhusarter</sp>: <sp>S. arboreum</sp> L.,
Sydeuropa, 1-2 m høj, træagtig, grenet Stamme med
kødede, kileformede, glatte Blade, der er samlede
i Rosetter i Spidsen af Grenene. Gule Blomster i
Klaser hen paa Foraaret. <sp>S. tabulæforme</sp>
Haw., Madeira, har store, ganske flade Rosetter
af indtil 15 cm i Diameter. Bleggule Blomster i
Juli, og efter Blomstringen dør Planten.
<sp>Kultur:</sp> S. for Koldhus formeres ved Stiklinger,
der maa henligge et Par Dage for at tørres paa
Snitfladen; plantes i en sandet Lerjord iblandet
en Del Kalkgrus. S. tabulæforme maa formeres
ved Frø. Om Vinteren kun liden Vanding; om
Sommeren henstilles den i det fri eller i kold
Bakke.
A. L.

De fleste S. er særdeles godt egnede til
Dyrkning i Norges nordligste Egne.
N—k.
</chapter>

<chapter name="Senecio">
<b>Senecio</b> (Compositæ). <sp>S. elegans L. flore
pleno</sp>. Kap, enaarig Sommervækst, anvendelig
til Blomsterbede, Rabatter og Afskæring, 40-60
cm høj; de fyldte Blomster, som fremkommer i
Juli-Oktbr., haves i hvide, kødfarvede, lilla, rosa,
purpur og mørkerøde Farver. <sp>S. e. nanus
flore pleno</sp> bliver 20-30 cm høj, <sp>S. e. n.
pomponicus fl. pl.</sp> er ligeledes lavtvoksende
og har meget tætfyldte Blomster, de to sidstnævnte
Varieteter egner sig ypperlig til Blomsterbede og
til Indfatning. <sp>Kultur:</sp> Frøet saas i April i
kold Bænk eller Potte; Planterne udplantes sidst
i Maj med c. 40 cm Afstand for de høje
Varieteters Vedkommende, de lave med 25-30 cm. Kan
ogsaa saas i April-Maj paa Voksestedet; de
opkomne Planter udtyndes da til 20-25 cm Afstand.
Ynder fuld Sol og rigelig Vanding i
Vækstperioden.
L. F.

<sp>Senecio som Staude</sp>. <sp>S. clivorum</sp>,
Kina, 1 m, store hjerteformede Blade, orangegule
Blomster i Sptbr.-Oktbr. Af denne meget smukke
Art er der flere nyere Varieteter med henrivende
store orange Blomster. <sp>S. japonicus</sp> (Syn.
Erytrochate palmatifida), Japan, 125 cm, meget
store dybt indskaarne Blade, orangegule
Blomster. <sp>S. Smithii</sp>, skinnende mørkegrønne, store

<img>Senecio clivorum.</img>
aflange Blade, store hvide margueritlignende
Blomster; smuk Nyhed. <sp>S. stenocephalus</sp> (Syn.
Ligularia s.), Japan, 1 m, gule Blomster; heraf
en sjælden smuk ny Var. <sp>S. s. globosa</sp> med
store, runde, skinnende gule Blomsterstande. <sp>S.
tanguticus</sp>, Kina, 1 1/2 m høj, rank Plante
med nydeligt indskaaret Løv og lysegule Blomster,
breder sig stærkt ved Udløbere. <sp>S.
Veitchianus</sp>, Kina, 1 1/2 m, lysegule Blomster. <sp>S.
Wilsonianus</sp>, Kina, 125 cm, guldgule Blomster;
disse 2 Arter ligner hinanden meget med de store
hjerteformede Blade og Blomster i c. 60 cm lange
Aks; men den sidste er den smukkeste.
Ovennævnte er haardføre og de smukkeste af de
mange nyere Arter, som i de senere Aar er komne
i Handelen. S. er alle meget dekorative store
Planter, de er meget virkningsfulde ved
Søbredder og Vandløb, enten plantede enkeltvis eller i
Kolonier, kan ogsaa anvendes i Grupper, da de
holder det smukke Løv hele Sommeren og først
blomstrer hen i Aug.-Septbr.; kan ligeledes
anvendes i større Rabatter. <sp>Kultur:</sp> Alle
Arterne formeres let ved Frø, som gerne modner
her; efter første Blomstring udskydes de mindre
smuktfarvede, da de varierer en Del. Varieteterne
formeres kun ved Deling. S. fordrer en kraftig,
dyb fugtig Jord, de ynder fuld Sol, trives dog
ogsaa godt i Halvskygge.
C. V. L.
</chapter>

<chapter name="September">
<b>September</b> se <sp>Oversigt over de
maanedlige Arbejder paa Friland og
under Glas</sp>.
</chapter>

<chapter name="Septoria">
<b>Septoria</b> se <sp>Selleri-Bladpletsyge</sp>.
</chapter>

<chapter name="Sequoia">
<b>Sequoia</b> (Taxodiaceæ). <sp>S. gigantea</sp> Torr.
(Wellingtonia g. Lindl.), Mammut Træ eller
Kalifornisk Kæmpefyr, Kaliforniens Bjerge. Et hos
os paa passende Vokseplads haardført Naaletræ,
som dog paa mindre egnet Plads, under meget
strenge Vinterforhold kan tage Skade eller endog
dræbes af Vinterkulden. Det opnaar i sin
Hjemstavn kæmpemæssige Dimensioner, der angives
indtil 120 m Højde og 16 m Stammediameter,
med en Alder af 1500-2000 Aar. Hos os ses den
hyppigt plantet og findes ret almindeligt som et
pragtfuldt Træ af slank pyramideformet Vækst
med kraftig, fortsat Hovedstamme og vandret
udstaaende Grene lige fra Jordoverfladen. Den
opnaar ogsaa hos os anselige Dimensioner
(Eksemplarer af mindst indtil 13 m Højde). Naalene er
ganske smaa, tæt taglagte, sylspidsede og
friskgrønne. <sp>S. sempervirens</sp> Endl., Kalifornien.
Et i sin Hjemstavn kæmpemæssigt Træ, som dog
hos os kun paa den aller gunstigste Vokseplads er
til Nød haardført og selv der kun som en Busk,
der delvis fryser tilbage i strenge Vintre. I Dragt
er den meget forskellig fra foregaaende; dens
Naale ligner i Form nærmest Taxens.
A. B.

<sp>Anvendelse:</sp> S. er netop saa haardfør, at
den stedse frister til Anvendelse, men alligevel
saa ømtaalig for vort skiftende Vejrlig og
undertiden strenge Vintre, at den kun undtagelsesvis
kan tilraades plantet. Den synes at trives bedst
og at leve længst paa en Plads med meget Læ,
hvor den er fri for Morgensol og har umiddelbar
Beskyttelse for den kolde, tørre, østlige
Foraarsvind, som i Forening med Frost om Natten og
Solskin om Dagen er de sarte Naaletræers værste
Fjende. Desuagtet maa den have fri Luft, og den
synes at ynde Søluft, naar denne forud er brudt
af Bygninger eller Trævækst. S. sempervirens
kræver endnu større Hensyn til Plads end
fornævnte, men forekommer dog i mandshøje
Eksemplarer. <sp>Kultur:</sp> S. gigantea formeres ved
Frø, som saas i Kasser eller Potter under Glas. De
unge Planter prikles enkeltvis i Smaapotter og
dyrkes første Sommer under Glas, i Rammer paa
Friland, overvintres det første Aar frostfrit,
beskæres paa Roden, plantes i større Potter eller frit
i Rammer, hvor de dækkes om Vinteren og hvert

<img>Shortia uniflora.</img>
andet Aar omplantes og studses paa Rødderne,
indtil de i 5-6 Aars Alder plantes paa Blivestedet.
I de første Aar efter Udplantning beskyttes de om
Vinteren ved et Lag Løv paa Jorden og et
fritstillet Dække af Granris. S. sempervirens formeres
paa samme Maade, men behandles udelukkende
som Potteplante under Opvæksten. De ynder dyb,
sandblandet Muldjord.
J. B.

Ved Fjordene i det sydvestlige Norge trives S.
godt og bliver stor paa gode Voksesteder.
N—k.
</chapter>

<chapter name="Setaria">
<b>Setaria</b> (Gramineæ). <sp>S. macrochæta</sp> Schult.
(S. italica Beauv.), Italien, c. 80 cm høj; de tykke,
nikkende, rævehalelignende Kolbeaks, som
fremkommer i Juli-Aug., er smukke og meget
anvendelige til saavel friske som tørrede Buketter.
<sp>Kultur:</sp> Frøet saas i April i kold Bænk;
udplantes i Maj med 20-25 cm Afstand. Kan ogsaa
saas paa Voksestedet.
L. F.
</chapter>

<chapter name="Sevenbom">
<b>Sevenbom</b> se <sp>Juniperus Sabina</sp>.
</chapter>

<chapter name="Shepherdia">
<b>Shepherdia</b> (Elæagnaceæ). <sp>S. canadensis</sp>
Nutt. (Lepargyrea c. Gr.), Nordamerika. En
mellemhøj, bred, haardfør Busk med rustbrune Skud
og smaa ægformede, paa Undersiden rustbrunt
punkterede Blade. De ganske smaa, men talrige
gule Blomster fremkommer i April førend Bladene.
Frugten er gul.
A. B.

<sp>Anvendelse</sp> og <sp>Kultur:</sp> S. canadensis er
en ikke meget iøjnefaldende, men desuagtet smuk
Busk, og er meget brugbar i Busketter. S.
formeres paa forskellig Maade, men lettest ved
Aflægning.
J. B.
</chapter>

<chapter name="Shortia">
<b>Shortia</b> (Diapensiaceæ). <sp>S. galacifolia</sp>
Torr. & Gray, Nordamerika, 12-15 cm høj,
fleraarig Plante med glinsende lysegrønne, om
Efteraaret røde Blade og hvide, fligede Blomster;
Forsommer. <sp>S. uniflora</sp> Max., Japan, 10-12 cm;
Bladene hjerteformede, tandede; Blomsterne
blegrosa med hvide Tegninger; Forsommer. <sp>Kultur:</sp>
Formeres ved Deling og plantes paa en beskyttet,
lidt fugtig Plads paa Stenhøj i en Blanding af
Bladjord og Lyngjord, lidt Markjord og Grus.
Dækkes om Vinteren med Granris. Bedre lykkes de
dyrket i Potter, som overvintres frostfrit i Bænk.
A. L.
</chapter>

<chapter name="Sibirisk Æble">
<b>Sibirisk Æble</b> se <sp>Pyrus prunifolia</sp>.
</chapter>

<chapter name="Sibiræa lævigata">
<b>Sibiræa</b> <sp>lævigata</sp> se <sp>Spiræa lævigata</sp>.
</chapter>

<chapter name="Sidalcea">
<b>Sidalcea</b> (Malvaceæ), Staude. <sp>S. candida</sp> A.
Gray., Ny-Meksiko, c. 1 m høj; har dybt delte
Blade, de øvre ofte fingrede. Opret Blomsterstand
med hvide Blomster i Juni-Juli. <sp>S.
malvæflora</sp> A. Gray., Vest-Nordamerika, c. 1 m;
Bladene har noget smallere Flige, Blomsterne er
lysrosa, mindre end hos foregaaende; Juni-Juli.
Kan plantes paa Stauderabatter og i Udkanten af
Busketter. <sp>Kultur:</sp> Formeres ved Frø og
Deling. Ynder helst en lidt fugtig Jordbund.
G. B.
</chapter>

<chapter name="Siddepladser">
<b>Siddepladser</b> i Haveanlæget har til Formaal at
afgive behagelige, skyggefulde, livlige eller smukke
Opholdssteder paa de forskellige Tider af Døgnet.
I private Haveanlæg maa saaledes ikke savnes en
rummelig og ugenert S. i Bygningens umiddelbare
Nærhed, hvor Familien kan tilbringe en stor Del
af Dagen, ej heller Siddepladser, hvorfra man kan
nyde Solnedgang, Udsigt over Omegnen eller
maleriske Vuer i selve Anlæget. De væsentlige S. maa
være angivne i den oprindelige Plan, men de
mindre S. kan man ofte med Fordel vælge, naar
Anlæget er færdigt, og efter at Beboernes
Tilbøjeligheder kan bidrage til at bestemme disses Plads. I
offentlige Anlæg maa der være S. omkring eller
i Nærheden af Promenaderne og Legepladserne o. l.
E. G.
</chapter>

<chapter name="Sidepodning">
<b>Sidepodning</b> se <sp>Forædling</sp>.
</chapter>

<chapter name="Silene">
<b>Silene</b> (Caryophyllaceæ), Limurt. <sp>S. alpestris</sp>
Jacq., Alperne, Staude, 10-15 cm høj; hvide eller
rødlige Blomster i Juni-Aug. <sp>S. Armeria</sp> L.,
Mellem- og Sydeuropa, enaarig Sommervækst,
anvendelig til Blomsterbede, Rabatter og til
Afskæring; 30-40 cm høj; rosa Blomster i Juni-Aug.
<sp>S. A. flore albo</sp>, hvid. <sp>Kultur:</sp> Frøet saas
i April-Maj paa Voksestedet, de opkomne Planter
udtyndes til 15-20 cm Afstand. Trives i enhver
nogenlunde god Havejord og fordrer ingen særlig
Pleje. Afskæres Blomsterstænglerne, naar de
begynder at afblomstre, vil Planterne blomstre paa
ny. Frøets Spirekraft 3 Aar; Spiring i Løbet af
1-2 Uger. <sp>S. compacta</sp> Fisch., Kaukasus,
toaarig, 40-70 cm høj, sart rosa Blomster i
Juli-Aug. <sp>S. maritima</sp> With., Europa, <sp>var. flore
pleno</sp>, Staude, 20-40 cm høj; smukke, hvide,
fyldte Blomster i Juni-Juli. <sp>S. pendula</sp> L.,
Middelhavslandene, enaarig Sommervækst,
anvendelig til Blomsterbede, Rabatter, Indfatning og
Tæppebede; 20-25 cm høj; rosenrøde Blomster, der
fremkommer omtrent 10 Uger efter Udsæden. Af
denne haves adskillige smukke Varieteter, hvoraf
særlig kan fremhæves: <sp>S. p. Bonnettii</sp> med
mørke Blomsterstængler. <sp>S. p. compacta</sp>, lav,

<img>Silene compacta.</img>
kompakt Vækst, næsten kugleformet og Blomster i
rosenrøde og hvide Farver. <sp>S. p. ruberrima</sp>
med mørkere røde Blomster. Af disse Varieteter
haves igen Former med fyldte Blomster.
<sp>Kultur:</sp> Samtlige <sp>S. pendula</sp> er smukke,
taknemmelige, meget rigtblomstrende
Sommervækster, som ikke stiller større Fordringer til
Jordbund og Voksested. Frøet saas i April-Maj paa
Voksestedet; de opkomne Planter udtyndes til 20
cm Afstand. Kan ogsaa saas i Septbr. paa
Voksestedet, dog kun de Varieteter med enkelte
Blomster, og giver da en smuk Flor i Maj-Juni
paafølgende Aar. <sp>S. Saxifraga</sp> L., Alperne, Staude,
15 cm høj; hvide Blomster med grønlig eller
purpur Bagside i Maj-Juli. <sp>S. Schafta</sp> Gmel.,
Kaukasus, Staude; 10-15 cm høj; purpurrosa Blomster
i Aug.-Septbr. <sp>S. Zawadskii</sp> Herbich.,
Transsilvanien, Staude, 15-20 cm høj; hvide Blomster
i Juni. <sp>Kultur</sp> af de fleraarige S. De her
omtalte S. egner sig fortrinsvis til Plantning paa
Stenhøje og fordrer kalkholdig, sandet Ler- eller
Markjord samt solrig Vokseplads for at kunne
trives godt. Formeres ved Deling om Foraaret og
ved Frø, som saas i April-Juni i kold Bænk eller
Potte; de opkomne Planter prikles og udplantes
det paafølgende Foraar.
L. F.
</chapter>

<chapter name="Silkeaks">
<b>Silkeaks</b> se <sp>Hordeum jubatum</sp>.
</chapter>

<chapter name="Silkefrø">
<b>Silkefrø</b> se <sp>Asclepias</sp>.
</chapter>

<chapter name="Silpha">
<b>Silpha</b> se <sp>Aadselbiller</sp>.
</chapter>

<chapter name="Silphium">
<b>Silphium</b> (Compositæ). Store Stauder,
hjemmehørende i Nordamerika; de her nævnte Arter har
alle gule Blomster. <sp>S. laciniatum</sp> L., 2 m
høj; Grundbladene og nedre Stængelblade
langstilkede, fjersnitdelte, øvre Stængelblade siddende;
Aug.-Septbr. <sp>S. perfoliatum</sp> L., 2-3 m høj;
Stænglen firkantet, rigtbladet, Bladene savtakkede,
modsatte, sammenvoksede om Stænglen, Kurvene
i aaben forgrenet Stand; Aug. <sp>S.
terebinthaceum</sp> Jacq., 2 m høj; Grundbladene store, groft
tandede, Stænglerne faabladede; Aug.-Septbr. S.
anvendes i Stauderabatter, formeres ved Deling og
Frøudsæd.
A. L.
</chapter>

<chapter name="Silybum">
<b>Silybum</b> (Compositæ). <sp>S. Marianum</sp> Gaertn.
(Carduus M.), Marietidsel, Sydeuropa, en- eller
toaarig Prydplante for Friland, anvendelig til
Bladgrupper, Udkanten af Busketter og som
fritstaaende paa Plæne; 75-150 cm; dyrkes for Bladenes
Skyld, der er glinsende grønne med hvide Pletter.
Blomsterstænglen, som bærer purpurfarvede
Blomster, bør afskæres, saa snart den viser sig, da
Bladene ellers vil tabe i Udseende. <sp>Kultur:</sp> Saas
i April i kold Bænk, udplantes i Maj med 50-60
cm Afstand. Kan ogsaa saas paa Voksestedet.
Frøets Spirekraft 4-5 Aar; Spiring i Løbet af
1 Uge.
L. F.
</chapter>

<chapter name="Simmer">
<b>Simmer</b> se <sp>Anemone</sp>.
</chapter>

<chapter name="Simæthus">
<b>Simæthus</b> se <sp>Bredvinget Æblemøl</sp>.
</chapter>

<chapter name="Singrøn">
<b>Singrøn</b> se <sp>Vinca</sp>.
</chapter>

<chapter name="Sinningia">
<b>Sinningia</b> (Gesneraceæ). Der findes flere
Former med oftest laadne Blade, knoldagtige
Rhizomer og korte Stængler. Det er dog navnlig <sp>S.
speciosa</sp> Hiern., Brasilien, med store,
klokkeformede violette Blomster, der har Betydning. Af
denne er der ved Krydsning fremstaaet en Mængde
Varieteter med store, smukke Blomster, ensfarvede
og punkterede, der ganske ligner Gloxinia, og ofte
i Handelen fejlagtigt gaar under dette Navn.
Navnlig er Sorten imperialis og dens Hybrider
med pragtfuldt farvede Blade og sølvhvide Aarer
meget smukke Dekorationsplanter. De behandles
ganske som Gloxinia. En helt anden Type af S.
frembyder den smukke Varmhusbladplante <sp>S.
atropurpurea nigra</sp>, der ikke har Knold,
men fortsat Vækst hele Aaret og kan opnaa en ret
anselig Højde. Den har tykke, kraftige Stængler
med prægtige, silkeglinsende, sortbrune Blade og
uanselige gule Blomster i Bladhjørnerne; en
værdifuld Bladplante, let og taknemmelig i Kultur,
vokser let af Stiklinger.
M. H.

<img>Sinningia speciosa.</img>
</chapter>

<chapter name="Siphocampylus">
<b>Siphocampylus</b> (Lobeliaceæ), Kold- og
Varmhusplante. Meget smukke, urteagtige, stundom lidt
klatrende Planter fra det tropiske Amerika; de
blomstrer hele Sommeren. <sp>S. betulæfolius</sp>
G. Don., glatte Stængler med triangulære,
ægformede Blade, der er lidt haarede paa Undersiden,
hængende, enkeltsiddende rød Blomst i
Bladhjørnerne. <sp>S. coccineus</sp> Hook., spids-ægformet,
takket Blad, skarlagenrød Blomst. Varieteten <sp>S. c.
leucostomus</sp>, rød med hvid Læbe. <sp>S.
giganteus</sp> G. Don., baaret Stængel med
læderagtige, takkede Blade og rødlig-gule Blomster. <sp>S.
Humboldtianus</sp> D. C., spids-lancetformet,
takket Blad og skarlagenrød Blomst. <sp>S.
microstomus</sp> Hook., meget smukke, rørformede,
skarlagenrøde Blomster i store Klaser. <sp>S.
Orbignianus</sp> D. C., talrige, røde Blomster med gulligt
Svælg. <sp>S. scandens</sp> G. Don., klatrende med
lidt kødede, langagtige, helrandede Blade og
kortstilkede, skarlagenrøde Blomster. <sp>Kultur:</sp> S.
formeres let om Foraaret ved Stikning af de unge
Skud, der bryder frem fra Roden, eller ved
Deling; fordrer en let Blanding af Bladjord og
gammel Gødning, temmelig store Potter med godt
Dræn, rigelig Vanding, lidt Skygning og
Sprøjtning om Sommeren, da de let angribes af rødt
Spind. Om Vinteren sparsom Vanding.
F. E.
</chapter>

<chapter name="Sirgræsser">
<b>Sirgræsser</b> se <sp>Udvalg af Sirgræsser</sp>.
</chapter>

<chapter name="Sirkaal">
<b>Sirkaal</b> se <sp>Brassica oleracea acephala
crispa</sp>.
</chapter>

<chapter name="Sisyrinchium">
<b>Sisyrinchium</b> (Iridaceæ). <sp>S. anceps</sp> Cav.,
Virginien, Kanada, Staude, anvendelig til Indfatning;
15-20 cm høj; blaa Blomster i Juni-Juli. <sp>S.
Bermudianum</sp> L., Bermuda-Øerne, en- eller
fleraarig, anvendelig til Indfatning; 15-20 cm høj;
blaa Blomster i Juni-Juli. <sp>S. grandiflorum</sp>
Dougl., Kolumbien, Kalifornien, Staude, 25 cm høj;
smukke violetrøde Blomster i Maj-Juni.
<sp>Kultur:</sp> S. anceps er haardfør og formeres ved
Deling. S. Bermudianum er derimod ømtaalig og
dyrkes derfor bedst som enaarig. Frøet saas i
Marts-April i halvvarm Bænk eller Potte;
udplantes, naar Planterne er blevne tilstrækkelig
store og afhærdede, med 15 cm Afstand. Ynder
god, let Muld- eller Lyngjord. S. grandiflorum er
en nydelig Plante, men maa overvintres
frostfrit.
L. F.
</chapter>

<chapter name="Sitkagran">
<b>Sitkagran</b> se <sp>Picea sitkaënsis</sp>.
</chapter>

<chapter name="Siv">
<b>Siv</b> se <sp>Juncus</sp>.
</chapter>

<chapter name="Skalbaggar">
<b>Skalbaggar</b> (s.) se <sp>Biller</sp>.
</chapter>

<chapter name="Skalotter">
<b>Skalotter</b> se <sp>Køkkenløg</sp>.
</chapter>

<chapter name="Skarlagen-Eg">
<b>Skarlagen-Eg</b> se <sp>Quercus coccinea</sp>.
</chapter>

<chapter name="Skimmelsvamp">
<b>Skimmelsvamp</b> se <sp>Frugtforraadnelse</sp>
og <sp>Sygdomme paa Konserves</sp>.
</chapter>

<chapter name="Skimmia">
<b>Skimmia</b> (Rutaceæ); paa gunstig Vokseplads
haardføre, smaa, stedsegrønne Buske, værdifulde
som Prydbuske paa Grund af Vækst, Løv,
Blomster og Frugter. <sp>S. Fortunei</sp> Mart. (S. japonica
Lindl.), Kina. En ganske lav, tæt Busk, der paa
gunstig Vokseplads og Jordbund, f. Eks. paa en
Stenhøj, er haardfør. Den har store, bredt
lancetformede, læderagtige, stedsegrønne, glinsende
mørkegrønne Blade. Dens smaa, hvide Blomster sidder
i endestillede, smaa, tætte Toppe, og Frugten er et
anseligt, smukt rødt Bær. <sp>S. japonica</sp> Thunb.,
Japan, ligner foregaaende meget.
A. B.

<sp>Anvendelse:</sp> Skimmia kan benyttes paa en
lun Plads med varm, letmuldet Jord, permanent,
fast Beskyttelse for Vinden og rask Afløb for
Vinterfugtigheden. Importerede smaa Planter fulde af
de røde Bær sælges undertiden ved Juletid som
Potteplanter. <sp>Kultur:</sp> S. formeres ved Frø og
ved Stiklinger, i begge Tilfælde under Glas og
med fortsat Fremgangsmaade nærmest i Lighed
med, hvad der er nævnt om Rhododendron. Det
er gavnligt at dække Jorden omkring den med et
Lag Mos eller Tørvestrøelse om Sommeren, for at
hindre Udtørring, og det er ligeledes gavnligt, for
ikke at sige nødvendigt, at dække ikke alene
Jorden, men for saa vidt hele Planten med et Lag
Løv om Vinteren, da den kun paa den Maade
bevarer et frodigt Udseende og fremmes i Vækst. I
Snevintre maa den desuden ombindes Granris for
at beskyttes imod Snetryk.
J. B.
</chapter>

<chapter name="Skinnarbaggar">
<b>Skinnarbaggar</b> (s.) se <sp>Aadselbiller</sp>.
</chapter>

<chapter name="Skjoldbiller">
<b>Skjoldbiller,</b> sköldbaggar (s.), Cassida, er Biller
af et særegent Udseende. Saavel Halsskjoldet som
Dækvingerne er nemlig stærkt skiveagtigt
udvidede paa Siderne og dækker derfor den lille
fladtrykte, sorte Krop. Flere Arter forekommer, nogle
med ensfarvet grøn Overside, andre foroven gule
med smaa, uregelmæssigt strøede sorte Prikker.
Larverne, som lever frit paa Plantedelene, er
beklædte med paa Siden takkede Torne, af hvilke
to lange i Bagenden bærer de afsmøgede
Larvehinder, der tjener til at skjule Larvens Krop, idet
de nævnte Vedhæng bøjes op over Ryggen;
Larverne kommer derved skuffende til at ligne
Fugleekskrementer. En af de sædvanligste Arter, den
plettede Skjoldbille (Cassida nebulosa L.), optræder
stundom i store Mængder paa Beder og skader
Bladene ved at gnave runde Huller i dem. Ikke
sjælden træffes andre Arter i Mængde paa visse
dyrkede Compositeer, særlig Tidsler (Carduus,
Cirsium, Silybum m. fl.). Bekæmpelsen sker, om
fornødent, ved Sprøjtning med Arsenikgifte.
A. T.
</chapter>

<chapter name="Skjoldbregne">
<b>Skjoldbregne</b> se <sp>Aspidium</sp>.
</chapter>

<chapter name="Skjolddrager">
<b>Skjolddrager</b> se <sp>Scutellaria</sp>.
</chapter>

<chapter name="Skjoldlus">
<b>Skjoldlus,</b> sköldlöss (s.), Coccidæ, er smaa
sugende Insekter af særegen Kropbygning. De fleste
Former har et Udseende, som i høj Grad afviger
fra den sædvanlige Insekttype; de viser sig som
smaa brune, ofte hvælvede og ovale, skal- eller
skjoldlignende Legemer, der sidder urørlige fast
paa de træagtige Planters overjordiske Dele. Alle
disse er mere eller mindre fuldvoksne Hunner, og
kun i det første Larvestadium har de
Bevægelsesevne; efter den første Hudskiftning reduceres Ben
og Følehorn, og de holder sig fast med de dybt
i Plantedelene indborede Sugesnabler. Mange
Arter svulmer, naar de er kønsmodne, op til en halv
Ærts Størrelse. Æggene aflægges under Dyrets
Krop, der efterhaanden som dette sker bliver
tyndere og til Slut tørres ind til et papirtyndt »Skæl«;
løsner man dette med en Naal, falder ud af den
lille skaalformede Krop den melfine Ægsamling,
der undertiden omfatter henved et Par Tusind Æg.

<img><sp>Skjoldlus</sp>, 1 Han af Aspidiotus perniciosus
(St. José-Skjoldlusen); 2 Hun af samme; 3
Kommaskjoldlus, Hunner paa et Barkstykke; 4
Lecanium, flere Hunner paa en Ferskengren.
1—3 forstørrede, 4 formindsket.</img>
Saaledes er f. Eks. set hos den i Væksthuse paa
Ferskener yderst almindelige Art Lecanium corni
Bouché (med Urette ofte hos os kaldet L.
persicæ). Denne Art findes ogsaa i det Fri paa en
Mængde dyrkede og vilde Træer og Buske. Med
denne nærbeslægtede Arter findes i Væksthuse paa
Bregner, Asparagus, Dræcener, Palmer m. fl.

En Skjoldlus af helt anden Type er den i det
Fri paa bl. a. Frugttræer almindeligt
forekommende <sp>Kommaskjoldlus</sp>, Lepidosaphes ulmi
L. (Mytilaspis pomorum). Hos denne afsondrer
Hunnen et Skjold, der strækker sig langt bagom
Dyret selv og som tjener til at danne en god
Beskyttelse for den relativt lille Ægsamling. Denne
Art er et over hele Verden udbredt svært
Skadedyr. Paa Grund af sin ringe Spredningsevne
formerer Arten sig undertiden enormt paa et og
samme Træ (mest paa Espaliertræer), og det kan
da indtræffe, at ogsaa Frugterne angribes. Disse
bliver derved buklede og i høj Grad grimme.

De ovennævnte Skjoldlusformer formerer sig saa
godt som udelukkende parthenogenetisk, d. v. s.
uden foregaaende Befrugtning; Hannerne er
nemlig overordentlig sjældne. Ulig Hunnen bliver
Skjoldlushannen i sit sidste Stadium et bevinget
Væsen, ikk lidet mindende om en meget lille Myg.

Til Skjoldlusene regner man sluttelig en Gruppe
Arter, som alle under deres hele Liv er
bevægelige, nemlig de saakaldte Kaffelus (Uldlusen,
Bomuldslusen). Se nærmere d. A. Kaffelusens Hanner
er ingenlunde sjældne, men de undgaar
Opmærksomheden paa Grund af deres Lidenhed.

De i det Fri paa Træer og Buske levende
Skjoldlus bekæmpes i Vintertiden ved Sprøjtning med
Svovlkalkvædske. Denne Vædske kan ogsaa
anvendes mod Skjoldlus paa Vin og Ferskener i Hus,
hvis Sprøjtningen sker inden Drivningen
paabegyndes. Skulde Knopperne paa f. Eks.
Ferskentræer have begyndt at svulme, kan man med
Pensel bestryge Stamme og Grene med
Vædsken.
A. T.
</chapter>

<chapter name="Skogsrefva">
<b>Skogsrefva</b> (s.) se <sp>Clematis</sp>.
</chapter>

<chapter name="Skolehaver">
<b>Skolehaver</b> forveksles ofte med »Børnehaver«
(Frøbels) og saadanne Haver, som hist og her er
anlagte ved de større Byers Skoler for at skaffe
disse botanisk Undervisningsmateriale. Ved S.
forstaas derimod saadanne, hvor Skolebørnene faar
Vejledning i Havebrug m. m. og som er
knyttede til Skoler som et Led i Undervisningen og
derfor i Reglen ledes af en af Lærerstaben (om
Sommeren) og ofte er knyttet til
Sløjdundervisningen (om Vinteren) i Opdragelsens og den
legemlige Udviklings Tjeneste. I S. er god Lejlighed til
»Anskuelsesundervisning«, ikke alene i Færdighed
i og Viden om det praktiske Havebrug, men
ogsaa i Botanik, Jordbunds- og Gødningslære, Zoologi
(ikke mindst Skadedyr), Sygdomsbekæmpelse m.
m. — I Byernes S. er gerne indrettet som en
almindelig mindre Have med Frugt-, Urte- og
Blomsterafdeling: »Prøvehaven«, med større
Sortsudvalg, maaske ogsaa med Dam, Stenhøj, Bistader
o. lign., og som den ledende Lærer særlig plejer,
og af hvis Produkter han har Lov at bruge i egen
Husholdning; Resten uddeles til Børnene eller
sælges, til Indtægt for S. Her lærer Børnene at
kende vore almindeligt vildtvoksende Skovtræer,
Buske og maaske ogsaa et Udvalg af de urteagtige
(Ukrudtsplanter), foruden de bedste Sorter
dyrkede. Hvert af Børnene har de fleste Steder
desuden en lille Have; Fællesdrift er kun indført,
hvor der er obligatorisk Undervisning og derfor
et saa stort Børnetal, at det vilde være
vanskeligt at skaffe de nødvendige mange Smaahaver, der
gerne er 4-8 m<sup>2</sup> store, i Form af 1,25 m brede
Bede, der ligger ved Siden af hverandre; her har
Børnene Blomster og Køkkenurter i Rækker paa
tværs; hver lille Urteafdeling er delt i 3-4
Skifter, hvori de forskellige Afgrøder skifter Plads
for hvert Aar; her arbejder Børnene selv: graver,
river, saar, planter og holder det i mønsterværdig
Orden. Hvad der avles, tages med hjem, og dette
sidste bidrager i høj Grad til, at Forældrene faar
Lyst til og Sans for Havebrug, saa de jævnligt
ogsaa gæster S. — Disse har i det Hele og med
Rette mødt stor Velvilje, baade hos
Myndighederne og Private, og de allerfleste af Børnene
omfatter deres Haver med Kærlighed og Iver for
at passe dem fint og godt. For Lærerne er det
ofte strenge Timer, men dog med saa
taknemmelig en Gerning, at de nødigt undværer dem,
selv om Pengelønnen derfor ikke er stor. — Den
pædagogiske S. paabegyndtes i <sp>Steiermark</sp> i
Østrig i 1869; samme Aar begyndte man ogsaa i
<sp>Sverrig</sp>, hvor man dog tillige vilde ophjælpe
det økonomiske Havebrug gennem Skolebørnene.
Der paabyder Skoleloven, at der skal være S. ved
alle Statsseminarier og ved alle Folkeskoler. I
<sp>Norge</sp> begyndtes der i 1906; en Forening er
dannet der efter den danskes Mønster, og nu har
alle Christianias 21 Folkeskoler Adgang til
Skolehaver, hvortil Kommunen yder et Tilskud af
80,000 Kr. (i 1919); der arbejdes ad
Frivillighedens Vej, ligesom i Danmark. I <sp>Finland</sp> er
Sløjd og Skolehavegerning obligatorisk. I
<sp>Danmark</sp> blev den første S. anlagt af Lærer <sp>Joh.
F. Christensen</sp>, <sp>Melby</sp> ved Kallundborg i
1903, da ogsaa Foreningen »<sp>Skolehaven</sp>« blev
stiftet, ved Kommunelærer i København <sp>P. W.
Lindholms</sp> Virken, og han har stedse siden
været dens »Sjæl«, Leder og Næstformand, samt
Formand for Københavns Afdelingen. Kmhr. <sp>Alfr.
Hage</sp>, Oremandsgaard, var dens Præsident til
1913 og derefter har Lærerhøjskolens Forstander,
Prof. Dr. phil. <sp>Hans Olrik</sp> været dens
Præsident. Der er nu (1920) følgende Antal S.: I og
ved København 15 og paa Frederiksberg 2, i
Provinsbyerne 33 og ved Landsbyskoler 35, ialt 85,
og 1 anlægges i Aar ved Skærbæk i
Sønderjylland; heraf er Skolehavegerning obligatorisk i
Frederikshavn, Aalborg, Esbjerg, Næstved,
Roskilde, Ny Holte og Nykøbing F. Der ydes i
1920-21 et Statstilskud paa 3000 Kr. og desuden af
Landbrugslotteriet 1000 Kr. Københavns
Kommune ydede i 1920: 25,000 Kr. og de fleste
andre Kommuner afholder selv Driftsudgifterne.
Hedeselskabet godtgør Halvdelen af Udgifterne til
Læ- og Hegnsplanter samt Prydbuske til alle S. i
Danmark. S. bytter indbyrdes Stauder o. a.
Planter og Foreningen uddeler frit hvert Aar for 12
Kr. Frø til hver S. Disses Størrelse er meget
forskellig: Fra c. 700 m<sup>2</sup> til over 8000 m<sup>2</sup>; det
samlede Areal i København er 8,27 ha og i hele
Danmark c. 22,33 ha. Omtrent 4000 Børn og 30
Lærere og Lærerinder er knyttet til S. i
København. Naar en Haves Børnetal naar op mod 300,
ansættes der som Regel en fastlønnet Medhjælper.
Den ældste af de københavnske S. er »den gamle
S.« ved Kløvermarksvej, fra 1904. I København
har kun Værneskolens Børn obligatorisk
Undervisning heri, og Skolekøkkenlærerinderne og
deres Elever har i enkelte S. et særskilt Stykke til
Dyrkning af de Urter, der bruges i
Skolekøkkenerne. Om Foraaret uddeles i København c. 2000
Stiklinger af Potteplanter, der stilles i
Skolevinduerne og plejes af Børnene indtil Sommerferien,
da de faar dem med hjem; i Sept. udstilles de i
Zoologisk Have, og der uddeles ved en lille
Festlighed Potteplanter som Præmier for god Pleje —
alt skænket af Københavns Kommune —. Kursus
i Skolehavegerning med Foredrag og Opvisning
med Børnene i praktisk Virksomhed har været
afholdt i forskellige af Københavns S., som Regel
aarligt, i 7 Aar, hvori 87 Lærere og Lærerinder
har faaet Undervisning. Det var i høj Grad
ønskeligt, om Skolehavegerning, ligesom i Norge og
Sverrig, kunde blive optaget paa vore Seminariers
Undervisningsplan. Indtil 1916 udsendte
Foreningen en Aarsberetning m. m., men dette er p. Gr.
af Dyrtiden ikke sket siden, hvorimod Meddelelser
om S. nu udsendes i Maanedsbladet »Vore Børn«.
— S. findes ogsaa nu ved flere af vore
Husholdningsskoler, hvor Eleverne lærer at dyrke de
Grønsager, som de bruger til Køkkenundervisningen.
H. G—m.
</chapter>

<chapter name="Skolning">
<b>Skolning</b> (s.) se <sp>Prikling</sp>.
</chapter>

<chapter name="Skorzoner">
<b>Skorzoner.</b> <sp>Scorzonera hispanica</sp> L.
(Compositæ), fleraarig Køkkenurt, der har hjemme
i Spanien. Rødderne, der har sort Overhud og hvid
Mælkesaft, er meget sunde. Man har to Varieteter,
den gamle <sp>almindelige</sp> og en nyere
<sp>russisk</sp> eller <sp>sibirisk</sp>, der har blaalige Blade
samt større Rod og maaske er en egen Art.
<sp>Kultur:</sp> S. lykkes bedst paa en dyb, lidt fugtig og
leret, godt bearbejdet Jord, der er renset for Sten,
da Rødderne bliver indtil 50 cm lange og let
forgrener sig, naar de støder paa Stene og
Jordklumper. Man gøder med gammel Gødning og graver to
Spademaal dybt. Dyrkes som enaarig sammen med
andre Rodurter Aaret efter Gødningen, eller i det
fleraarige Kvarter, hvor den bliver staaende 2-3
Aar, hvorved Rødderne bliver betydelig større, men
noget svampede indvendig. Til enaarig Kultur saas
Frøet i April, til fleraarig i Juni. Afstanden
mellem Rækkerne kan være 20 cm, og Planterne
udtyndes til 10 cm Afstand. Rillerne gøres 4 cm
dybe, og Frøet lægges som Ærter. Der bør
jævnlig hakkes imellem Rækkerne. Optagningen er
vanskelig, da Rødderne er meget skøre, og
Optagningen sker bedst ved at undergrave hver Række
fra Siden. I andet Aar skyder de Blomsterstængel
og ansætter villigt Frø, og det skader ikke
Rødderne at Planterne faar Lov til at ansætte og
modne Frøet. Planten er fuldkommen haardfør,
men man tager det fornødne Forraad op om
Efteraaret, indslaar nogle i Kælderen og Resten ude,
hvor de dækkes med Blade. Musene æder Rødderne
under Sneen, og Bladene angribes ofte af
Hvidrust og Meldug.
N. H.

I de nordlige Egne af Norge kan S. vanskelig
blive brugbar uden ved 2-3aarig Kultur.
N—k.

<sp>Skorzoner til Frøavl</sp>: Fleraarig.
Sorterne krydses indbyrdes og med forvildede S. samt
vistnok ogsaa med vor vildtvoksende <sp>Lav S.</sp>
Frøavlen er ikke vanskelig, da S. er fuldt
haardfør hos os; men for at faa større og ugrenede
Rødder tiltrænges et grundigt Forædlingsarbejde.
Ynder muldrig, næringsrig, ikke for svær Jord.
Staar de i flere Aar paa samme Sted, gives tidligt
hvert Foraar Superfosfat og Salpeter eller Ajle.
Med godt Stamfrø kan Brugsfrø avles efter
Udsæd i Juni i renbrakket Jord, hvor Planterne staar
i 2 eller 4-5 Aar, og giver da meget mere Frø,
end de omplantede Rødder, navnlig i første
Sommer. Til Avl af virkeligt godt Frø saas i April;
30-40 cm Afstand mellem Rækkerne og 2-3 cm
dybt. 100 gr Frø rækker til c. 250 m; til 1 ha
medgaar 10 kg. Udtyndes til c. 10 cm. Da
Rødderne er skøre, optages de med Varsomhed og
sorteres skarpt sidst i Septbr.-først i Okt.; til en
Kultur, der strækker sig gennem 4-5 Aar, er det
nødvendigt kun at bruge virkelig gode Rødder. Det
sker saa tidligt, at Jorden endnu falder godt, da
de bør udplantes straks efter. Rødderne dækkes
med 2-3 cm Jord, og for at hindre Opfrysning,
hyppes der yderligere Jord ind over; den fjernes
atter tidligt om Foraaret; de plantes med
Plantepind eller efter Planteplov; 30 cm mellem
Rækkerne og 10-12 cm mellem Planterne; for hver
5.-6. Række udelades en for at give Plads til at
gaa, naar Frøet skal afskæres. Overvintring i Kule
og Udplantning først om Foraaret hemmer Væksten
saa meget, at de ikke giver ret meget Frø i første
Sommer. Frømodningen begynder først i Aug.,
men sker lidt efter lidt i 2-3 Uger. Kurvene
aabner sig og en stor Frugtmasse udvikler sig; de
maa da indsamles, da Frøet ellers hurtigt falder af;
Afskæring maa derfor ske hver 2.-3. Dag; ved for
tidlig Afskæring, inden Fnuggen er kommen godt
frem, bliver Frøet ikke godt udviklet, og ved at
skære Stænglerne af samlede, naar det første
Frøer modent, bliver der en Mængde goldt Frø.
Eftermodning af Frøet sker under Tag og soles helst
godt lige inden Tærskningen; Fnuggene gnides af
i Sigte eller paa Maskine. Efter Høst radrenses
grundigt imellem og i Rækkerne, saa navnlig
fleraarigt Ukrudt ikke tager Overhaand. Som godt
Udbytte maa regnes 7-800 kg pr. ha. Angreb af
forskellige Fugle kan blive saa slemt, at der maa
spændes Net over Planterne. <sp>Hvidrust</sp> kan
hemme Væksten stærkt. 100 gr = 9000 Frø.
Godt Frø spirer med 90-95 pCt., i Løbet af 12-15
Døgn; Spireevnen holder i 2-3 Aar.
H. G—m.

<sp>Skorzoner</sp>. <sp>Anvendelse:</sp> Koges med
eller uden Skræl. Med Skræl flaas de varme og
gives et Opkog inden Brugen; uden Skræl skrabes
de og lægges efterhaanden i lunkent Vand, tilsat
lidt Eddike. Bliver velsmagende kogt i Mælk.
Skorzonerrødder stuves i en god jævn
Mælkestuvning. Anvendes ogsaa til Gratin.
M. L.
</chapter>

<chapter name="Skovabild">
<b>Skovabild</b> se <sp>Pyrus Malus</sp>.
</chapter>

<chapter name="Skovl">
<b>Skovl</b> se <sp>Haveredskaber</sp>.
</chapter>
<chapter name="Skovmærke">
<b>Skovmærke</b> se <sp>Asperula odorata</sp>.
</chapter>

<chapter name="Skovranke">
<b>Skovranke</b> se <sp>Clematis</sp>.
</chapter>

<chapter name="Skovsyre">
<b>Skovsyre</b> se <sp>Oxalis acetocella</sp>.
</chapter>

<chapter name="Skovtræers og Lætræers samt andre Planteskoleartiklers Pakning">
<b>Skovtræers og Lætræers</b> <sp>samt andre
Planteskoleartiklers Pakning</sp> (Om
Tiltrækning af Træplanter se <sp>Træplanters
Tiltrækning i Planteskoler</sp>). Naar Planter
skal forsendes med Jærnbane eller Skib, maa de
som Regel pakkes for at beskyttes mod Udtørring,
Frost og ublid Behandling. Træplanter forsendes
oftest i snørede Halmpakker. Pakning kan i
sjældnere Tilfælde undgaas, som naar hele
Vognladninger forsendes med Banen. De stuves da
omhyggeligt i Jærnbanevognen, idet Rødderne beskyttes
ved Dækning med Halm, fugtig Tang o. l., som det
skønnes nødvendigt. Aabne Vogne bør dækkes med
Presenninger. Skal Planterne pakkes i Halm, maa
de have fugtige Rødder, og disse maa i Pakkerne
omgives af et fugtigt Materiale, der har Evne til
at holde paa Fugtigheden uden at mugne.
Rødderne overbruses gerne med Vand inden
Pakningen; derimod bør Stammer og Grene holdes tørre
og pakkes i tørt Materiale, fordi dette vejer mindst
og lettere forhindrer, at Planterne
tager Varme eller angribes af
Mug. Skal Træplanter sendes
meget langt, især til et varmere
Klima, maa de dog hellere pakkes
for tørt end for fugtigt. De
nedpakkes bedst tæt sammen i
Trækasser, med de jordfugtige Rødder
omgivne af frisk Mos eller af
Tørvestrøelse. Levedygtigheden kan
nok svækkes; men Planterne vil
i Reglen ikke dræbes under
Forsendelsen. Indpakning i snørede
Halmpakker foregaar bedst i
Pakkebænk eller med Pakkemaskine.
Principet i begge er, at Pakken
paa en bekvem og praktisk Maade
presses eller snøres sammen ved
Hjælp af Reb eller Jærnkæder, før der lægges
Jærntraad om. Haandarbejdet lettes derved, og
man opnaar hurtigere og fastere Pakning. Baade
Maskinerne og Bænkene betjenes af to Mand.
Saavel i Udlandet som her hjemme findes flere
Konstruktioner af Pakkemaskiner. Fælles for alle
Pakkemaskiner er et Lad, hvis Bund staar hævet c.
50 cm over Pakrummets Gulv. Den har nærmest
Form af en fritstaaende Hække, dannet af
Træribber, se Fig. 1, der sidder parvis lige overfor
hinanden med c. 25 cm Afstand. Ribberne kan
være lige og danner da en Vinkel med hinanden
paa c. 90 °, men er ofte forneden noget buede,
saa Rundingen er 1/4 eller 1/3 af en Cirkel; oftest
dog lidt fladere. Paa dette Lad ordnes Pakken, der
skal sammensnøres, idet man først lægger et Lag
Langhalm og derover sammenpakkes Planterne
saaledes, som man ønsker de skal ligge i Pakken.
Omkring Rødderne, om nødvendigt ogsaa imellem
dem, lægges lidt fugtigt Materiale, helst Mos
eller frisk Tang. Planter med stive Grene maa ofte
udstoppes med Halmviske eller Træuld i
Grenvinklerne, for ikke at knækkes ved Pakkens
Sammensnøring. Derefter dækkes Planterne med et
passende Lag Langhalm foroven og paa Siderne. Den
saaledes ordnede Pakke sammenpresses med
Jærnkæder eller Reb — paa forskellige Maader ved de
forskellige Maskiner —, oftest ved Hjælp af en
simpel Tandhjulsmekanisme i Forbindelse med et
Haandsving, hvorefter Jærntraade lægges fast om
Pakken. Sammenpresningen kan udføres efter
forskellige Principer. I den bekendte holstenske
Maskine af ældre Konstruktion sammensnøres Pakken
mellem en Række af Jærnlænker med c. 40-50 cm
Afstand, der hænger ned fra en Jærnvalse, anbragt
i et Par m Højde over Gulvet, og som føres rundt
om Pakken og opad igen, og foroven hægtes til et
Led i den nedadhængende Del af samme Kæde. Et
andet Hold Kæder gaar fra en solid Bom under
Pakkeladets Bund rundt om Pakken og tilbage til
Bommen, hvor Enden fastgøres, saa Kæden ligger
fast om Pakken. Derved bliver Pakken presset
sammen mellem de to Systemer af Kæder, der dels
fra oven gaar ned under Pakken og opad igen, dels
fra neden gaar op over den og nedad igen, og
hæves noget op over Pakkeladets Bund. Naar Presset
er saa stærkt, som man ønsker det, anbringes en
Hemsko ved Tandhjulene; disse og Haandsvinget
hindres derved fra at gaa tilbage. Man kan nu
hurtigt og bekvemt lægge Jærnbaand om. Naar
dette er sket, tages Hemskoen fra, og man lader
Haandsvinget og Tandhjulet gaa tilbage. Pakken
synker da ned paa Ladets Bund, Kæderne slappes
og afhæftes derefter. Er begge Ender snøret til,
hvilket i Reglen bruges, er den færdig; i modsat
Tilfælde maa den lukkes ved Haandarbejde, idet
Halmen pakkes sammen om den aabne Ende
(Rodenden) og lukkes saa tæt som muligt. Man har
søgt at undgaa den øverste Valse og de dertil
hørende Kæder for at simplificere Arbejdet, og en
saadan Maskine er den i Fig. 1 afbildede fra
Grejsdalen ved Vejle. Ved denne Maskine bliver Pakken
sammenpresset mellem Pakkeladets Bund og
Rebene, der fra to Valser, anbragte forneden under
Ladet, gaar op over Pakken, idet Rebenes Ender
ved et Haandsving og en Tandhjulsmekanisme
vindes omkring Valserne. — Denne Maskine er for
øvrigt konstrueret saaledes, at Ladets ene Side efter
endt Pakning kan trækkes ned, hvorefter man let
kan rulle Pakken ud af Maskinen (se Fig. 2).

Pakkebænke er Pakkelad, omtrent som de
anvendes ved Pakkemaskinerne, men uden
Mekanisme til Sammensnøring af Pakken; denne

<img>Fig. 1. Pakkemaskine fra Grejsdalen.</img>
sammensnøres simpelthen med Hænderne ved Hjælp af
Eeb. Ved en Jydsk Type af disse Bænke gaar
Rebet igennem Huller i en Planke i Bænkens Bund.
Naar Pakken er ordnet i Ladet, som beskrevet
under Maskinerne, trækkes Rebets ene Ende gennem
en Jærnring, som er splejset fast i dets anden Ende.
Rebene strammes et for et med Hænderne, idet
man stemmer højre Fod imod Pakken, for bedre
at kunne trække. Naar de er strammede,
fastgøres de, saa de holder Pakken fast sammen. Til
sidst lægges Jærntraad om. Til store Pakker er
Maskinerne afgjort de mest praktiske. Pakbænken
gør god Fyldest til mindre Pakker; den har den
Fordel lettere at kunne betjenes af uøvede Folk, og
den er langt billigere end Maskinen. Pakbænken
har ligesom Grejsdalsmaskinen Sider, der kan
klappes ned. — Ved de nævnte Pakninger i Halm bør
Pakken snøres med udglødet Jærntraad, der baade
er solid og billig. Ved Pakning af smaa Pakker
anvendes ofte Halmreb (Simer), Pilevidjer (særlig
Salix uralensis, S. purpurea og S. alba afgiver
gode Vidjer til dette Brug), endvidere Kokosgarn,
Sejlgarn eller Hampesnore. Pakning af Planter
med Løvet paa (i det tidlige Efteraar) kan ikke
tilraades, men det er ofte nødvendigt af Hensyn
til Kundernes Krav. Saadanne Planter pakkes
bedst i mindre Pakker, med lidt Halm imellem
Toppene, der maa være helt tørre, og Sendingen
bør afgaa som Ilgods. Ved uhensigtsmæssig
Pakning og Forsendelse tager Planterne let Varme og
brænder sammen og er da ødelagte. Smaa
Prikleplanter, især El, Birk og Naaletræer, tager ogsaa
i store Halmpakker let Varme. De maa hellere
pakkes i mindre Kurve med Toppen udad, og
Roden, der maa være beskyttet mod Udtørring,
indad. Kurvene oversys med Paklærred. Heller
ikke plantefærdige Naaletræer er egnede til
Pakning i meget store Halmpakker. En god
Forsendelsesmaade er i smaa Pakker (»Tutter«) omgivne
med et tyndt Halmlag og Rødderne beskyttede mod
Udtørring med lidt Tang. I en Tut kan være fra
250 til 500, ikke gerne flere. Dog er ogsaa
Halmpakker med nogle faa Tusinde anvendelige, naar
Sendingen ikke er for længe undervejs. Større
Sendinger af Naaletræer forsendes bedst solidt
bundtede, men uden Indpakning, i Jærnbanevogn.
Frugttræer med fleraarig Krone maa helst ikke
maskinpakkes, men haandpakkes med
Forsigtighed; ligesaa Espaliertræer, der bedst pakkes i flade
Pakker, der, om det skønnes nødvendigt, afstives
med Stokke. — Planter med Jordklump ved
Roden, f. Eks. Coniferæ og Rhododendron m. m. fra
Planteskolen, bør i Reglen pakkes paa lignende
Maade som Potteplanter. Jordklumpen indbindes
i Paklærred eller Rugstraa forinden Pakningen.
— Større Træer i Ballier afstives med fire stærke
Snore fra Kronen til Balliens Rand; Kronen indsys
i Paklærred, og Jorden belægges med fugtigt Mos,
der overbindes med Olielærred. Pakning i Kister
og Trækasser kan anbefales for næsten alle
Planter, der skal forsendes langt. Planterne lægges
lagvis, og Rødderne afstoppes med fugtigt Mos,
medens alle tomme Rum i øvrigt udfyldes med
tørt Materiale, helst Træuld. For at holde
Planterne fast og hindre Sammentrykning af Kassen
anbringes hist og her mellem Plantelagene
Trælister tværs over Kassen, til hvis Sider de
fæstes med smaa Søm. Kasserne bør aldrig
være saa tætte, at Luften helt mangler
Adgang. Om Pakning af Blomster og lign. se
under <sp>Torvevogn</sp>.
R. B.

<img>Fig. 2. Pakkemaskine fra Grejsdalen.</img>
</chapter>

<chapter name="Skraaninger">
<b>Skraaninger</b> i Haveanlæg er ofte
lidt vansklige at faa bevoksede,
naar de har Hældning mod Syd og
Øst. Vest- og Nord-S. er derimod,
naar Jordbunden er god, godt
egnede til Beplantning baade med
Løv- og Naaletræer. Vil man paa
en stærkt udsat Syd- eller Øst-S.
have Græsvækst, maa man enten
belægge S. med Græstørv eller
tilsaa den — helst i Slutningen af
Sommeren — med Græssorter, som
er nøjsomme og gaar dybt med
Rødderne, som forskelligbladet
Svingel, almindelig Hvene,
Hundegræs, Thimote o. l., ja man kan
endogsaa i store Anlæg i
Nødstilfælde ty til alm. Kvikgræs (se
Græsplæner). Egner Forholdene sig ikke til Græs,
kan man forsøge Vinca, Saxifraga trifurcata, Erica
eller den i Tyskland anbefalede Pyrethrum
Tchihatchèwii (se d. A.). Man kan ogsaa ved Foden af S.
plante Ampelopsis eller Vitis og nedkroge dem op
ad Skraaningen. Vil man hellere have lave Buske,
vilde Roser, Brombær, Snebær, Gyvel, Bukketorn
o. l., kan man lige ved Planterne anbringe et Par
Sten eller lave en lille Fordybning, som samler lidt
Vand, hvad der vil lette Plantens Vækst.
E. G.
</chapter>

<chapter name="Skruepalme">
<b>Skruepalme</b> se <sp>Pandanus</sp>.
</chapter>

<chapter name="Skuffejærn">
<b>Skuffejærn</b> se <sp>Haveredskaber</sp>.
</chapter>

<chapter name="Skufning">
<b>Skufning</b> foretages for at ødelægge Ukrudt, men
er desuden et godt Middel til Løsning af
Jordoverfladen mellem Planter. Skufning maa ikke
udføres for dybt, Ukrudtet maa være ganske ungt og
endnu ikke have modent Frø; dernæst maa Vejret
være tørt, og Jorden helst temmelig tør, da
Ukrudtet derved dels hurtigt visner og dels let kan
afrives, uden at der medfølger Jord. Skuffes der i
fugtigt Vejr, vil en Del af Ukrudtet, trods
omhyggelig Afrivning, ofte vokse fast igen. S. udføres
baade mellem Planter og paa Gange med et
saakaldt Skuffejærn, medens man mellem Planter
ogsaa bruger den dobbelte amerikanske Hjulhakke
(se Haveredskaber).
G. B.
</chapter>

<chapter name="Skulpesnudebille">
<b>Skulpesnudebille</b> se under
<sp>Kaalsnudebiller</sp>.
</chapter>

<chapter name="Skulptur i Haver">
<b>Skulptur i Haver.</b> Billedhuggerkunsten og
Havekunsten er historisk og uløseligt knyttede sammen,
saaledes at den Udstrækning, i hvilken S. er
bleven anvendt i Haverne, næsten altid har været et
diiekte Udtryk for Havekunstens Udvikling, og
især for den Interesse, hvormed Haveanlæg har
været omfattet i vedkommende Periode. De Regler
og Traditioner, som den vesteuropæiske Havekultur
har lagt til Grund for Opstillingen af S., er
dannede af den italienske Højrenæssances Havekunst.
Allerede i 1400 Tallet havde den arkæologiske
Interesse skabt store Friluftssamlinger af Antiker,
Skulpturer og Arkitekturfragmenter. Til en
Begyndelse var disse »Antikhaver« uordnede
Ophobninger af Buster, Torsoer, Kapitæler o. s. v., alt
ret vilkaarligt anbragt paa Jorden. Først senere
lykkedes det at beherske dette uensartede
Museumsstof, saaledes at der deraf fremstod
dekorative Elementer, harmonisk indarbejdede i
Haverummet. Den dekorative Brug, man gjorde af disse
antike S., var alt andet end overensstemmende med
Stykkernes oprindelige Anvendelse: Sarkofager blev
til Vandkummer, Statuer, der aldrig havde været
beregnede dertil, blev anvendt som
Springvandsfigurer, Kapitæler anvendtes som Sokler o. s. v. Det
hosføjede Billede fra Villa Albani i Rom giver —
uagtet denne Have er anlagt meget sent — et
godt og smukt Indtryk af, hvorledes en
»Antikhave« saa ud. Busterne og Søjlerne har
selvfølgelig ikke i Oldtiden været opstillet saaledes, som de
her er, vidunderligt smukt, men ganske i
Uoverensstemmelse med oprindelige antike
Anvendelser. Dette kunstneriske Arbejde, der kun kunde
skride frem efterhaanden som Udviklingen af
Højrenæssancens Have dannede Betingelser for de
smukke rækkevise Anbringelser, var i sin
Oprindelse et Arbejde med at overvinde Vanskeligheder,
med at faa uensartede Fremmedlegemer til at
harmonere sammen og med Omgivelserne; men det
gik som saa ofte med æstetisk Arbejde, netop
Vanskelighederne blev den rigeste Kilde til videre
Udvikling. Den Tradition og de Regler, som
skabtes i disse Samlinger, betød havearkitektoniske
Erobringer, som de følgende Aarhundreders
Barokhave nød godt af. Da Skulpturerne ikke længere
var det givne, blev Forholdet vendt om, som
rimeligt var. Haverummet blev Udgangspunktet og
S. blev almindeligvis af Billedhuggerne skabt til
forudbestemte Pladser i Haven, men de fleste af
Traditioner for Opstillingen forblev, som de var

<img>Fra Villa Albani i Rom.</img>
dannet ved Anbringelsen af de romerske
Fortidslevninger. Den franske Barokhave benyttede S.
i den mest udstrakte Grad, og det er i den, at de
mest storslaaede Forbilleder for Brugen af Statuer.
Grupper, Vaser og lign. maa søges.

Vor nordiske Havekunst fulgte Moden saa godt
det var muligt, under Hensyn til de
Vanskeligheder, som Klima og de mere begrænsede Midler
medførte. Havernes rige Udsmykning med
Billedhuggerkunst kulminerede under Frederik V., der
udsmykkede Fredensborg og Marienlyst Haver
med et Utal af S. Desværre er meget faa af disse
forblevne paa deres Pladser som Vejledning for
Nutiden i Kunsten at opstille S. i Haver. Marmorets
ringe Holdbarhed og S. store Kostbarhed gjorde
det vanskeligt at følge Moden i Adelens og
Borgerskabets Haver. Der hjalp man sig ofte som
man bedst kunde, f. Eksempel i Norge med
Træfigurer, indsmurte i Tran og overdrysset med
Sand, »som ved Tørkningen sidder fast og giver
Statuen Anseelse af Sandsteen«. Gamle Regnskaber
over Havers Vedligeholdelse vidner, at de fleste af
de utallige Figurer var »marmorerede« med
Oliefarve. Den Hærskare af S., der befolkede Datidens
Haver, var fortrinligt og traditionstro
Haandværkerarbejde, men kun sjældnere egentlig Kunst.
Dette bidrog i høj Grad til at den æstetisk
kultiverede Overklasse fik den Afsmag for den
franske Have, som banede Vej for de landskabelige
Anlæg. I disse var der mindre Brug for S. Her
kunde Stykkerne ikke anbringes rækkevis; man
kunde have en Pan paa en Klippe eller en Nymfe
i en Grotte, men flere Stykker S. maatte ikke
gerne ses sammen, allermindst naar de ikke i Stil,
Materiale og Maalestok stemmede nøje overens.
Denne Eegel gælder endnu i Nutidens Anlæg af
den Art.

Medens 1700 Tallets rige Lærebogslitteratur paa
Havekunstens Omraade ved Eksempler og Regler
gav sin Tids Fagfolk fyldig Besked om, hvorledes
S. skal anbringes, saa vil man nu, paa Grund af
Havernes og især S. Mangel paa ensartet Stil, være
ude af Stand til at give andre positive Angivelser
end de faa almengyldige, der nedenfor er
fremsatte.

Den eneste sikre Kunstteori naas gennem et
forstaaende Studium af ældre Havekunst, og til et
saadant maa den henvises, i hvis Lod det
vanskelig Hverv at opstille S. i Haver falder. Paa Grund
af den ofte kostbare Transport og Fundering bør
man opsætte en Træskablon forsøgsvis paa
Figurens Plads, kun paa den Maade kan man Sikre
sig mod de ubehagelige Overraskelser, som
uheldige Overskæringer o. l. ofte berede selv øvede
Folk. En saadan Prøveopstilling vil ogsaa ofte yde
Hjælp mod en anden stor Fare, nemlig den, der
ligger i uheldige Maalestoksforhold. Man bliver
lettere opmærksom paa om Bygninger, Bænke,
Gange eller andet, der uvilkaarligt for Beskueren
danner en let erkendelig Maalestok, bliver set
sammen med Figuren, saaledes at denne — hvad ofte
er Tilfældet — synes for ubetydelig. Det vil altid
være nødvendigt at overveje Figurens
Silhuetvirkning, idet en mørk Bronce bør ses mod Luft, Vand
eller anden lys Flade, medens en Figur af lys Sten
helst maa ses paa mørk Baggrund. Belysningen
paa den Tid af Dagen, hvor vedkommende Stykke
S. formentlig ses mest, bør tages i Betragtning,
idet man maa erindre, at selve det plastiske
Moment kommer stærkest frem ved Sidelys.

Paa Grund af S.s relative Kostbarhed og paa
Grund af den Værdighed, hvormed et saadant
Stykke forlener en Have, vil der næsten altid være
Anledning til at give S. en dominerende Plads.
Hosføjede Billede af Prof. Utzon-Franks
»Aphrodite« viser, hvorledes man gennem en Opstilling
for Enden af et Bassin har fremhævet Figuren ved
det Eftertryk og det Liv, som dens eget sitrende
Spejlbillede giver. Jo mere en saadan Plads er
fremhævet, jo mindre forekommer Opstillingen
tilfældig, hvilket altid er uværdigt, om
vedkommende S. da har nogen Kunstværdi.
G. N. B.

<img>Vase fra Marienlyst.</img>
</chapter>

<chapter name="Skumcikade">
<b>Skumcikade</b> se <sp>Cikader</sp>.
</chapter>

<chapter name="Skrællemaskiner">
<b>Skrællemaskiner</b> se
<sp>Konserveringsmaskiner</sp>.
</chapter>

<chapter name="Skurv">
<b>Skurv</b> er en Fællesbetegnelse for
Plantesygdomme, der viser sig ved at Overfladen pletvis bliver
brun, lidt fortykket og ofte ru eller skrubbet. S.
kan fremkaldes af Bakterier (S. paa
Kartoffelknolde), Svampe (f. Eks. Pære-S. og Æble-S.,
Selleriskurv, se d. A.) og Mider (Mide-S., se d. A.).
F. K. R.
</chapter>

<chapter name="Skygge">
<b>Skygge.</b> Baade i æstetisk og praktisk Retning
kræver S. saavel som Lys Landskabsgartnerens
Opmærksomhed. Naar lange S. fra Øst til Vest kastes
udover den belyste Græsplæne eller enkelte Dele af
Plantninger og Træer er dæmpede af S., medens
andre Dele fremtræder fuldt belyste, er den
maleriske Virkning meget stor; ogsaa i stærkt
skyggede Plantninger eller Alléer, hvor Lyset netop
kan liste sig ind for hist og her at anbringe en
lysende Solplet paa Gangen eller paa
Træstammerne, eller hvor S. og Lys kan oplive Vandfladen
o. s. v. Praktisk virker S. kølende og er af den
Grund søgt i Sommertiden. I Haveanlæget maa
nogle af Gangene derfor være saa overskyggede, at
man kan færdes uden at udsættes for stærkt for
Solens Straaler.
E. G.
</chapter>

<img>Utzon-Frank: Aphrodite.</img>

<chapter name="Skyggehal">
<b>Skyggehal.</b> Som Billedet viser, forstaas i dette
Tilfælde ved en Skyggehal et dyrket og beplantet
Jordstykke, hvor Planterne, ved Hjælp af et over
Jordstykket bygget Stillads, som bærer
løstliggende smalle Bræder med større eller mindre
Mellemrum mellem de enkelte Bræder, kan skygges
mer eller mindre stærkt, eftersom Forholdene,
Aarstiderne og Planternes Natur kræver det. En
Skyggehal kan naturligvis bygges paa flere
forskellige Maader og af mer eller mindre solidt og
kostbart Materiale. Den, der er vist paa Billedet, er
af ganske enkel Konstruktion og forholdsvis billig
at opføre. Stolperne, der bærer Stilladset, bestaar
af tilstrækkelig solide, c. 15-20 cm tykke
Granstænger med Barken paa. De afskæres i 2,5-3 m
Længde, eftersom man vil have Stilladset højere
eller lavere, men i hvert Fald maa Stolperne gøres
saa lange, at der er til at gaa under Stilladset i
oprejst Stilling. Stolperne graves c. 60 cm i
Jorden med den tykkeste Ende nedad og afstives ved,
før Stolpen sættes i Hullet, at paasømme et c. 60
cm langt og 18 cm bredt Brædt paa den nederste
Ende, altsaa paa den Ende af Stolpen, der skal i
Jorden, hvilket er en praktisk og pladsbesparende
Maade at afstive paa. I Bunden af Hullet maa der
lægges en tilstrækkelig stor Sten til Stolpen at
hvile paa, og Afstanden i Rækkerne mellem de
enkelte Stolper kan passende være c. 2,50 m. Paa
den øverste Ende af Stolperne paasømmes der
kantstillede 3 X 15 cm brede Bræder, der baade tjener
til Afstivning og til at bære Skyggematerialet.
For at give Stilladset forøget Stivhed og forhindre,
at det blæser om i en stærk Storm, maa der
endvidere hist og her anbringes Skraastivere fra Stolpe
til Stolpe, dog langtfra mellem alle Stolperne.
Skyggematerialet, der som sagt anbringes ovenpaa
Stilladset, kan være af forskellig Art, f. Eks. Rør
eller Rørvæv, der dog let blæser af i stærk Blæst,
Grene af Træer og Buske o. l., men bedst og
tillige pynteligst og renligst turde det dog være at
anvende smalle, c. 10 cm brede og 2 cm tykke
Fyrrebræder. Hvor der er billig Adgang til Granstænger,
kan disse, efter at være gennemskaarne paa langs
i to lige tykke Halvdele, anvendes i Stedet for
Bræder, for saa vidt de maatte vise sig at være
billigere. Mellem hver 2 overfor hinanden staaende
Stolper sømmes et Brædt fast ovenpaa Enden af
Stolperne, altsaa paa tværs af Længderetningen, for
yderligere at afstive Stolperne, Resten af Bræderne
lægges ovenpaa de kantstillede Bræder uden at
sømmes fast, og med et passende Mellemrum, c. 8-10
cm, mellem de enkelte Bræder, for derved at bryde
Solstraalerne, uden dog at udelukke Lyset. Om
Vinteren, naar Solen staar lavt paa Himlen, vil
Skyggebræderne forhindre, at Solstraalerne naar de
nedenunder voksende Planter og derved beskytte
dem mod at tage Skade af Frosten, idet det jo
som bekendt ikke saa meget er Frosten, men
derimod Solen og Frosten i Forening, der i strenge
Vintre ødelægger de sartere Planter. Om
Sommeren, naar Solen staar højt paa Himlen, vil ikke
alene Lyset, men ogsaa til Dels Solen beskinne de
i Skyggehallen voksende Planter, men
Solstraalerne vil dog være brudt saa meget, at mange
Planter, og da særlig de, som ifølge deres Natur
ynder nogen Skygge, vil vokse og trives bedre i
den bløde Luft og lidt dæmpede Belysning i
Skyggehallen, end ved direkte at være udsat for Solens
brændende Straaler. Naar Solen hen paa
Eftersommeren tager af i Styrke, maa Lys og Sol gives
mere Adgang, for at Jorden bedre kan blive
opvarmet og for at opnaa, at Planterne gennem den
forøgede Paavirkning af Sol og Luft i Løbet af
Eftersommeren og Efteraaret kan blive bedre
afmodnede. Dette opnaas paa en let og simpel Maade ved
at lægge alle de løse Skyggebræder 2 og 2 eller 3
og 3 ovenpaa hinanden. Naar man henad Jul kan
vente Vinteren, lægges Bræderne atter tilbage paa
Plads. For at skabe Læ og forhindre Træk, maa
Skyggehallen være beskyttet paa Siderne og ved
Enderne. Dette opnaar man bedst ved at plante
Hække af levende Planter uden om Skyggehallen,
hvilket tilmed tager sig langt bedre ud end ved at
anvende f. Eks. Tagrør eller andet dødt Materiale,
og man opnaar derved tillige den Fordel at skabe
Forholdene mere naturlige, idet Luften ude fra
stadig kan passere gennem Hækken, samtidig med, at
der dog skaffes tilstrækkeligt Sidelæ. En af de
bedste Planter til dette Brug er den almindelige
Thuja occidentalis, der udmærket taaler Klipning
og vil danne en smuk stedsegrøn Ramme om
Skyggehallen og give ensartet Læ baade Sommer
og Vinter.

En Skyggehal kan indenfor det egentlige
Gartneri finde god Anvendelse paa flere Maader.
Forskellige skyggeyndende Potteplanter vil saaledes
befinde sig vel ved et kortere eller længere
Sommerophold i Skyggehallen, og mange fine og sarte
Naaletræer samt andre skyggeyndende stedsegrønne
Planter vil, særlig i den unge Alder, trives godt
i den bløde og mere fugtige og stillestaaende Luft,
der i Reglen hersker her. Men ogsaa i
Privathaver, hvor Forholdene da ikke er alt for smaa og
Beliggenheden for indesluttet, vil en Skyggehal af
passende Størrelse kunne være den interesserede
Haveejer til stor Nytte og Fornøjelse, baade som
Kulturrum og paa anden Maade. En vel anlagt
Skyggehal maa nærmest betragtes som en Slags
Frilands-Væksthus, hvor det vil være muligt at
dyrke mange sjældne og interessante Planter, som
under vore Forhold ofte vantrives paa Friland, og
med sine Gange og Planterabatter vil Skyggehallen
ved mange Lejligheder kunne yde et behageligt og
interessant Tilflugtssted, naar stærk Sol eller koldt
blæsende Vejrlig gør Opholdet i selve Haven
mindre tiltalende.
D. T. P.

<img>Skyggehal hos Artiklens Forfatter.</img>
</chapter>

<chapter name="Skyggemateriale">
<b>Skyggemateriale</b> se <sp>Skygning</sp>.
</chapter>

<chapter name="Skyggeplanter">
<b>Skyggeplanter</b> se <sp>Udvalg af
Skyggeplanter</sp>.
</chapter>

<chapter name="Skygning">
<b>Skygning</b> anvendes for at skærme Planter mod
for stærk Paavirkning af Solens direkte Straaler,
da disse ellers let paa forskellig Maade kan
foraarsage Skade. Paa Friland skygges nylig priklede
og plantede Urter sædvanlig ved Grene, helst
Grangrene, Espaliertræer skygges om Foraaret med
Grene, Maatter eller Rouleauer for ikke at blomstre
for tidligt. Ved Kulturer under Glas anvendes S.
i Foraars- og Sommertiden særlig paa den
midterste Halvdel af Dagen. Nylig priklede og
omplantede Planter samt nylig stukne Stiklinger
kræver sædvanlig stærkere Skygge end andre Planter.
Blomstrende Planter skygges ofte for længere at
bevare Blomsterne. Angaaende S. af Frøpotter og
Frøbede se Saaning. Som Skyggemateriale benyttes
Rouleauer eller Rammer med Lærred af forskellig
Tæthed, Skyggerammer med Trælister, smalle
Bræder, Rørmaatter, Maatter af Kokosfletning og
dernæst Rammer med olieret Papir, der særlig passer
for Drivbede. Endvidere tilvejebringes permanent
S., der dog ikke er at anbefale, ved Overskygning
eller Oversprøjtning med i Vand og noget Mælk
udrørt Grønjord, Ultramarin eller Kridt, der om
Efteraaret atter afvaskes. Endelig har man ogsaa
i den nyere Tid anvendt Pergamentpapir til
permanent Skygning af Væksthuse i flere større
Gartnerier. Pergamentpapiret, der efterhaanden trækker
sig 15-20 pCt. sammen, fæstes paa Vinduernes
indvendige Side og hindrer derved tillige Dryp fra
Glasfladen.
G. B.
</chapter>

<chapter name="Skyrækker">
<b>Skyrækker</b> se <sp>Ailantus</sp>.
</chapter>

<chapter name="Skælrod">
<b>Skælrod</b> se <sp>Orobanche</sp>.
</chapter>

<chapter name="Skærmlilie">
<b>Skærmlilie</b> se <sp>Agapanthus</sp>.
</chapter>

<chapter name="Skærmplantemøl">
<b>Skærmplantemøl,</b> palsternackmalen (s.)
(Depressaria heracleana D. G.) er en lille Sommerfugl, hvis
Larve (grøn med sort Hoved og talrige sorte
Vorter paa Kroppen) ofte forekommer i Mængde i
Blomsterskærme af Pastinak og andre
Skærmplanter. Naar den optræder talrigt, kan den være til
stor Skade for Frøavlen. Kan bekæmpes ved
Sprøjtning med Arsenikgifte.
A. T.
</chapter>

<chapter name="Skævblad">
<b>Skævblad</b> se <sp>Begonia</sp>.
</chapter>

<chapter name="Skønhedsøre">
<b>Skønhedsøre</b> (n.) se <sp>Calliopsis</sp>.
</chapter>

<chapter name="Sköldbaggar">
<b>Sköldbaggar</b> (s.) se <sp>Skjoldbiller</sp>.
</chapter>

<chapter name="Sköldlöss">
<b>Sköldlöss</b> (s.) se <sp>Skjoldlus</sp>.
</chapter>

<chapter name="Slaaen">
<b>Slaaen</b> se <sp>Prunus spinosa</sp>.
</chapter>

<chapter name="Slangegran">
<b>Slangegran</b> se <sp>Picea excelsa
Cranstonii</sp>.
</chapter>

<chapter name="Slangehoved">
<b>Slangehoved</b> se <sp>Echium</sp>.
</chapter>

<chapter name="Slangekaktus">
<b>Slangekaktus</b> se <sp>Cereus</sp>.
</chapter>

<chapter name="Slangemelon">
<b>Slangemelon</b> se <sp>Cucumis flexuosus</sp>.
</chapter>

<chapter name="Slangeradis">
<b>Slangeradis,</b> Raphanus caudatus L. (Cruciferæ),
Køkkenurt fra Japan med indtil 60 cm lange
Skulper, der smager og spises som Radiser. Kan
dyrkes her paa beskyttet Sted i kraftig Jord, med 60
cm Afstand og Opbinding. Tiltrækkes i Potte og
udplantes i Maj, men den dyrkes kun meget
sjældent, da Produktet ikke yndes her til Lands
N. H.
</chapter>

<chapter name="Slangerod">
<b>Slangerod</b> se <sp>Aristolochia</sp>.
</chapter>

<chapter name="Slangeurt">
<b>Slangeurt</b> se <sp>Polygonum Bistorta</sp>.
</chapter>

<chapter name="Slemning">
<b>Slemning</b> af Plantens Rødder foretages for at
hindre disse i at udtørre ved Omplantningen og er
navnlig nødvendig ved Forsendelse af Planter i
Foraarstiden. Man udrører Vand, Ler og
Kogødning, indtil det bliver en tyktflydende Vælling, og
i denne neddyppes derefter Plantens Rødder. Det
Lag af Blandingen, der kommer til at hænge paa
Rødderne, hindrer deres Udtørring.
L. H.
</chapter>

<chapter name="Slimdannende Bakterier">
<b>Slimdannende Bakterier</b> se <sp>Sygdomme paa
Konserves</sp>.
</chapter>

<chapter name="Slimskimmel">
<b>Slimskimmel</b> (Fusarium) omfatter en Række
Arter, der ved de senere Aars Undersøgelser har
vist sig at spille en meget betydelig Rolle som
farlige Snyltere. De Sygdomsfænomener, der
fremkaldes af S., kan være meget forskellige; hos
<sp>Naaletræer</sp> kan Kimplanter i Planteskoler
dø og falde om, som ved Angreb af »Sorte Ben«;
hos <sp>Ærter</sp> og <sp>Meloner</sp> kan Væksten standse
ved Blomstringstidens Begyndelse, hvorefter
Planten dør uden at bære Frugt eller efter kun at
have udviklet faa og smaa Frugter (»Svindsot«,
St. Hanssyge hos Ærter, »Stolesyge« hos Meloner);
hos <sp>Nelliker</sp> kan Væksten standse paa et
tidligt Tidspunkt eller de blomsterbærende Skud kan
angribes og Blomsterne blive misdannede; hos
<sp>Kartofler</sp> kan der fremkomme Symptomer,
der kan minde om Stængelbakteriosen (s. d.),
samt Angreb paa Knoldene (en Form af »tør«
Forraadnelse), der kan følges af mangelfuld eller
udeblivende Spiring. Endvidere er den saakaldte
<sp>Sneskimmel</sp> (s. d.) en Form af S.
Sandsynligvis hjemsøges hver af de nævnte Plantearter af
sin Art af S., saaledes at Smitteoverførelse fra
den ene til den anden er udelukket.
Smitteoverførelsen finder Sted gennem Stiklinger og
Læggekartofler, Staldgødning og Kompost, samt Jord,
hvor der for hyppigt har været dyrket de nævnte
Plantearter. S. angriber især Karstrengene og
tilstopper Karrene, hvorved Plantens Vandforsyning
lider. S. bryder frem paa de syge Plantedeles
Overflade som kridhvide eller lyserøde
Skimmelpuder, især naar de angrebne Væv anbringes i
fugtig Luft; S. findes især i de underjordiske
Organer og Stængelens nederste Del, men kan ogsaa
herfra brede sig op efter. S. bekæmpes 1) ved
en passende Vekseldrift, 2) ved Anvendelse af
Stiklinger eller Læggekartofler fra absolut sunde
Moderplanter, 3) ved at bruge ny Jord i
Drivbænke og Drivhuse, eller hvis gammel Jord
benyttes, da at desinficere denne med Formalin
eller ved Ophedning, 4) ved Anvendelse af smittefri
Staldgødning eller Kompost, 5) ved (hos Meloner)
at holde Rodhalsen saa tør som muligt, 6) ved
Dyrkning af modstandsdygtige Varieteter. For
det sidste Punkts Vedkommende vides det f. Eks.,
at Nellikevarieteterne Triumph og Miss Thomas
Lawson angribes særlig stærkt; dog er vor Viden
her endnu for begrænset. Sprøjtning med
Bordeauxvædske o. l. mod S. er ganske uden
Virkning.
F. K. R.
</chapter>

<chapter name="Slyngplanter">
<b>Slyngplanter</b> se <sp>Udvalg af
Slyngplanter</sp>.
</chapter>

<chapter name="Slyngroser">
<b>Slyngroser</b> se <sp>Rosa</sp>.
</chapter>

<chapter name="Slørblomst">
<b>Slørblomst</b> se <sp>Gypsophila paniculata</sp>.
</chapter>

<chapter name="Smilax">
<b>Smilax</b> (Convallariaceæ), Klatreplante for
Koldhus. En stor Slægt, der i økonomisk Henseende
spiller en vigtig Rolle, Rødderne af mange Arter
leverer det bekendte Sarsaparilla, andre Arters
Rodstok spises i Kina. De klatrende Stængler er
ofte besatte med Torne, og de ofte hjertedannede
Blade er paa Stilkene forsynede med to
Slyngtraade (de omdannede Bladskeder). Smaa, hvide
Blomster i skærmagtige Stande og røde Bær. <sp>S.</sp>
<sp>aspera</sp> L., Sydeuropa, Orienten, 1-3 m høj,
spids-pilformet Blad med hjerteformet Basis, ofte
hvidplettet (var. punctata). <sp>S. ornata</sp> Lem.,
Meksiko, spids-ægformede, mørkegrønne Blade med
sølvgraa Pletter. Den ny <sp>S. argyrea</sp> Lind. &
Rod., Bolivia, der udmærker sig ved sine
hvidplettede Blade, dyrkes i Varmhus. <sp>Kultur:</sp> S.
formeres ved Deling, ynder en sandet Lerjord.
F. E.

<sp>Smilax til Friland</sp>. <sp>S.
rotundifolia</sp> L., Nordamerika. Haardfør, klatrende Busk
med skarptornede Stængler og bredt ægformede,
stive, til Dels stedsegrønne, glinsende Blade.
Blomsterne uanselige.
A. B.

<sp>Anvendelse:</sp> S. rotundifolia trives i fuld
Sol og i Skygge, og kan benyttes til at klynge
i Gitterværk, i grenede Træstubbe, i høje, aabne
Buske som Hassel o. l. Som fritstaaende filtrer
den sig i et tæt Væv, og danner, som ældre, en
meget original Solitærplante. Den bør anbringes
paa en Plads, som er brudt for Vinden, og hvor
den umiddelbart kan iagttages, men paa Grund af
dens skarpe, stærke Torne dog saaledes, at den
kan passeres uden Berøring. <sp>Kultur:</sp> S.
formeres let ved Rodskud, er fuldt haardfør og uden
Vanskelighed, men vokser langsomt indtil dens
stærke, dybtgaaende Rødder har faaet godt Fæste.
Senere giver den lange Skud, som, naar den staar
frit, maa retledes ved Indstudsning. Den stiller
ikke særlige Fordringer med Hensyn til Jordbund,
kun maa denne blot være dybt bearbejdet og ikke
bestaa af stærkt Ler.
J. B.

<img>Smilax argyrea.</img>
</chapter>

<chapter name="Smultron">
<b>Smultron</b> (s.) se <sp>Jordbær</sp>.
</chapter>

<chapter name="Smygar">
<b>Smygar</b> (s.) se <sp>Frøbiller</sp>.
</chapter>

<chapter name="Smældere">
<b>Smældere,</b> knäppare (s.) (Fam. Elateridæ) er
Navnet paa en Familie Biller af karakteristisk
Udseende. Arterne er meget langstrakte, bagud
afsmalnende, Halsskjoldet hvælvet med
Baghjørnerne spidsagtigt udstrakt, Hovedet lille og
Benene korte. Særligt betegnende for Smældere er
deres Evne til, naar de falder paa Ryggen, ved
en Krumning af Kroppen og en derpaa følgende
lynsnar Udretning af den at kaste sig op og
vende sig paa Fødderne igen, en Bevægelse, der
stammer fra en sindrig Mekanisme paa Bugsiden.
Larverne er alle meget langstrakte med gulbrun,
stærkt glinsende, ret haard, cylindrisk eller noget
fladtrykt Krop, som flyttes ved Hjælp af tre Par
korte og svage Ben i Forenden. Bagenden er hos
forskellige Arter af et karakteristisk Udseende.
Hos den almindelige Sædsmælder (Agriotes
lineatus L.) er den sidste Rygplade triangelformigt
tilspidset og har nær den forreste Kant to mørke og
runde Pletter. Hos mange andre Arter, f. Eks.
den i Haven sædvanlige »blaa Smælder«
(Corymbites æneus L.) er det sidste Bagkropsled dybt
udtandet eller indskaaret, saa det ligner en Tang,
hvis Gribearme er mer eller mindre tandede.

Smælderens Udvikling gaar meget langsomt, saa
at den hos visse Arter kræver en Tid af 4-5 Aar.
De fuldvoksne Biller er økonomisk uvigtige,
medens Larverne har stor Betydning særlig for
Jordbruget; den Rolle, de spiller for Havedyrkningen,
er kun underordnet. Larverne angriber imidlertid
allehaande Rødder og underjordiske Plantedele; de
borer sig ind i Kartofler og alle Slags Rodfrugter,
gnaver paa Jordbærplanternes underjordiske Dele,
paa Rødder af alle Slags unge Planter. Særligt
almindelige er de i Græstørv, og naar f. Eks. et
Grønsvær tages op for at Jorden skal tages i Brug
til Dyrkning af Køkkenplanter eller
Drivhusplanter, vil Larverne de følgende Aar kunne gøre
mærkbar Skade. Et effektivt Udrydningsmiddel
mod Smældere findes desværre ikke. I Bænke og
paa mindre Havebede kan man indsamle dem ved
paa bestemte Pladser at udlægge Kartoffelstykker,
til hvilke de med Forkærlighed lader sig lokke.
Ved Gravning bør man i saa høj Grad som muligt
indsamle dem, og herved kan Høns og Ænder
gøre god Tjeneste. Jorddesinfektionsmidler af
adskillige Slags er prøvede, men er ikke økonomiske
at anvende i større Udstrækning. Paa mindre
Arealer, f. Eks. i Huse og Bænke, kan man dog
med Fordel anvende det meget giftige og
flygtige Svovlkulstof, som i et Kvantum af 30 gr
pr. m<sup>2</sup> hældes i Huller i Jorden, hvor
Dampene vil brede sig og dræbe Larverne.
A. T
</chapter>

<chapter name="Smørboller">
<b>Smørboller</b> se <sp>Trollius</sp>.
</chapter>

<chapter name="Smørsyrebakterier">
<b>Smørsyrebakterier</b> se <sp>Sygdomme paa
Konserves</sp>.
</chapter>

<chapter name="Snareorme">
<b>Snareorme</b> eller Spindemøl, spinnmalar (s.)
(Hyponomeutidæ), en Gruppe Smaasommerfugle
(Microlepidoptera), hvis Larver udmærker sig ved
deres Evne til at spinde store Væv.
Sommerfuglene, som har snehvide, med talrige sorte
Prikker tegnede Forvinger, flyver i Højsommeren og
aflægger deres Æg paa spæde Grene, helst under
Knopper, tæt sammenklæbede til en flad Kage, saa
stor som et lille Fiskeskæl. Æggene udklækkes
snart, men Larverne forbliver under Ægkagen
hele Vinteren for straks om Foraaret det følgende
Aar at komme frem og opsøge Knopperne.
Senere lever Larverne kolonivis og omgiver sig og
de tilgrænsende Grene med et tyndt, vævet Slør.
Inde i dette Væv forpupper Larverne sig ogsaa.
Stundom er Snareormene meget almindelige;
særlig gælder dette Hæg-Snareormene, der
undertiden er saa talrige, at store gamle Hæg bliver
totalt overspundne. Foruden denne Art findes en,
som ofte i stor Udstrækning angriber Æbler, og
en anden, som almindeligt forekommer paa
Benved (Evonymus). Snareormene kan let bekæmpes
i Vintertiden ved Træernes Sprøjtning med
Karbolineum-Emulsion, i Forsommeren ved
Sprøjtning med Arsenikgifte.
A. T.

<img>Snareorme. Omtrent dobbel Størrelse.</img>
</chapter>

<chapter name="Snebolbille">
<b>Snebolbille</b> se under <sp>Bladbiller</sp>.
</chapter>

<chapter name="Snebolle">
<b>Snebolle</b> se <sp>Viburnum Opulus roseum</sp>.
</chapter>

<chapter name="Snebær">
<b>Snebær</b> se <sp>Symphoricarpus
racemosus</sp>.
</chapter>

<chapter name="Snegle">
<b>Snegle,</b> sniglar (s.) (Limacidæ). Disse, som
særlig i vaade Aar er yderst almindelige, gør
Skade paa de grønne Dele af allehaande
urteagtige Planter samt angriber ogsaa Rodfrugter
m. m. Ved størknet, glinsende Slim paa angrebne
Blade kan man ofte let kende Skader, forvoldte
af Snegle. Ved at udstrø Kalk, Aske, Savspaan
m. m. kan man til en vis Grad beskytte
Planterne mod Angreb; bedst er det, om man i
fugtigt Vejr kan direkte overpudre Sneglene et Par
Gange med nylæsket Kalk, hvilket bekvemt kan
ske ved Hjælp af en saakaldt Svovlpuster.
A. T.
</chapter>

<chapter name="Sneklokke">
<b>Sneklokke</b> se <sp>Galanthus</sp>.
</chapter>

<chapter name="Sneklokketræ">
<b>Sneklokketræ</b> se <sp>Halesia</sp>.
</chapter>

<chapter name="Snepryd">
<b>Snepryd</b> se <sp>Chionodoxa</sp>.
</chapter>

<chapter name="Snerle">
<b>Snerle</b> se <sp>Calystegia</sp>, <sp>Convolvolus</sp> og
<sp>Ipomæa</sp>.
</chapter>

<chapter name="Sneskimmel">
<b>Sneskimmel,</b> Fusarium nivale, viser sig ved
Tøbrud om Foraaret paa Græsplæner i Haver,
ligesom paa Marken paa Græs, Kløver og
Vintersæd, idet der under den smeltende Sne danner sig
et spindelvævagtigt Mycel paa de overvintrede
grønne Skud og Blade, som herved affarves og
visner. Det i Begyndelsen løsere og finere Spind
bliver efterhaanden næsten hindeagtigt og faar en
rødlig Farve. Jo hurtigere Sneen smelter bort, des
mindre Skade anretter Skimmelen, der forsvinder,
saa snart Sol og Luft kan komme til at virke.
For at undgaa Sneskimmel og dens skadelige
Virkning bør man derfor, saa snart Tøbrud finder Sted,
sprede Snedriverne hurtigst muligt og navnlig
gennembryde den under vekslende Frost og Tø
dannede islignende Skorpe paa Sneens Overflade,
der hindrer al Luftveksel og befordrer
Sneskimmelens Vækst.
F. K. R.
</chapter>

<chapter name="Sniglar">
<b>Sniglar</b> (s.) se <sp>Snegle</sp>.
</chapter>

<chapter name="Snitblomster">
<b>Snitblomster</b> se <sp>Udvalg af
Frilandsplanter til Afskæring</sp>.
</chapter>

<chapter name="Snitsalat">
<b>Snitsalat</b> se <sp>Salat</sp>.
</chapter>

<chapter name="Snittemaskiner">
<b>Snittemaskiner</b> se
<sp>Konserveringsmaskiner</sp>.
</chapter>

<chapter name="Snortræer">
<b>Snortræer</b> se <sp>Frugttræformer</sp>.
</chapter>

<chapter name="Snudebiller">
<b>Snudebiller,</b> vivlar (s.) (Curculionidæ), er smaa
Biller med Hovedet oftest stærkt snabelagtigt
forlænget og med knæbøjede eller piskelignende
Følehorn. Hertil hører: Hindbærsnudebillen,
Kaalsnudebillen, Løvsnudebiller, Nøddesnudebillen,
Æblesnudebillen, Ørensnudebiller m. fl.
A. T.
</chapter>

<img>Oldenborrens Snylteflue. Dexia rustica, og dens
Larve. Lidt forst.</img>
<chapter name="Snyltefluer">
<b>Snyltefluer,</b> parasitflugor (s.) (Tachinidæ).
Sædvanlig brede, rigt børstebeklædte Fluer, hvis
Larver snylter i andre Insekter, oftest i Larver af
Sommerfugle. Oldenborrens Larve angribes
undertiden af en Art, Dexia rustica Fabr. Mange
Arter gør under Hærgninger utvivlsomt stor Nytte.
A. T.
</chapter>

<chapter name="Snyltehvepse">
<b>Snyltehvepse,</b> parasitsteklar (s.). En Mængde
Arter af forskellige Grupper af Hymenoptera lever
som Larver snyltende paa andre Insekter og spiller
ved Insekthærgninger en overordentlig vigtig
Rolle. Mest bekendt er maaske Microgaster
glomeratus L., som lever i Larver af
Kaalsommerfugle. Naar Larverne er fuldvoksne, borer de sig
ud gennem Værtlarvens Hud og spinder sig ind i
svovlgule Kokoner, oftest sammenvævede i større
Hobe. Disse bør selvfølgelig ikke forstyrres, naar
man søger at udrydde Kaalsommerfuglenes Larver.
Flere Snyltehvepse er ogsaa Snyltere paa Bladlus.
Disse bliver, naar de er angrebne, fastspundne
til Underlaget, hvorhos deres Hud spændes ud,
bliver fast samt brun eller sort. I større
Bladluskolonier er saadanne angrebne Bladlus ofte
almindelige.
A. T.

<img>Bladlus dræbte af Snyltehvepse.</img>
</chapter>

<chapter name="Snylteplante">
<b>Snylteplante</b> se <sp>Parasit</sp>.
</chapter>

<chapter name="Snöball">
<b>Snöball</b> (s.) se <sp>Viburnum Opulus
roseum</sp>.
</chapter>

<chapter name="Snöbär">
<b>Snöbär</b> (s.) se <sp>Symphoricarpus
racemosus</sp>.
</chapter>

<chapter name="Snödroppe">
<b>Snödroppe</b> (s.) se <sp>Galanthus</sp>.
</chapter>

<chapter name="Snöloppor">
<b>Snöloppor</b> (s.) se <sp>Springhaler</sp>.
</chapter>

<chapter name="Sobralia">
<b>Sobralia</b> (Orchidaceæ). Højtvoksende
Jordorchidéer med bambuslignende, ofte over 2 m høje
bladrige Stængler, og store, pragtfulde, men meget
sensible, Cattleya lignende Blomster. Mest
dyrket er: <sp>S. leucoxantha</sp> Rchb. f., Costa Rica,
0,60-1,50 m høj; Blomsterne voksagtige, hvide
med guldgul Læbe; Sommer. <sp>S. macrantha</sp>
Lindl. Meksiko, den almindeligst dyrkede Art;
Højde fra 1,50-3 m; Blomsterne meget store, lilla;
Sommer. <sp>S. xantholeuca</sp> Rchb. f.,
Centralamerika, Højde 1-2 m; Blomsterne gule med mørk
okkergul Læbe; Sommer. <sp>Anvendelse:</sp> Som
Dekorationsplanter i Orchidéhusets temp. Afdeling.
De pragtfulde Blomster egner sig desværre ikke
til Afskæring paa Grund af deres korte Varighed
og yderst skrøbelige Konsistens. <sp>Kultur:</sp> I
rummelige Skaale eller lave Træballier i
græstørvblandet Lyngjord og Hvidmos. De maa aldrig udtørre.
Se videre Orchidékultur.
Ax. Hzn.
</chapter>

<chapter name="Sockerrötter">
<b>Sockerrötter</b> (s.) se <sp>Sukkerrod</sp>.
</chapter>

<chapter name="Sod">
<b>Sod</b> har følgende procentiske Indhold:

<table>
<td><td c>Vand<td c>Kvælstof<td c>Fosforrsyre<td c>Kali
<td>Træsod<td c>5<td c>1,3<td c>0,4<td c>2,4
<td>Stenkulssod<td c>5<td c>2,4<td c>0,4<td c>0,1
</table>

S. er altsaa særlig rig paa Kvælstof og kan
derfor med god Virkning anvendes til Rabarber, Kaal,
o. lign. Den maa helst udføres og nedbringes om
Foraaret. Den siges at kunne fordrive forskellige
Larver og Insekter, som angriber Planternes
underjordiske Dele, og anvendes saaledes med Held
mod Maddiker i Løg. S. kan ogsaa med
Fordel indblandes i Blandingsmøddingen (se
Affaldsstoffer).
N. A. H.
</chapter>

<chapter name="Sogalgina">
<b>Sogalgina</b> se <sp>Tridax</sp>.
</chapter>

<chapter name="Solandra">
<b>Solandra</b> (Solanaceæ), Varmhusplante fra det
tropiske Amerika. <sp>S. grandiflora</sp> Sw. er en
klatrende Busk med blanke Grene, glatte Blade og
store, endestillede, om Datura mindende, men
oprette Blomster, der er hvidlige med grønlige
Striber udvendig og vellugtende om Natten. <sp>S.
hirsuta</sp> Dun. har haarede og klæbrige Grene og
Blade. Blomstringstid Sommeren. <sp>Kultur:</sp>
Formeres ved Stiklinger paa Undervarme og trives
bedst i lerholdig, sandblandet Jord. Kræver en
lys Plads i Varmhuset, helst frit udplantet.
M. H.
</chapter>

<chapter name="Solanum">
<b>Solanum</b> (Solanaceæ), Natskygge. En meget stor
Slægt, hvoraf en Mængde Arter har faaet en
udstrakt Anvendelse i vore Kulturer, baade som
enaarige og fleraarige, saavel paa Friland som i Kold-
og Varmhus, dels paa Grund af deres smukke
Bladvækst, dels for deres Blomsters og Frugters Skyld
og endelig formedelst de underjordiske
Stængelknolde som Kartoffelen (se d. A.).

<sp>S. som Bladplante paa Friland</sp>.
Nedenstaaende Arter er meget anvendelige i
Bladgrupper: S. robustum og S. Warscewiczii tager
sig ogsaa prægtig ud som fritstaaende i Græsset
paa Grund af deres store tornede Blade. <sp>S.
atropurpureum</sp> Schrank., Brasilien, 60 cm høj
Plante, overalt besat med purpurviolette Torne.
Bladet stærkt lappet. <sp>S. laciniatum</sp> Ait. (S.
aviculare Forst.), Australien, 70 cm høj, uden
Torne, Bladene fjerfligede. <sp>S. marginatum</sp>
L., Sydafrika, 60 cm høj, hvidladen Stængel, besat
med stærke Torne; det hjerteformede, lappede Blad
er grønt med hvid Rand, paa Undersiden
hviduldent. <sp>S. pyracanthum</sp> Jacq., Sydafrika, 70
cm høj, saavel Stængel som Bladribberne besatte
med lange, skarlagenrøde Torne. Bladet
fjersnitdelt. <sp>S. robustum</sp> Wendl., Brasilien, 80 cm
høj, meget kraftige Torne saavel paa Stængel som
Elade; Stænglen tillige vinget paa Grund af de
nedløbende Blade, disse er store, ovale, lappede,
blødfiltede paa begge Sider. <sp>S. Warscewiczii</sp>
hort., Sydamerika, 90-100 cm høj Stængel, besat
med brandgule Haar og hist og her med store
krumme Torne; Bladet hjerteformet, dybt lappet,
graalig Underside. <sp>Kultur:</sp> S. formeres ved
Frø, der saas i Febr. i Frøskaale, som stilles varmt.
Planterne prikles, umiddelbart efter at Frøet har
spiret, i Kasser eller Skaale, i sandblandet
Bladjord. Herfra plantes de senere i Stiklingpotter i en
Jordblanding af Bladjord, Markjord og Gødning.
Ønskes store Planter til Udplantning, vil en
Omplantning til større Potter i Slutningen af April
eller Begyndelsen af Maj være nødvendig,
hvorefter Planterne anbringes i en varm Bænk. Efter
Midten af Maj begynder Afhærdningen, som sker
ved, at Vinduerne aftages om Dagen. Udplantning
paa Friland sker fra Begyndelsen af Juni i en
kraftig, velgødet Jord. For en smuk Udvikling
er Læ og Sol nødvendige Betingelser.
V. E.

<sp>Solanum som blomstrende Plante</sp>.
En lignende Habitus som S. Dulcamara L.,
bittersød Natskygge, der vokser vildt i vore Kratskove
og stundom anvendes i Parkanlæg, hvor den tager
sig ret godt ud med sine violette Blomster og røde
Bær, har nogle sydamerikanske Arter, der i den
senere Tid har vundet Indpas som Slyngplanter i
Koldhuset, særlig paa Grund af deres store
Blomsterrigdom. <sp>S. jasminoides</sp> Paxt., Brasilien,
kraftig voksende, c. 2 m høj Busk med glinsende
grønne, fjersnitdelte Blade og smukke hvide
Blomster i Kvast; blomstrer det meste af Sommeren,
og Blomsten holder sig af skaaret længe frisk. <sp>S. j.
floribundum</sp>, mere rigtblomstrende, har
mindre og hele ovale, ikke delte Blade. <sp>S.
Seaforthianum</sp> Andr., Trop. Amerika, smaa lyseblaa
Blomster. <sp>S. Wendlandii</sp> Hook. f., Costa Rica,
Blomsten har samme Farve, men er dobbelt saa
stor (6 cm i Diameter). <sp>Kultur:</sp> Paa Grund
af deres kraftige Vækst egner de sig bedst til at
udplantes frit i et Væksthus, hvorimod de ikke
kan anbefales som Potteplanter, højst da som større
Ballieplanter. Kan ogsaa udplantes om Sommeren
paa en varm, solaaben Plads opad en Mur,
indplantes da om Efteraaret og overvintres tørt og
koldt. For at holdes indenfor bestemte Grænser,
bør Planten beskæres, endog helt ind til Stammen,
men først efter Blomstringen, da Blomsterne
fremkommer i Spidsen af de unge Skud. De formeres
ved Stikning af unge Skud om Foraaret eller af
modent Træ om Efteraaret, holdes varmt, særlig
de sidste, da Roddannelsen ellers ikke finder Sted.
Fordrer en kraftig ikke alt for svær Jord.
F. E.

<sp>Solanum som Prydfrugtplante</sp>. <sp>S.
Capsicastrum</sp> Link., Brasilien, har
kugleformede, skinnende røde Bær, for hvis smukke
Udseende den dyrkes; Blomsterne er hvide og
ubetydelige. Den er fleraarig, men dyrkes oftest
som enaarig. <sp>Kultur:</sp> Formeringen sker ved
Frø, der saas i Febr. i Skaale i Formeringshus
eller Varmebed. De unge Planter prikles og holdes
fremdeles paa Undervarme, plantes derefter
enkeltvis i smaa Potter, naar de er kraftige nok
dertil, og anbringes paa et halvvarmt Varmebed,
hvor de efterhaanden gives rigelig Luft. I Maj
omplantes de i 12-15 cm Potter eller udplantes
frit paa et afbrugt Varmebed med 25 cm Afstand.
I den paafølgende Tid gives rigelig Luft, og i
gunstigt Vejr aftages Vinduerne. De maa passes med
tilstrækkelig Vanding, af og til med flydende
Gødning. For saa vidt de er udplantede, indplantes
de sidst i Aug. eller først i Septbr., til hvilken
Tid Frugterne vil være dannede og begynde at
farves; de holdes nu under Glas, lidt indesluttet
Luft i de første Dage. Derefter indflyttes de i
Koldhus med 8-10 ° C. Jordblanding:
Varmebedsjord, Græstørvjord og Sand. <sp>S. Melongena</sp> L.
(S. ovigerum Dun.), Æggeplante, Trop. gamle
Verden, enaarig Plante med hængende,
ægformede hvide Bær, af Størrelse og Farve som et
Hønseæg. I Sydeuropa forhandles Frugterne i
Byerne som spiselige under Navnet <sp>Aubergine</sp>.
Varieteter med gule (fructu albo), røde (f. rubro)
og violette (f. violaceo), Bær. <sp>Kultur:</sp> Saas
tidligere eller senere om Foraaret, eftersom man
vil have frugtbærende Planter tidligere eller
senere paa Sommeren. Planterne prikles, plantes og
omplantes, efterhaanden som de er tjenlige dertil,
og holdes i uafbrudt Vækst. De holdes derfor
stadigt paa jævn Undervarme, men med rigelig Luft
og let Skygge, samt Sprøjtning for at undgaa

<img>Solanum jasminoides.</img>
Angreb af Spind; i en varm Sommer kan Vinduerne
aftages. Vanding maa ske med Forsigtighed.
Jordblanding: Græstørvjord, Bladjord, gl.
Gødning og Sand.
P. F.
</chapter>

<chapter name="Solbrand (i Væksthuse)">
<b>Solbrand</b> (i Væksthuse). Herved forstaas den
skadelige Virkning, de direkte Solstraaler kan
have paa Planter i Væksthuse, idet Solstraalerne
koncentrerer sig ved at brydes i Vanddraaber paa
Bladene eller paa Ruderne, eller i de Blærer, der
ofte findes i de sidste. Der opstaar herved
Brandpletter paa Bladene, og hvis de skyldes de
omtalte Forhold i Ruderne, bliver Brandpletterne til
Striber tværs over Bladene paa Grund af Solens
Flytning under Paavirkningen.
F. K. R.
</chapter>

<chapter name="Solbrand (Barkslag)">
<b>Solbrand</b> (Barkslag) fremkommer paa Barken af
Træer med tynd Bark, naar de beskinnes stærkt
af Solen paa en enkelt Side. S. viser sig ved, at
Barken dør paa større eller mindre Partier samt
sprækker paa langs og tværs, hvorefter den falder
af. S. kan give Anledning til farlige
Svampeangreb og er i det hele svækkende for de
paagældende Træer. S. skyldes antagelig Frostskade i
Slutningen af Vinteren, idet der ved det stærke
Lys og Varme om Dagen fremkaldes et livligt
Stofskifte i Barkens Væv, som gør den meget følsom
for Frost om Natten. S. kan forebygges ved
Kalkning af Stammer og Grene eller ved Ombinding
med Papir. Halm o. lign. Saarene renses og
desinficeres.
F. K. R.
</chapter>

<chapter name="Solbær">
<b>Solbær,</b> <sp>Ribes nigrum</sp> L. (Ribesiaceæ),
Udbredelse omtrent som Ribs. <sp>Kultur:</sp> Dyrkes i
Buskform og formeres hertil som Ribs;
almindelige, enaarige Stiklinger giver i Reglen tjenlige
Planter et Aar tidligere end Ribs. Solbær kræver
en noget mere solrig Vokseplads, end der er
nødvendig for Ribs. Jord, Fugtighedsforhold og
Gødning som omtalt for Ribs; dog trives den bedre
end denne i svær Jord. Plantes om Efteraaret af
Hensyn til Knoppernes meget tidlige Brydning.
Beskæringen bestaar i om Vinteren at skære de
ældste Grene stærkt tilbage; helt ned til Grunden
skæres de kun, for saa vidt der findes Rodskud
til Afløsning.
J. J.

Sorter: <sp>Black Naples</sp>, Aug.; store Bær af
mild Smag, der er udmærkede til Syltning og
Likør. Bærrene sidder godt fast; meget frugtbar.
<sp>Lee's Prolific</sp>, Aug.; store Bær i lange
Klaser, der sidder godt fast; meget frugtbar.
<sp>Ogden's Drue</sp>, Aug.; store Bær af fortrinlig
Kvalitet; meget frugtbar. Alle 3 Sorter er af kraftig
Vækst, den sidste ogsaa paa mindre god Jord.
<sp>Sehwarze Traube</sp> har lange velfyldte
Klaser med store smukke Frugter og er meget
frugtbar.
Ø. C.

S. bliver i Norge vanskelig moden nordenfor
Helgeland, og selv paa Helgeland bør Modningen
søges fremmet ved, at man plukker af Buskene de
Blade, som skygger for Bærrene.
N—k.

<sp>Solbær i Storkultur</sp>. Det om Ribs
nævnte gælder for en stor Del ogsaa her; men det er
en almindelig Mening, at Dyrkningen af S.
lønner sig mindre godt, hvilket maaske ogsaa var
rigtigt tidligere, da man kun havde de ældre, lidet
yderige Sorter, hvis Bær tilmed var smaa og
modnede uens, idet de to sidestillede »Grundbær«
og det øverste i selve Klasen modnede flere Dage
før de andre, saa Plukningen derved blev meget
dyrere, ved at den maatte ske af 2-3 Gange. Til
Formering maa ikke bruges Skud, som er
angrebne af <sp>Solbærmider</sp>, og kun midefri
Buske tør plantes. En Del S. er tidligere med Held
udførte til England, hvis Konservesfabriker bruger
store Mængder, og Forbruget her hjemme vil
ventelig ogsaa yderligere tiltage. De nyere
rigtbærende og storfrugtede Sorter lønner sig langt
bedre, og sikkert fuldt saa godt som Ribs. S.
ynder en noget mere muldrig, lav og fugtig Jord
i god Gødningskraft. Foruden Forskudsgødning
før Plantningen, omtrent lige saa stor som nævnt
ved Hindbær (se under Landbrugsmæssigt
Havebrug II, Side 75), opgives fra Tyskland som
lønnende, pr. ha: 60-80,000 kg Kogødning, 500 kg
37 pCt. Kaligødning, 500 kg Superfosfat, og
150-200 kg svovlsur Ammoniak. Her hjemme haves
Erfaring for, at Latrin i det tidlige Foraar
bringer et stort Udbytte af ensartet modne og store
Bær. Afstandene bør være mindst 2 X 2,5 m og
hellere 2,5 X 2,5 m = 1600 Planter pr. ha. Ved
Udtynding af Buskene bør de ældre Grene ikke
— saaledes som hos Ribs, der gerne giver rigeligt
med Skud nær Jorden — skæres nær ned til
Grunden, men 35-50 cm højere oppe, hvorfra de nye
Skud i Reglen bryder frem. Selv af de nyere
Sorter naas sjældent saa stort Vægtudbytte som
af Ribs, medens kun 1-2 kg pr. Busk af de gamle
Sorter var ret almindelig; paa Akkord plukkes
sjældent mere end 40-50 kg pr. Dag; men da
Salgsprisen er væsentlig højere, bliver Dyrkningen
mindst lige saa fordelagtig. S. lykkes godt i lidt
Skygge mellem Frugttræer, men er graadige, om
end ikke slet saa slemme som Ribs, saa de maa
staa med god Afstand derfra og helst plantes i
Stykker alene.
H. G—m.

<table>
<td 3 c><sp>Oversigt over Sygdomme paa</sp><br><sp>Solbær</sp>.
<td 3 c><sp>Svampeangreb</sp>.
<td>A.<td 2>Ældre Buske svækkes i Væksten; lige<br>over Jorden ses talrige fra Grenene<br>frembrydende, brune, tørre træagtige<br>Svampelegemer ... <sp>Ribs-Poresvamp</sp>.
<td>B.<td 2>Sygdomme paa Bladene:
<td><td>a.<td>Talrige, brune, kantede eller runde,<br>tørre, ikke afsmittende Smaapletter<br><sp>Ribs-Skivesvamp</sp>.
<td><td>b.<td>Gule eller orangefarvede, afsmittende<br>Rustprikker, senere efterfulgt af en<br>blegbrun Filt paa Bladundersiden<br><sp>Filtrust</sp>
</table>
F. K. R.

<sp>Skadedyr</sp>, se under Ribs.

<sp>Solbær</sp>. <sp>Anvendelse:</sp> Solbær afgiver en
meget kraftig Saft. Fortyndet anvendes denne til
Suppe, Sauce, Drikke. Bærrene anvendes til
Kompot, Syltetøj, Frugtsmør. Se <sp>Henkogning</sp>,
<sp>Syltning</sp>, <sp>Tørring</sp>.
M. L.
</chapter>

<chapter name="Solbærmiden">
<b>Solbærmiden,</b> vinbärsgallkvalstret (s.) (Eriophyes
ribis Nal.) Mikroskopisk lille Spindeldyr, som om
Efteraaret trænger ind i Vinterknopperne paa
Solbær, men ogsaa paa andre nærbeslægtede
Ribes-Arter, f. Eks. R. alpinum. Om Foraaret bliver de
angrebne Knopper opsvulmede som Ærter og tører
sluttelig ind. Skadedyret, som hist og her er
almindeligt i de skandinaviske Lande, er meget
vanskeligt at bekæmpe. Sikrest er det enten
umiddelbart at tilintetgøre angrebne Buske eller i de
følgende Aar omsorgsfuldt at afskære og tilintetgøre
angrebne Grene.
A. T.
</chapter>

<chapter name="Soldanella">
<b>Soldanella</b> (Primulaceæ), Alpeklokke,
Stenhøjsplanter. <sp>S. alpina</sp> L., Alperne, <sp>S. minima</sp>
Hoppe, Alperne, <sp>S. montana</sp> Willd.,
Mellemeuropas Bjerge. <sp>S. pusilla</sp> Baumg., Alperne. Smaa
Planter, 5-10 cm høje, med nyreformede Blade,
blaa-violette, tragtformede, fligede Blomster i Juni.
Af disse er S. montana den største og smukkeste,
ligesom den ogsaa er lettest at dyrke. <sp>Kultur:</sp>
Frøet saas straks efter Modningen i Potte, og
Planterne overvintres frostfrit; Deling foretages i Juli
eller Aug. De fordrer Blad- eller Lyngjord med
Grus og plantes paa en halvskygget, lidt fugtig
Plads paa Stenhøjen; dækkes om Vinteren. Dyrkede
i Potter maa disse ikke være for store og forsynede
med godt Dram. De overvintres i en kold Bænk
eller i Hus og blomstrer da tidligere.
A. L.
</chapter>

<chapter name="Soldug">
<b>Soldug</b> se <sp>Kødædende Planter</sp>.
</chapter>

<chapter name="Solidago">
<b>Solidago</b> (Compositæ), Gyldenris, Staude med gule
Blomster. <sp>S. aspera</sp> Ait., (S. rugosa Mill.),
Nordamerika, 90 cm, Aug.-Septbr., den smukkeste
mimoselignende Art og en af de bedste
Efteraarsstauder. <sp>S. brachystachya</sp>. Nordam., 10-15 cm,
Septbr.-Oktbr., Stenhøjsstaude og smuk til lave
Etteraarsgrupper. <sp>S. canadensis</sp> L., Nordam.,
180 cm, Blomsterne i store, brede, topformede
Stande; Septbr. <sp>S. Shortii</sp>, Torr. et Gray,
Nordamerika, 175 cm, Septbr.-Oktbr., meget store
let fjeragtige Blomsterstande. <sp>S. Virgaurea
nana</sp> L., Europa, en kun 40-50 cm høj Varietet,
god til Grupper, Aug.-Oktbr., Solidago-Arterne, —
navnlig de høje —, er fortrinlige nøjsomme
Rabatstauder; de bruges ogsaa meget til Afskæring.
<sp>Kultur:</sp> S. trives i enhver god Havejord, de formeres
let ved Deling, og hvor det gælder Storformering
ved Stikning i Bænk i Juni-Juli.
C. V. L.
</chapter>

<chapter name="Sollya">
<b>Sollya</b> (Pittosporaceæ), Koldhusplante fra
Australien; kun 2 Arter. <sp>S. heterophylla</sp> Lindl.,
en smuk, stedsegrøn, indtil 2 m høj Slyngplante
med snart mere ægdannede, snart mere
liniedannede Blade og nydelige, lyseblaa Blomster i
hængende Skærme i Juli. S. parviflora Turcz.
(S. Drummondii C. Morr.), lancetdannede Blade og
talrige, men smaa, blaa Blomster, kun 2 og 2
sammen. <sp>Kultur</sp> se Billardiera.
F. E.
</chapter>

<chapter name="Solros">
<b>Solros</b> (s.) se <sp>Helianthus</sp>.
</chapter>

<chapter name="Solsikke">
<b>Solsikke</b> se <sp>Helianthus</sp>.
</chapter>

<chapter name="Solskive">
<b>Solskive</b> se <sp>Solur</sp>.
</chapter>

<chapter name="Solsort">
<b>Solsort</b> se <sp>Fugle</sp>.
</chapter>

<chapter name="Solur eller Solskive">
<b>Solur</b> eller Solskive er et Apparat, hvormed man
til enhver Tid, naar Solen skinner, kan finde Dagens
Klokkeslet, dog ikke med særlig stor Nøjagtighed.
Med S., der synes at være kommet til Grækenland
under Aleksander den Store, fik man det første
virkelige Ur. Der gives mange forskellige

<img>Fig. 1. Solskive.</img>

<img>Fig. 2. Solur.</img>
Konstruktioner af S., men Principet for dem alle er
at frembringe en Skygge, der kastes paa en til
Dagens Timer svarende inddelt Skala. De to
Konstruktioner, der nu benyttes mest, og som er
nemmest at opstille, er følgende: Soluret Fig. 1 har
en plan, horizontal Skive, hvorpaa der ses anbragt
en retvinklet, lodret stillet Plade, der kaster sin
Skygge paa Skiven. Fig. 2 viser en anden
Konstruktion, hvor en med Jordens Akse parallel
anbragt Pil kaster sin Skygge paa en omkring og
lodret paa Pilen anbragt Ring, paa hvis indvendige
Flade Tallene for Klokkeslettet er indridset. S.,
opstillet paa smukke og dekorative Søjler, har fra
gammel Tid fundet rig Anvendelse i Haver og
Parker og anvendes endnu en Del, ofte som Midtpunkt
for et regelmæssigt Anlæg.
V. F. H.
</chapter>

<chapter name="Solvendel">
<b>Solvendel</b> (n.) se <sp>Helianthus</sp>.
</chapter>

<chapter name="Soløje">
<b>Soløje</b> se <sp>Helianthemum</sp>.
</chapter>

<chapter name="Sommerasters">
<b>Sommerasters</b> se <sp>Callistephus</sp>.
</chapter>

<chapter name="Sommercypres">
<b>Sommercypres</b> se <sp>Kochia</sp>.
</chapter>

<chapter name="Sommerfugle">
<b>Sommerfugle,</b> fjärilar (s.) (Lepidoptera) er alle
let kendelige derpaa, at deres store Vinger og Krop
er rigt og tæt beklædte med mikroskopisk smaa
Skæl og Haar. Munddelene er sugende, og Arterne
ernærer sig i stor Udstrækning af Blomsternes
Nektar, hvorved de har Betydning for
Krydsbefrugtningen. Larverne, som har bidende Munddele, er ofte
svære Skadedyr. En Sommerfuglelarve har altid,
foruden de tre Par Ben i Forenden, 2-5 Par
vortelignende Fødder, Flertallet har 5 Par. De, som kun
har 2 Par, tilhører Familien Maalere (Geometridæ).
Den bedst kendte Gruppe er Dagsommerfugle, let
kendelige paa de store, ofte grelt farvede Vinger
og paa Følehornene, som i Spidsen er noget
kølleformigt opsvulmede. En Mængde Arter er
Skumrings- eller Natdyr. Talrige Arter er meget smaa
(Microlepidoptera); hertil hører Viklere og Møl,
blandt hvilke findes talrige Skadedyr.
A. T.
</chapter>

<chapter name="Sommerfugleblomst">
<b>Sommerfugleblomst</b> se <sp>Oncidium papilio</sp>.
</chapter>

<chapter name="Sommer-Grantræ">
<b>Sommer-Grantræ</b> se <sp>Artemisia sacrorum</sp>.
</chapter>

<chapter name="Sommerhyld">
<b>Sommerhyld</b> se <sp>Sambucus Ebulus</sp>.
</chapter>

<chapter name="Sommerlevkøj">
<b>Sommerlevkøj</b> se <sp>Matthiola</sp>.
</chapter>

<chapter name="Sommerstokrose">
<b>Sommerstokrose</b> (n.) se <sp>Lavatera
trimestris</sp>.
</chapter>

<chapter name="Sonerilla">
<b>Sonerilla</b> (Melastomaceæ), Varmhusplante fra
Ostindien af lav Vækst med pragtfuld Bladtegning og
endestillede, oftest rosenrøde Blomster. <sp>S.
margaritacea</sp> Lindl. har røde Stængler, tandede
Blade, der er bronzeagtig mørkegrønne med
sølvhvide Længdeaarer og Pletter. En talrig Mængde
af Kulturformer med herlige Farver hører hertil,
som f. Eks. <sp>Mml. Alfr. Mame</sp>, der har næsten
sølvhvide Blade med mørkegrønne Aarer og
rosafarvede Pletter, <sp>Silver Queen</sp>, sølvhvide Blade
med lysegrønne Aarer og uden Pletter.
<sp>Hendersonii</sp>, <sp>Mml. Secréton</sp> o. m. fl. nyere med
de skønneste Bladtegninger. <sp>Kultur:</sp> De vilde
være en stor Pryd i enhver Samling af sjældne
Varmhusplanter, hvis Kulturen ikke stillede saa
store Fordringer. Ikke alene Formeringen, der er
forholdsvis let af Stiklinger, kræver megen Varme
under Glasklokke, men de trives overhovedet kun
under Glasklokke, der dog maa hæves lidt ved den
ene Side eller have en Aabning foroven for at
tilstede lidt Luftfornyelse uden Træk. Den fornødne
Luftfugtighed tilvejebringes bedst ved et Underlag
af Sphagnummos. Endvidere er stadig Undervarme,
en lys Plads om Vinteren og Skygge for
Solstraalerne nødvendige Betingelser for god Kultur, samt
sandblandet Lyng- og Bladjord og flade Potter.
M. H.

<img>Sonerilla Silver Queen.</img>
</chapter>

<chapter name="Sophora">
<b>Sophora</b> (Papilionaceæ). Friland. <sp>S. japonica</sp>
L., Kina, Japan; et lille eller mellemhøjt,
rundkronet Træ med glatte og grønne unge Grene og
Skud og smukke, mangefinnede, mørkegrønne Blade.
Blomsterne er gullighvide og fremkommer i meget
store, løstbyggede Toppe, men hos os er det
sjældent og kun under særlig gode Forhold, at Træet
blomstrer.
A. B.

<sp>Anvendelse:</sp> S. er i god Udvikling et
smukt lille Træ med fintbygget, dejligt Løv og
derved fortrinsvis egnet til at staa frit paa
iøjnefaldende Plads, men kun paa Steder med Læ.
<sp>Kultur:</sp> S. formeres ved indført Frø, som rettest
saas i Kasser, saa de unge Planter med Lethed kan
dækkes eller bringes til frostfri Overvintring.
Efter Studsning paa Roden og eventuelt ogsaa paa
Toppen prikles de som enaarige i let, mild Jord
paa lun Plads, og bedst i samlet Parti, saaledes at
de paa nem Maade kan dækkes med Løv og
Granris om Vinteren i de første Aar, da man derved kan
undgaa, at de fryser tilbage, og altsaa fremskynder
Dannelsen af fast, modent Træ, som er
modstandsdygtigt rnod Vinteren. Efter god Udvikling paa
Priklebedet optages de om Foraaret, indskæres
stærkt paa Rod og Sidegrene, plantes i Rækker og
opbindes til Stokke, for at bygge Stammen lige, da
denne som ældre ikke lader sig rette. S. taaler
Beskæring og kan uden Vanskelighed omplantes i
ret betydelig Størrelse, naar Toppen samtidig
indskæres. Som større er den ikke vanskelig med
Hensyn til Jordbund, men trives bedst i let,
nærende Jord.
J. B.

S. trives godt i de norske Kystegne fra
Kristiania til Molde.
N—k.
</chapter>

<chapter name="Sorbaria Lindleyana">
<b>Sorbaria</b> <sp>Lindleyana</sp> se <sp>Spiræa
Lindleyana</sp>.
</chapter>

<chapter name="Sorbus">
<b>Sorbus</b> (Pomaceæ), Røn, Rogn (n.), haardføre
Træer eller Buske. Af Slægten Røn er de fleste
Arter og Varieteter af fremragende Betydning i
Havebruget, dels som Lætræer og dels som
Prydtræer, og særlig i sidstnævnte Henseende maa
Rønnene nævnes mellem de værdifuldeste, baade paa
Grund af deres smukke Løv og ofte smukke Vækst
og paa Grund af deres prægtige Blomster og
Frugter. <sp>S. americana</sp> Marsch., Nordlige
Nordamerika; et lille Træ med finnede Blade ligesom
almindelig Røn. Sidst i Maj hvide Blomster i store
Halvskærme og gennem Efteraaret og det meste af
Vinteren smukke mørkskarlagenrøde Bær. <sp>S. Aria</sp>
Crantz, Akselbær-Røn, Europa. Hos os vild paa
Bornholm. Et mellemhøjt, særdeles smukt Træ med
tæt, bred Krone. Bladene er store, ovale, i
Udspringet og i den første Tid derefter paa begge
Flader sølvgraa filtede, senere paa Oversiden glatte,
men paa Undersiden vedblivende sølvhvide.
Blomsterne er anselige, hvide i store Halvskærme og
fremkommer i Maj-Juni. Bærrene er store, ovale,
men ikke meget iøjnefaldende orangerøde. <sp>S. A.
edulis</sp> (S. nepalensis hort.), har temmelig smaa
og smalle, paa Undersiden sølvhvide Blade. <sp>S. A.
latifolia</sp> er meget smuk, af kraftig Vækst og
med større Blade end Hovedarten. <sp>S. A.
lutescens</sp>, et lille Træ med stærkt filtede, store Blade,
der om Foraaret efter Løvspring har et gulligt
Anstrøg, senere er de graagrønne. <sp>S. A.
majestica</sp>, et mellemhøjt Træ med store, rundagtige,
matgrønne Blade. <sp>S. A. vestita</sp> (S. vestita hort.)
er særdeles smuk med meget store graagrønne, paa
Undersiden sølvhvide Blade. <sp>S. Aucuparia</sp> L.,
Almindelig Røn, Europa, Asien, Danmark; et
velkendt, mellemhøjt, bredkronet Træ med smukke,
finnede Blade, sidst i Maj hvide Blomster i store
Halvskærme, og fra først i Aug. gennem Efteraaret
og det meste af Vinteren skinnende, koralrøde
Frugter. Af dens Varieteter fremhæves: <sp>S. A. fructu
luteo</sp> (S. A. Fifeana), en prægtig Varietet med
lys-orangegule Frugter. <sp>S. A. laciniata</sp> med
dybt indskaarne Smaablade. <sp>S. A. pendula</sp> med
stærkt hængende Vækst. <sp>S. Chamæmespilus</sp>
Crantz., Sydeuropas Bjerge en mellemhøj eller høj
Busk med smaa, elliptiske Blade. Blomsterne er
rosarøde og fremkommer i smaa Halvskærme i Juni.
Bærrene er orangerøde. <sp>S. domestica</sp> L.,
Sydeuropa; et lille eller mellemhøjt, bredkronet Træ
rned smukke, store, finnede, mørkegrønne Blade.
Blomsterne er anselige, hvide, i store Halvskærme i
Maj, og Frugterne er store, indtil 3 cm lange,
pæreformede, rødgule og til Nød spiselige. <sp>S. græca</sp>
Lodd., Sydeuropa; et lille eller mellemhøjt,
rundkronet Træ med omvendt-ægformede, paa
Undersiden graafiltede Blade, hvide Blomster og mat
brunligrøde Frugter. <sp>S. heterophylla</sp> C. Koch.
(S. spuria Pers.); en Bastard mellem en Aronia og
S. Aucuparia. En Busk eller et ganske lille Træ
med smaa, i høj Grad forskellige, snart ganske hele,
snart uregelmæssigt fligede eller snitdelte, snart
ganske smaa, snart større Blade. Blomsterne hvide
i smaa Halvskærme i Juni og Bærrene
mørkpurpurbrune. <sp>S. Hostii</sp> Jaco., Mellemeuropas
Bjerge; en høj Busk eller et lille Træ med ovale,
anselige Blade. Blomsterne er rosarøde og
fremkommer i Halvskærme i Maj-Juni. Bærrene er
skarlagenrøde. <sp>S. hybrida</sp> L. (S. fennica C. Koch.),
Bastard Røn eller Finsk Røn, Nordeuropa;
sandsynligvis en Bastard mellem S. scandica og S.
Aucuparia; et mellemhøjt Træ med smuk, tæt og bred
pyramideformet Krone. Bladene er forneden dybt
snitdelte, opadtil mod Spidsen efterhaanden mindre
og mindre dybt fligede eller lappede, Blomsterne er
hvide i store Halvskærme i Maj, og Frugterne er
smukke, skinnende røde, men kortvarige. <sp>S.
latifolia</sp> Pers., Mellemeuropa; et mellemhøjt Træ,
hos os i Eksemplarer af mindst indtil 18 m Højde,
med tæt, bred Kronbygning. Bladene er store,
ægformede og svagt lappede. Blomsterne er hvide i
store Halvskærme i Maj-Juni. Bærrene er mat
gulbrune, til Nød spiselige. <sp>S. scandica</sp> Fries.,
Selje-Røn, Nord- og Mellemeuropa. Hos os
vildtvoksende paa Bornholm. Et mellemhøjt eller højt
Træ, hos os i Eksemplarer af mindst indtil 20 m
Højde, med tæt og bred Kronbygning. Bladene er
ovale, lappede, paa Undersiden graafiltede.
Blomsterne er hvide i store Halvskærme i Maj-Juni.
Bærrene er ovale, mat gulrøde. <sp>S.
thianschanica</sp> Rupr., Centralasien; en høj Busk eller et lille
Træ, som endnu kun forefindes i unge Eksemplarer
i Europa. Bladene er finnede, noget læderagtig
stive og mørkegrønne. Blomsterne er store, hvide i
Halvskærme og Frugten rød. <sp>S. torminalis</sp>
Crantz., Tarmvrid-Røn, Syd- og Mellemeuropa,
Danmark; et mellemhøjt eller højt Træ, hos os i
Eksemplarer af mindst indtil 15 m Højde, med tæt, bred
Kronbygning. Bladene er langstilkede, ægformede,
spidslappede eller fligede, glatte og friskgrønne.
Blomsterne hvide i Halvskærme i Maj-Juni.
Bærrene store, brunrøde.
A. B.

<sp>Anvendelse:</sp> Blandt de S., hvis
væsentlige Pryd er deres store, pyntelige Frugtskærme,
kan i første Række nævnes vor hjemlige Røn, S.
Aucuparia, med dens Varieteter fr. luteo, moravica
og pendula, og dernæst S. americana, S.
thianschanica, S. Hostii og S. hybrida, der alle fortrinsvis
er egnede for dekorative Grupper, specielt for
Grupper med Sirfrugter, og i Forgrund af større
Plantninger, S. Aucuparia ogsaa til Mellemplantning,
eller en Slags Underplantning i høj Bestand, i
blandede Læbælter og som Allétræ i Landets mildere
Egne og paa Steder, hvor Vinden er brudt af

<img>Sorbus Aucuparia laciniata.</img>
Højdedrag, Plantninger, Bygninger o. l. Flere af
dem er derhos virkningsfulde som fritstaaende, f.
Eks. S. A. fr. luteo paa en lys Plads med mørk
Baggrund, S. hybrida, en eller flere samlede, paa
en Plads, hvor tillige dens faste, oprette Vækst er
Kontrast til Omgivelserne, S. A. pendua i samme
Hensigt under modsatte Forhold, S. Hostii, hvor
ogsaa Blomsternes Farve og Duft kan iagttages
o. s. v. I Lighed med disse anvendes S. domestica,
kun maa der tages Hensyn til dens mere robuste
og stærkere Vækst. S. heterophylla er uden
Skønhed i Vækst, men interessant ved de mørktfarvede
Bær, og kan benyttes imellem Buske med
lysfarvede Sirfrugter og som S. Chamæmespilus i
blandede Busketter. S. Aria med Varieteter og S. græca
kan til Afveksling i Farverne finde Anvendelse i
blandede Grupper, men kun i ringe Mængde, da de
som Hovedbestand eller ved hyppig gentagen
Benyttelse virker koldt og monotont henad Sommeren,
naar Bladenes Overflade mister deres sølvhvide
Skær. Derimod egner de sig saavel ved Vækst
som ved Løv til at staa frit, og navnlig den
opretvoksende vestita og den noget mindre lutescens vil
virke med stor Effekt, hvor de ses i Farveveksling
med mørkløvede og mindre regelret byggede Træer.
Den stærktbyggede, men fra Afdelingen Aria meget
afvigende S. torminalis er ligeledes egnet til at
staa frit, hvorimod den kraftige, matfarvede S.
latifolia passer bedst i Sammenplantninger. S. scandica
har matfarvet Løv, men er et stærkt og fast bygget,
meget haardført, af Vinden næsten upaavirket Træ,
som har stor Værdi til Læ paa kolde, vindhaarde
Steder og kan benyttes i Sammenplantning,
enkeltvis eller i enkelt Række med buskformet Underlæ,
og det er et fortrinligt Allétræ paa udsat Plads. S.
tjener som Tilholdssted for Kramsfugle. <sp>Kultur:</sp>
S. formeres for Arternes Vedkommende ved Frø,
som saas om Efteraaret og spirer som Regel første
Foraar; men ofte ligger dog meget Frø et Aar over.
Med nogenlunde samme Resultat kan det indslaas i
fugtigt Sand om Vinteren og saas tidlig om
Foraaret, hvorimod det uden Indslaaning ligger et Aar.
De unge Planter optages som enaarige, enten om
Efteraaret og indslaas, eller om Foraaret, studses
paa Roden og prikles, S. Aucuparia og S. scandica
i 7 Rækker paa 1,35 m brede Bede, hvorfra de
rettest efter 2 Aars Vækst optages, studses paa
Roden og plantes i Rækker i 65 cm Afstand, for
Opdræt til Allétræer i 80-100 cm Afstand. Man
bevarer Topskuddet urørt, til fortsat Højdevækst, og
søger ved lange og rigelige Sporer at bygge
Stammen tilbørlig stærk i Forhold til Højden. Hos S.
Aucuparia bevares Topskuddet ligeledes urørt.
Efter Opvækst i Stammehøjde maa begge Arter
omplantes, med samtidig Studsning paa Roden, og gives
større Afstand, for at gøre dem sikrere i Væksten
og overhovedet mere skikkede til Plantning paa
Blivestedet. Frøplanter af andre Arter behandles
paa lignende Maade. Ofte er det imidlertid
Tilfældet, at Frø af flere Arter, avlet her i Landet, ikke
spirer, men Betydningen deraf er ikke stor, da de
fleste af dem let formeres ved Okulation paa
nærbeslægtede, let tilgængelige Arter. Den af Arterne,
som rettest bør dyrkes rodægte, er S. domestica,
idet den blandt større Arter egentlig kun vokser
fast paa S. Aucuparia, som i dette Tilfælde dog er
temmelig svag. Derimod er den god til Underlag
for dens egne Varieteter og for S. americana,
thianschanica, hybrida, Hostii, Chamæmespilus og
heterophylla. S. torminalis og S. latifolia kan
forædles paa Sorbus scandica, og de faar begge god
Udvikling paa dette Underlag. Det er tilmed deres
hurtigste Formeringsmaade, idet Formering ved
Frøudsæd for dem begge er langsom. S. græca er
langsom at tiltrække ved Frøudsæd og synes som
rodægte at lide mere ved Omplantning, end naar
den er okuleret paa den nærstaaende S. Aria.
Denne sidste formeres ved Frø, og tjener til
Underlag for dens nævnte Varieteter og sideordnet
med S. scandica tillige for flere smukke
Mellemformer. S. taaler alle Beskæring, men denne
indskrænker sig nærmest til Stamme- og
Formdannelse under Opdrættet. De taaler alle nogen Skygge,
og de tager til Takke med saa godt som enhver
Jord, ogsaa hvad Fugtighedsforhold angaar; men
der er kendelig Forskel paa Udviklingen, naar de
staar under Forhold, hvor de vel kan leve, og
naar de staar under Paavirkning af fri Luft og i
god kraftig Jord. I sidste Tilfælde faar de ikke
alene et frodigere Udseende, men tillige en
længere Levealder.
J. B.

S. Aucuparia og S. hybrida hører til de bedste
Træer for Norges nordlige Landsdele. S. Aria
holder sig paa gode Voksesteder i det mindste til
Steigen i Nordland.
N—k.
</chapter>

<chapter name="Sorghum">
<b>Sorghum</b> se <sp>Andropogon</sp>.
</chapter>

<chapter name="Sorkar">
<b>Sorkar</b> (s.) se <sp>Rotter</sp>.
</chapter>

<chapter name="Sorgmyggar">
<b>Sorgmyggar</b> (s.) se <sp>Haarmyg</sp>.
</chapter>

<chapter name="Sorte Ben">
<b>Sorte Ben</b> er en Fællesbetegnelse for saadanne
Plantesygdomme, der viser sig ved, at der
fremkommer en Mørkfarvning og Bortdøen af Rod og
Rodhals. S. B. hos Kimplanter fremkaldes af
Kimskimmel, se d. Art. Om S. B. hos Kartofler, se
Kartoffel-Sortbensyge.
F. K. R.
</chapter>

<chapter name="Sortfarvning hos Vin">
<b>Sortfarvning hos Vin</b> se <sp>Sygdomme paa
Konserves</sp>.
</chapter>

<chapter name="Sortrust">
<b>Sortrust</b> se under <sp>Berberis</sp>.
</chapter>

<chapter name="Sovende Knopper">
<b>Sovende Knopper</b> se <sp>Frugttræets
forskellige Organer</sp>.
</chapter>

<chapter name="Spade">
<b>Spade</b> se <sp>Haveredskaber</sp>.
</chapter>

<chapter name="Spaltpodning">
<b>Spaltpodning</b> se <sp>Forædling</sp> Fig. 6, 10 og 13.
</chapter>

<chapter name="Spansk Hyben">
<b>Spansk Hyben</b> se Busketroser under <sp>Rosa</sp>.
</chapter>

<chapter name="Spansk Kørvel">
<b>Spansk Kørvel,</b> <sp>Myrrhis odorata</sp> Scop.
(Umbelliferæ), Køkkenurt, vildtvoksende i Mellem-
og Sydeuropa, forvildet i Danmark. Dyrkes
sjældent og kun som Surrogat for Kørvel. Formeres
ved Deling i det tidlige Efteraar og gives gødet,
dyb og god Jord. Planterne fordrer en Afstand af
50 cm i Kvadrat. Frøet bevarer Spireevnen 3 Aar.
1 g indeholder c. 60 Korn.
J. J. H.
</chapter>

<chapter name="Spanske Løg">
<b>Spanske Løg</b> se <sp>Køkkenløg</sp> (Rødløg).
</chapter>

<chapter name="Spansk Peber">
<b>Spansk Peber</b> se <sp>Capsicum</sp>.
</chapter>

<chapter name="Spanskrørspalmen">
<b>Spanskrørspalmen</b> se <sp>Calamus Rotang</sp>.
</chapter>

<chapter name="Spansk Ædelgran">
<b>Spansk Ædelgran</b> se <sp>Abies Pinsapo</sp>.
</chapter>

<chapter name="Sparaxis">
<b>Sparaxis</b> (Iridaceæ), Knoldvækst fra Kaplandet
med lange, sværdformede Blade, flere modsatte
Blomster paa det c. 50 cm høje oprette Skaft.
Blomsterskeden oftest med mørke Tegninger. <sp>S.
tricolor</sp> Ker. (Ixia tricolor), gule, orangegule
med en sort Tegning i Midten. Af den store
Mængde Varieteter med forskelligt farvede
Blomster kan nævnes: <sp>versicolor</sp>, <sp>blanda</sp> og
<sp>Griffinii</sp>, foruden talløse andre Farvesorter. <sp>S.
grandiflora</sp> Ker., Blomsterne større end
foregaaende, lyserøde. Ogsaa her findes mange
forskellige Farvesorter, som varierer fra gult, rødt,
hvidbroget og gulbrunt. <sp>S. pendula</sp> Ker. (Dierama
pendulum Baker.), med hængende lillafarvet,
næsten purpur Blomst. <sp>S. pulcherrima</sp> Hook.
(Dierama p. Baker.), Sydafrika, mørk blodrød
Blomst. <sp>Kultur:</sp> S. formeres ved Sideknolde,
som skilles fra Moderknolden om Efteraaret, kan
ogsaa ske ved Frø, men Blomstringen vil da først
falde efter c. 2-3 Aars Forløb. Frøet saas i
Potter med Løvjord og Sand, disse stilles ikke for
varmt, og Smaaplanterne udplantes paa Friland, saa
snart de er store nok, og naar Vejret tillader det,
plantes atter ind om Efteraaret, og overvintres med
sparsom Vanding i Koldhus. Til Pottekultur
lægges Knoldene i Oktbr., flere i hver Potte i ler- og
sandblandet Lyrigjord. Til at begynde med vandes
de sparsomt, men senere, naar Væksten tager fat,
sættes de lysere, og Vandingen bliver hyppigere.
Efter Blomstringen sættes Potterne paa Friland og
henstaar tørt til Efteraaret, da Sideknoldene fjernes
og opbevares til Plantning i Oktbr. samtidig med de
gamle Knolde. Til Frilandskultur lægges Knoldene
i Oktbr. paa en lun Rabat c. 8 cm dybt i
velbearbejdet sandet Jord. Om Vinteren dækkes de med
Blade, som aftages saa tidlig om Foraaret, som
Vejret tillader. I Vækstperioden vandes de med
Gødningvand. De fordrer Omplantning hvert 3die
Aar.
Edv. B.

<img>Sparaxis pulcherrima.</img>
</chapter>

<chapter name="Sparmannia">
<b>Sparmannia</b> (Tiliaceæ). <sp>S. africana</sp> L.,
Kaplandet, er en af vore bedste Stueplanter; den taaler
den tørre, varme Stueluft bedre end de fleste andre
og trives baade i Skygge og i Sol, men blomstrer
kun under gunstige Forhold; den yppige Vækst og
de smukke lysegrønne Blade gør den ikke desto
mindre til en af vore mest yndede Stueplanter. Den
kan udflyttes paa Friland om Sommeren, men
bliver smukkest, naar man holder den i Stue hele
Aaret rundt. I store, lyse Verandaer trives den
godt, blomstrer rigt og er meget dekorativ. Skønt
der kan fremkomme Blomster til forskellig Tid, er
dog Foraaret den rette Blomstringstid. <sp>Kultur:</sp>
S. formeres ved Stiklinger, der sættes om Foraaret
og meget villigt danner Rod. De rodfæstede Planter
sættes i Potte og dyrkes paa Bænk eller i Bakke,
til de opnaar den fornødne Størrelse til
Dekorationsbrug. S. er en meget hurtig voksende Plante, og
da Bladenes og Blomsternes Størrelse er afhængig
af Plantens Ernæring, maa man benytte temmelig
store Potter, plante i god, kraftig Kompostjord og
vande stærkt i Væksttiden. Let Skygge i stærk
Sol bevarer Bladene fra at blive gule. Ved
Beskæring om Foraaret fornyer man Væksten, regulerer
Formen og holder Planterne i den ønskede Størrelse.
Overvintring sker i Koldhus eller Orangen.
J. K. J.
</chapter>

<chapter name="Sparris">
<b>Sparris</b> (s.) se <sp>Asparges</sp>.
</chapter>

<chapter name="Sparrisbaggen">
<b>Sparrisbaggen</b> (s.) se <sp>Aspargesbille</sp>.
</chapter>

<chapter name="Sparriskål">
<b>Sparriskål</b> (s.) se <sp>Broccoli</sp>.
</chapter>

<chapter name="Sparrisärt">
<b>Sparrisärt</b> (s.) se <sp>Aspargesært</sp>.
</chapter>

<chapter name="Spartium">
<b>Spartium</b> se <sp>Sarothamnus</sp>.
</chapter>

<chapter name="Spergula pilifera">
<b>Spergula</b> <sp>pilifera</sp> se <sp>Sagina subulata</sp>.
</chapter>

<chapter name="Sphagnum">
<b>Sphagnum</b> se <sp>Jordarter</sp>.
</chapter>

<chapter name="Sphenogyne">
<b>Sphenogyne</b> (Compositæ) (Ursina). <sp>S.
speciosa</sp> hort., Kalifornien, enaarig Sommervækst,
anvendelig til Blomsterbede, Rabatter og til
Indfatning; 25-30 cm høj; smukt Løv og smukke
gule Blomster i Jimi-Septbr. <sp>Kultur:</sp> Frøet saas
i April i kold Bænk eller Potte; udplantes i Maj
med 25-30 cm Afstand. Blomsterne aabner sig kun
ved Solens Paavirkning, og Planterne bør derfor
have et solaabent Voksested.
L. F.
</chapter>

<chapter name="Sphinx">
<b>Sphinx</b> se <sp>Ligustersværmer</sp>.
</chapter>

<chapter name="Sphærogyne">
<b>Sphærogyne</b> (Melastomaceæ) (Tococa). <sp>S.
latifolia</sp> Naud., Sydamerika, er en overordentlig
pragtfuld Bladplante med brunfiltet Stamme og
parvis modsatte, store, hvælvede, ægformede Blade
af en dyb olivengrøn Farve og to, med Bladranden
parallelle, fremtrædende Længderibber foruden
Midtribben. Den har nogen Lighed med
Cyanophyllum magnificum baade i Udseende og med
Hensyn til Kulturfordringer. <sp>Kultur:</sp> Formeres
ved Stiklinger af halvmodent Træ paa stærk
Varme, bedst under Glasklokke. Porøs, let Jord med
overvejende Lyngjord. Den er noget vanskelig at
overvintre, men ved Agtpaagivenhed, moderat
Vanding og en Minimumstemperatur af 20-25 ° C.
lader det sig gøre, og den maa da helst formeres
ved Stikning af Toppen i Febr.-Marts, der giver
en smuk, ung Plante, foruden at Stammen i Reglen
giver et nyt Topskud. Hvor man har et godt
Varmhus til fine Bladplanter, bør denne prægtige
Plante ikke mangle.
M. H.
</chapter>

<chapter name="Sphærotheca">
<b>Sphærotheca</b> se <sp>Stikkelsbærdræber</sp>.
</chapter>

<chapter name="Spidskaal">
<b>Spidskaal</b> se <sp>Hovedkaal</sp>.
</chapter>
<chapter name="Spigelia">
<b>Spigelia</b> (Loganiaceæ). <sp>S. marylandica</sp> L.,
Nordamerika; 30-60 cm høj. Bladene ægformede,
Blomsterne 3 cm lange, mørkerøde med gult Svælg
samlede i et Aks; Sommer. Denne ejendommelige
Staude er ikke fuldt haardfør hos os, hvorfor den
bør dækkes, hvis man ikke foretrækker at
overvintre den i Hus. Det er en smuk og god
Rabatplante, der til sin Udvikling fordrer en skyggefuld
Plads samt humusrig Jord. Formeres ved Deling
eller Rodskud.
A. L.
</chapter>

<chapter name="Spinacia">
<b>Spinacia</b> se <sp>Spinat</sp>.
</chapter>

<chapter name="Spinat">
<b>Spinat,</b> <sp>Spinacia oleracea</sp> L.
(Chenopodiaceæ). Enaarig Køkkenurt, der har sit Hjem i
Vestasien og er en meget gammel Kulturplante, der
dyrkes over omtrent hele Jordkloden. Varieteterne
deles i spidsfrøede, der er de haardføreste, og
bruges til Overvintring, og de rundfrøede, der saas
og bruges i Sommertiden. Af de sidste er <sp>de
Gaudry</sp>, <sp>Victoria</sp> og <sp>Viroflay</sp> gode
Sorter med store, runde, tykke Blade. <sp>Kultur:</sp>
Frøet kan bredsaas, men tør helst saas i 6 Rækker
paa 1,20 m Bede. Udsæd hver 3die Uge fra tidligt
Foraar til midt i Septbr. Udtynding af Planterne
til 12-15 cm eller tynd Saaning. Den sidste Udsæd
gøres, for at man kan have S. tidligt om Foraaret,
da Planterne som Regel kan overvintre uden Dække,
naar de er kraftige fra Efteraaret og dækker
Jorden. Til tidligst Udsæd maa Pladsen ligge solaaben,
og Jorden være muldet og varm; i den varmeste
Tid vælger man om muligt en noget beskygget
Plads og til sidste Udsæd en Plads, der ikke er
udsat for langvarigt Snelæg; altid frisk gødet Jord.
Frøets Spireevne 2-3 Aar. 1 g c. 150 Korn.
<sp>Sygdom</sp> se Spinatskimmel og Bedefluen.
J. J. H.

<sp>Spinatdrivning</sp>. De bedste Varieteter til
Drivning er <sp>Victoria</sp>, <sp>de Gaudry</sp> og
<sp>Viroflay</sp>, der alle er ret bredbladede og smukt grønne,
især den førstnævnte, der imidlertid er mere
modtagelig for Angreb af Skimmelsvamp og Meldug
end de to andre Sorter og derfor egner sig bedst til
lidt senere Drivning. Man kan saa Spinat i
halvvarmt Hus paa meget lys Plads, ikke for langt fra
Glasset, allerede i Novbr. Maaned, men da Planterne
vokser meget langsomt i den mørke Del af Aaret,
er Produktet ikke tjenligt til Brug før de sidste
Dage af Februar eller Begyndelsen af Marts.
Kulturen bliver derved ret bekostelig, især naar man
betænker, at Spinaten ved Kogning svinder saa
betydeligt ind, at der skal en ret stor Mængde Blade
til, blot for at faa nogle faa Skefulde. Har man
Plads i et Hus, der alligevel skal holdes fyret, er
Udgiften til Frøet jo imidlertid omtrent lig Nul,
og ved Salg af Spinaten saa tidlig paa Aaret tør
man gøre Regning paa ret høj Pris. Frøet maa
helst bredsaas og dækkes derefter med et tyndt Lag
sandblandet Jord. Spiringen foregaar paa nogle faa
Dage, men Frøplanterne staar derefter meget længe
uden at skifte Blade, og er i den Tid tilbøjelige til
at faa »sorte Ben« og falde omkuld, hvad man dog
kan modarbejde ved at blande en Del Gødningskalk
i Jorden og ved at holde Luften i Huset saa
nogenlunde tør ved lidt stærkere Fyring og en passende
Ventilation. Ved Afhøstningen skæres Planterne af
lige over Jorden og sættes i Smaakasser med
Bladene opad. Ved Drivning i Bænk anvendes Spinaten
sikkert mest som Bikultur; man kan f. Eks.
benytte Pladsen mellem Planterne i et
Blomkaalsvindue, hvor Luft og Varme passer godt for Spinaten
og hvor den kan naa at blive færdig, inden
Blomkaalsbladene dækker Jorden i Vinduerne.
Pasningen bestaar da i at holde Vinduet trit for stærk
Damp fra Gødningen ved at stikke en lille Pind
mellem Vinduet og Karmen, og senere hen paa
Foraaret sørge for en passende Lufttilførsel.
Vandingen indskrænker sig til en Overbrusning foroven i
Vinduerne, den nederste Halvdel holder sig næsten
vaad nok, undtagen i Solskin og Blæst. Ved
Saaning i Februar tager Udviklingen 6-8 Uger, i
Marts c. 6 Uger, og man kan derefter beregne,
hvor ofte man bør tilsaa ny Vinduer for at have
en jævn Forsyning. Mus æder meget gerne
Spinatfrø og graver det op af Jorden, naar det er saaet,
hvorfor det kan anbefales at anbringe Musefælder
i Hjørnerne af Bedene straks efter Tilsaaningen,
ligesom efter Radissaaning.
S. B.

<sp>Spinat til Frøavl</sp>. Etaarig. Sorterne
krydses let, men næppe med andre dyrkede eller
vildtvoksende Arter af Slægten. Blomsterne er tvebo.
Hanplanterne skyder gerne Blomsterstænglerne
noget tidligere tilvejrs end Hunplanterne og visner
snart efter Afblomstringen. Dyrkningen ret let og
sikker; foretrækker let muldet, gødningskraftig,
noget fugtig Jord, hvis man ikke bruger
Efteraarssaaning; thi dertil maa den ikke være for
fugtig, da Planterne saa overvintrer daarligt. Særlig
lun Vokseplads unødvendig. Saaningen kan ske
enten sidst i Aug. til første Uge af Septbr., hvorefter
Smaaplanterne overvintrer paa Blivestedet uden
nogen Dækning eller maaske med lidt Opkamning
langs Siderne; lykkes i Reglen godt i almindelige
Vintre; men der er dog nogen Forskel paa
Sorternes Haardførhed. Eller Frøet saas om Foraaret, saa
snart Jorden falder godt — i begge Tilfælde i
Rækker med 30-40 cm Afstand (til Haandhakning)
eller 50-60 cm (til Hestekraft). Frøet lægges 2 cm
dybt, 100 gr til 125 m Række eller 15-20 kg til
1 ha. Radrenses længst muligt. Udtyndes maaske
til 8-10 cm. Naar Planterne er store nok, udskydes
de uægte (som kan bruges til Salg) og
Stamplanter med særlig fyldig og typisk Bladmasse
mærkes. Senere, saa snart Hanplanterne viser Blomster,
bør en Del af disse Planter fjernes (kan opfodres),
da oftest et langt ringere Antal er nødvendig til
Bestøvningen, og de ellers tærer unødvendigt paa
Hunplanternes Bekostning og kun er til Ulejlighed
og Fyld ved Høst og Tærskning. Ved Modningen
bliver Planterne gulbrune og Frøene graalige; efter
Septemberudsæd sker det gerne i Juli-først i Aug.;
den foraarssaaede modnes gerne 2-3 Uger sildigere.
Høstes, naar de nederste Frø er modne, selv om de
øverste endnu er grønlige, men dog ikke for
tidligt, da Spireevnen saa bliver lav; skæres af med
Le eller Maskine, bindes i Smaaneg, der stilles i
Spids- eller Langhobe til Vejring i 10-14 Dage.
Tærskes med Plejl eller Maskine og soltørres paa
Sejl eller paa Loft i Træk og tyndt Lag med
hyppig Kastning. Godt Frø holder Spireevnen i 3-4
Aar; spirer i Løbet af 8-10 Døgn, med 65-70 pCt.
100 gr = c. 10,000 Frø. <sp>Knoporme</sp>,
<sp>Agersnegle</sp> og <sp>Smælderlarver</sp> kan skade en
Del. <sp>Sorte Bladlus</sp> kan blive ødelæggende i
tørt Vejr, og der maa da snarest sprøjtes med
Tobaksvand. Forskellige Fugle efterstræber Frøet
og ældre Frø suges ofte slemt af <sp>Frømider</sp>.
En god Middelhøst er c. 15-1800 kg pr. ha.
H. G—m.

<sp>Spinat</sp>. <sp>Anvendelse:</sp> Bladene afribbes,
koges, hakkes og stuves i Fløde eller Mælk.
Anvendes som Gemyse til Kødretter, som selvstændig Ret
med blødkogte, overskaarne Æg og ristet Brød.
Anvendes ogsaa til Spinatsuppe, Budding o. l. Se
<sp>Henkogning</sp>, <sp>Tørring</sp>.
M. L.
</chapter>

<chapter name="Spinatskimmel">
<b>Spinatskimmel</b> (Peronospora effusa) danner et
graaviolet Skimmellag paa Undersiden af
Spinatbladene. Sygdommen bekæmpes ved Sprøjtning med
Bordeauxvædske straks ved Angrebets allerførste
Begyndelse og een eller flere Gange senere, med c.
14 Dages Mellemrum. Desuden maa Melde og
Gaasefod bortluges fra Haven eller dog fra
Spinatbedenes Nærhed.
F. K. R.
</chapter>

<chapter name="Spindere">
<b>Spindere,</b> spinnare (s.) (Bombycidæ), er klodset
byggede Sommerfugle, hvis Krop ofte er
paafaldende rigt haarbeklædt. Ogsaa Larverne udmærker
sig ved stærk Haarbeklædning. En af de mest
karakteristiske Spindere er den saak. Abrikosspinder
(Orgyia antiqua L.), der stundom er almindelig paa
Frugttræer. Hannen har gulbrune Vinger med en
lille hvid Plet paa hver Forvinge; Hunnen er graa,
meget klodset bygget og aldeles vingeløs. Larverne
forpupper sig i en tynd Kokon i f. Eks.
Grenvinkler. Leverer Puppen en Hun, lægger denne paa
Kokonens Yderside en rig Samling hvidgule Æg.
Larverne bærer paa Ryggen fire gule,
opretstaaende Haarknipper samt desuden i For- og
Bagenden og paa Siderne lange Pensler af i Spidsen
fortykkede Haar. Paa Grund af deres ejendommelige
Udseende plejer man i Sverrig at kalde disse
Larver »Børstenbindere«. Arten har ringe økonomisk
Betydning. Hertil hører ogsaa Ringspinderen,
Birkespinderen m. fl. Se disse.
A. T.
</chapter>

<chapter name="Spindemider">
<b>Spindemider,</b> spinnkvalster (s.) (Tetranychus) er
mikroskopisk smaa Spindeldyr, grønne, gule eller
røde, med 8 Ben (som fuldvoksne) og oval,
børsteklædt Krop. Alle spinder meget tynde Væv over
de Plantedele, paa hvilke de lever. De overvintrer
som Æg, der er halvkugleformede, blodrøde og
prydede med fra Centrum radiært udstraalende
Rifler. I Diameter er de kun c. 1/2 mm, men trods
deres Lidenhed opdages de i Reglen let som Følge
af deres Farve og Talrighed paa unge Skud,
Frugtsporer o. s. v. I Sommerens Løb udvikles flere
Generationer; talrigst er Dyrene i tørre Somre.
Spindemiderne er af stor økonomisk Betydning, idet de
udsuger de grønne Dele, som hurtigt gulner. De
forekommer paa en meget stor Mængde Vækster,
saavel træ- som urteagtige. Paa allehaande
Frugttræer lever Paratetranychus pilosus C. & F., paa
mange Løvtræer Tetranychus telarius L., den
»almindelige (?) Spindemide«, og paa Urter, f. Eks.
Agurker, Meloner, Bønner m. fl., samt i Væksthus
Tetranychus althææ v. Hanst, hvilken sidstnævnte
maaske er den i al Almindelighed og økonomisk
vigtigste Art. Mod Spindemider kan man med
Fordel anvende Sprøjtning med nikotinholdige
Vædsker, Svovlkalkvædske m. m.
A. T.
</chapter>

<chapter name="Spindemøl">
<b>Spindemøl</b> se <sp>Snareorme</sp>.
</chapter>

<chapter name="Spinnare">
<b>Spinnare</b> (s.) se <sp>Spindere</sp>.
</chapter>

<chapter name="Spinnmalar">
<b>Spinnmalar</b> (s.) se <sp>Snareorme</sp>.
</chapter>

<chapter name="Spinnkvalster">
<b>Spinnkvalster</b> (s.) se <sp>Spindemider</sp>.
</chapter>

<chapter name="Spiring">
<b>Spiring.</b> Naar visse Forhold er til Stede, nemlig
en passende Varmegrad, Fugtighed og Lufttilførsel,
vil levende Frø sædvanlig begynde at spire, det vil
sige, Kimen vaagner af sin Dvale og fortsætter sin
Udvikling til en fuldtudviklet Plante. I
Almindelighed kommer Kimroden først frem ved
Spiringen, dernæst Kimstænglen og til sidst Kimbladene.
For at Frø kan spire, maa de ikke alene være
levende, men det er ogsaa nødvendigt, at de ikke er
i Hvile og ej heller maa de være »haarde«, det
vil sige forsynet med en haard Frøskal,
hvorigennem Vandet ikke kan trænge. Haarde Frø udgør
ofte mange pCt. af forskellige Bælgplanters Frø.
Knolde, Løg, Roer og Sporer behøver ligeledes
Varme, Fugtighed og Lufttilførsel for at træde ud af
deres Hviletilstand, altsaa for at spire; i
Begyndelsen bør dog Fugtigheden kun være sparsom for de
tre førstes Vedkommende. Den til Frøets Spiring
fornødne <sp>Varme</sp> afhænger af vedkommende
Plantes Natur og Hjemsted. Mange af vore
Ukrudtsplanter spirer allerede ved en Temperatur lidt over
Frysepunktet, medens de fleste tropiske Planters
Frø kræver en Varme paa over 16 ° C. Er
Varmen for lav eller alt for høj, kan Frøet ikke spire;
ved de lavere Varmegrader spirer det langsomt og
ofte daarligt, ved de højere hurtigere; som Følge
heraf vil Spiringstemperaturen for hver enkelt
Plante have et Minimum, et Maksimum og et
Optimum, ved hvilket sidste Frøet spirer hurtigst.
Den for de unge Planters Trivsel bedste
Spiringstemperatur ligger imidlertid noget lavere end
Optimum. Næsten alle Arter Frø kan, naar de
langsomt udsættes for aldeles tør Varme, taale henved
100 ° C. uden at tage Skade, hvilket har Betydning
ved at dræbe Insektæg og Larver. Er Varmen
derimod fugtig, taaler Frø sædvanlig kun 55 ° C.,
en Varmegrad, der netop ofte anvendes ved
Afsvampning af Frø. Sædvanligvis bør Frøet
tildeles en lidt højere Spiringstemperatur, end selve
Planten kræver til sin Vækst, Jordvarmen ved
Saaning af Frø af Planter fra koldere Egne bør
saaledes omtrentlig være 10-12° C., til Planter fra
tempererede Egne 15-20 ° C. og til tropiske
Planters Frø c. 25 ° C. <sp>Lyset</sp> virker hemmende paa
Spiringen, hvorfor man ogsaa foruden ved det
dækkende Jordlag ofte udelukker Lyset paa anden
Maade, til Spiringen er i Gang (se Saaning).
Sporer saas dog ovenpaa Jorden, da de kræver noget
Lys. Uden en vis <sp>Fugtighed</sp> spirer Frøet ikke,
og Spiringen begynder med, at Frøet opsuger Vand
og derved svulmer op; ved Vandets og Iltens
Indvirkning paa Frøets Oplagsnæring omdannes nu
denne til Næring for Kimen, der da begynder at
vokse. En jævn Jordfugtighed er heldigst for
Spiringen, hvorimod en stor Vandmængde i Jorden
gør denne kold og udelukker Luften, hvilket
hemmer Spiringen eller ødelægger Frøet. Da <sp>Ilt</sp> er
nødvendig for Spiringen, maa Luften have Adgang
til Frøet; man maa altsaa af denne Grund ikke
tildække det med for tykt et Lag Jord. Ofte
opgraves Frø, der har ligget dybt i Jorden i
Aarhundreder uden at spire paa Grund af Mangel paa Ilt,
disse vil da spire i Mængde, naar de kommer op
til Overfladen. Foruden de ovennævnte for
Spiringen nødvendige Faktorer, har det vist sig, at ogsaa
Frost for visse Frøs Vedkommende er nødvendig
eller i alt Fald særdeles befordrende for en god
Spiring, og endelig kan Orchidéfrø kun spire under
Medvirkning af Arter af Svampeslægten
Rhizoctonia. Varigheden af Frøenes Spireevne er meget
forskellig, men retter sig ogsaa meget efter
Opbevaringsmaaden; smaat Frø bevarer sædvanlig
Spireevnen længere end stort Frø. Jo ældre Frøet er,
des svagere bliver Spireevnen. Adskilligt Frø, der
spirer straks, naar det saas lige efter Modningen,
vil, naar det gemmes tørt blot nogle faa Maaneder,
ligge lang Tid, ofte c. 1 Aar efter Udsæden, uden
at spire. Der er ofte stor Forskel paa
Spiringstiden af de enkelte Frø, endog ved en Udsæd af
samme Art og Høst, hvilket sikkert skyldes
Frøenes forskellige Udviklingsgrad. Frø, som behøver
længere Tid og megen Fugtighed for at spire, f.
Eks. af Gulerødder, Rødbeder og Ærter,
<sp>udblødes</sp> ofte først i Vand i et varmt Rum, til Spiren
netop viser sig. Frø med haard for Vand vanskelig
gennemtrængelig Frøskal ligger lang Tid, ofte 2-3
Aar i Jorden, før de spirer, hvilket særlig paa
Friland er til megen Besvær. Man anvender
derfor følgende Fremgangsmaader for at forkorte
Tiden og for ikke at optage Pladsen saa længe. En
<sp>mekanisk Behandling</sp> af Frøskallen,
nemlig Skrabning, Filen, Slibning eller Gnidning med
Sand, der gør den tyndere, saa Vandet lettere
opsuges, anvendes f. Eks. ved Canna, Albizzia og flere
Leguminoser. At overhælde Frøene med
<sp>kogende Vand</sp> og lade dem staa deri og afkøles har
ved saadanne Frø en lignende Virkning. Ved
haardskallede, langsomtspirende Frø af Træer og Buske
anvendes <sp>Nedkuling</sp> (se d. A.).
G. B.
</chapter>

<chapter name="Spiringsbestemmelse">
<b>Spiringsbestemmelse.</b> Naar man vil vide, om
en Frøvare er spiredygtig, foretager man S. Denne
udføres paa forskellig Maade efter Frøarternes
Ejendommeligheder. Som bekendt findes der i de
forskellige Lande Frøkontrolanstalter, der udfører
saadanne Undersøgelser; mellem disse Anstalter er
<sp>Statsfrøkontrollen</sp>, Fjords Allé 15,
København V. den ældste, og vistnok for Tiden den
Anstalt, hvor der udføres det største Antal Analyser
aarlig. Ved Statsfrøkontrollen undersøges
Spireevnen ved, at der aftælles 300-600 ægte, praktisk
talt ubeskadigede Frø af den Prøve, der indsendes
til S. Indeholder Prøven fremmede Bestanddele,
som Ukrudtsfrø eller andre fremmede Frø,
beskadigede Frø og andet »Affald«, maa man lade
udføre en særlig <sp>Renhedsbestemmelse</sp>, hvis
man vil vide, hvor meget der er og hvoraf disse
fremmede Bestanddele bestaar. De aftalte Frø
lægges i Reglen til Spiring i Grupper paa 100;
de fleste smaakornede Frøarter som Kaal,
Gulerod, Pastinak, Persille, de fleste Blomsterfrø o. l.
lægges paa det Jacobsenske Spireapparat, hvor
Frøene ligger paa et fugtigt Filtrerpapir, i Lys, idet
hver 100 Frø dækkes med en lille Glasklokke;
Temperaturen er 17-25 ° C., højest midt paa Dagen,
som i Naturen. Ærter, Bønner o. l. større Frø
lægges i fugtigt, rent Strandsand i Lerskaale ved
Stuetemperatur (c. 17 ° C.); Rødbeder og enkelte
andre større Frø indpakkes i Portioner paa 50 i
fugtigt Filtrerpapir; 4 saadanne Portioner nedlægges i
et stort cylindrisk Ølglas, hvori der forneden er en
Glasblok og et 8-dobbelt Lag Filtrerpapir og samme
Lag over, hvilket daglig dyppes i varmt Vand.
Glassene indsættes i en Termostat, hvor
Temperaturen holdes mellem 20-30 ° C. Det gælder om at
give Frøene gode og altid <sp>ensartede</sp>
Spiringsbetingelser, naar der skal udøves en sikker
Kontrol. Spiringsundersøgelsen afsluttes efter et
bestemt Antal Dage (f. Eks. 10 Dage for Kaal og
andre Korsblomstrede samt for Ærter, Bønner o. l.,
14 for Gulerod og Pastinak og mange andre, 20-30
for langsommere spirende Frøarter). Naar omtrent
1/3 af den fastsatte Spiretid er forløbet, undersøges
Spiringens Forløb første Gang; de spirede Frø
optælles og fjernes, de tiloversblevne, endnu friske
Frø lægges til Spiring i eller paa nyt, rent
Materiale. Gennemsnittet af Resultaterne af
Undersøgelserne i dette kortere Tidsrum kaldes
»Spirehastighed«, fordi man derigennem faar Oplysning,
om det er en hurtig og kraftig eller trægt (ofte
gammel) spirende Frøvare, hvad der har den
største praktiske Betydning, da langsomt spirende Frø
i Reglen spirer daarligt og uregelmæssigt i
Haven, og derfor giver en tarveligere Plantebestand.
Gennemsnittet af Resultaterne af S. i den hele
Spiretid kaldes <sp>Spireevne</sp> (af det rene Frø).
Vil man blot have en orienterende S., kan man
aftælle f. Eks. 100 Frø som en Gennemsnitsprøve af
Frøpartiet og tilvejebringe de rette
Spirebetingelser for Frøet, passende Varme og Fugtighed,
Adgang for Luft (Ilt), og for enkelte Arter ogsaa
Lys, ved at lægge Frøet til Spiring i et opvarmet
Værelse (17-18 ° C.) paa fugtigt Filtrerpapir, Vat,
Flonel eller lignende, som kan holde paa
Fugtigheden. Passende fugtigt Sand eller fin,
ukrudtsfri Havejord kan ogsaa særdeles vel benyttes til
S., særlig for større Frøsorter. Frøene trykkes
ned i Sandet eller Jorden uden anden Dækning end
en Glasplade over den Urtepotte-Underskaal, hvori
Frøene er lagt; der maa vandes hver eller
hveranden Dag med en Sprøjte, der fordeler Vandet fint.
D-P.
</chapter>

<chapter name="Spiræa">
<b>Spiræa</b> (Rosaceæ), haardføre Buske. Slægten
Spiræa indbefatter nogle af vore mest værdifulde
Prydbuske. De fleste Spiræa er lave, indtil 1 m,
eller mellemhøje, 1-2 m, Buske, kun enkelte naar
en endnu større Højde. Deres Værdi som
Prydplanter betinges væsentligst af Blomsterne, og i
Henseende til disse er Slægten meget formrig. En stor
Del af Arterne har smaa, hvide Blomster i smaa,
sidestillede Halvskærme, og ved deres store
Blomsterrigdom, med de slanke, ofte bueformet bøjede
Grene ganske bedækkede af Blomster, hører disse
Arter til de smukkeste af vore Prydbuske først
paa Sommeren. Andre af Arterne bærer deres
Blomster i anselige endestillede Halvskærme eller i
endestillede store Toppe; de fleste af disse
blomstrer i den egentlige Sommertid, og mange af dem
fortsætter Blomstringen til helt ud paa
Eftersommeren, en Egenskab, der gør dem særlig
værdifulde, da Udvalget af blomstrende Buske paa den
Aarstid er forholdsvis lille. Foruden nogle med
hvide Blomster har en Del af disse sidstnævnte
røde Blomster i forskellige Afskygninger.
Nedennævnte er et Udvalg af de mest bekendt Arter og
Varieteter og alle meget værdifulde. <sp>S. alba</sp> Du
Roi., Nordamerika; mellemhøj. Blomstrer fra sidst
i Juli gennem Aug. med hvide Blomster i
endestillede, anselige, bredt pyramideformede Toppe.
<sp>S. albiflora</sp> Miq. (S. callosa Thunb. v. alba),
Japan. Blomstrer fra sidst i Juli eller først i Aug.
og næsten hele Sommeren ud med smaa, hvide
Blomster i endestillede, tætte Halvskærme. <sp>S.
arguta</sp> Zabel., Bastard. En lav eller mellemhøj,
sirlig Busk, som blomstrer i Maj med hvide
Blomster i sidestillede, ganske smaa Halvskærme langs
ined de bueformede overhængende Grene. <sp>S.
ariæfolia</sp> Sm. (Holodiscus discolor Maxim.),
Nordamerika. En meget høj Busk med sirlig
hængende Grenstilling og i sidste Halvdel af Juli smaa,
gullighvide Blomster i meget store, stærkt
forgrenede og løstbyggede, overhængende Toppe. <sp>S.
Blumei</sp> G. Don., Japan, mellemhøj. Blomstrer
i Juni med hvide Blomster i sidestillede, smaa,
tætte Halvskærme. <sp>S. bracteata</sp> Zabel., Japan.
En mellemhøj, meget smuk Busk, som blomstrer
i Juni med smukke, forholdsvis store, hvide
Blomster i sidestillede, anselige, tætte Halvskærme.
<sp>S. Bumalda</sp> hort., Bastard. En meget smuk,
lav og tæt Busk, som blomstrer fra sidst i Juli
gennem Aug. og længere med smukke
karminrosarøde Blomster i endestillede, store, flade
Halvskærme. Af dens Former fremhæves <sp>S. B.
Anthony Waterer</sp>, meget smuk med mørkere
karmesinrøde Blomster i store Halvskærme. <sp>S.
cana</sp> Waldst. & Kit., Sydøsteuropa. En sirlig,
lav Busk med ganske smaa, graagrønne Blade. Den
blomstrer i Juni med smaa, hvide Blomster i de
sidestillede, ganske smaa Halvskærme. <sp>S.
canescens</sp> D. Don., Himalaya. Mellemhøj med
smaa, rund-ovale Blade. Den blomstrer i Juli med
smaa, hvide Blomster i sidestillede, smaa, tætte
Halvskærme. <sp>S. cantoniensis</sp> Lour. (S.
Reevesiana Lindl.), Japan, mellemhøj. Blomstrer i Juni
med hvide Blomster i sidestillede, smaa, tætte
Halvskærme. Varieteten <sp>S. c. fl. pleno</sp> har
store, tæt fyldte Blomster. <sp>S. chamædryfolia</sp>
L. (S. ulmifolia Scop.), Østeuropa, Sibiren. En
smuk, mellemhøj Busk, som blomstrer i Maj-Juni
med forholdsvis store, hvide Blomster i smaa, tætte
Halvskærme. <sp>S. decumbens</sp> Koch.,
Sydøsteuropa. En ganske, lav, nedliggende Dværgbusk,
som blomstrer i Juli med hvide Blomster i
endestillede, anselige Halvskærme. — <sp>S. Douglasii</sp>
Hook., Nordamerika, mellemhøj. Blomstrer fra
sidste Halvdel af Juli gennem Aug. og længere med
karmin-rosarøde Blomster i endestillede, lange,
smalt pyramideformede, tætte Toppe. <sp>S. eximia</sp>
hort., Bastard, mellemhøj. Blomstrer fra sidst i
Juli gennem Aug. med karmin-rosarøde Blomster
i endestillede, anselige, pyramideformede Toppe. <sp>S.
expansa</sp> Wall. (S. bella Sims.), Himalaya. En
meget smuk, mellemhøj Busk, som blomstrer fra
sidst i Juli gennem Aug. og længere med
rosarøde Blomster i endestillede, store, flade
Halvskærme. <sp>S. hypericifolia</sp> L.,
Orienten, Sibirien. En mellemhøj,
sirlig Busk, som blomstrer i
Maj-Juni med smaa, hvide Blomster i
sidestillede, ganske smaa, tætte
Halvskærme. <sp>S. japonica</sp> L. fil.
(S. callosa Thunb.), Japan. En
meget smuk, lav Busk med rødlige
unge Blade. Den blomstrer fra
sidste Halvdel af Juli, gennem Aug.
og længere med smukke,
mørkkarmin-rosarøde Blomster i
endestillede, store, flade Halvskærme.
Af dens Varieteter fremhæves: <sp>S. j.
atrosanguinea</sp> med
mørkerøde Blomster og <sp>S. j. superba</sp>
med lysrosarøde Blomster i store
Halvskærme. <sp>S. lævigata</sp> L.
(Sibiræa l. Maxim.), Sibirien. En
mellemhøj Busk, i Udseende og
Vækst en Del forskellig fra de
andre S. Den blomstrer i Juni med
temmelig uanselige, hvidlige
Blomster. <sp>S. latifolia</sp> Borkh.,
Nordamerika, mellemhøj. Blomstrer i
Juli gennem Aug. med rødlig-hvide
Blomster i endestillede, anselige,
bredt pyramideformede, tætte
Toppe. <sp>S. Lindleyana</sp> Wall. (Sorbaria L. Maxim.),
Himalaya. Mellemhøj eller høj, kraftigvoksende
Busk. Sammen med S. sorbifolia og enkelte
andre, her ikke nævnte Arter henføres denne af
nyere Botanikere til en egen Slægt, Sorbaria. I det
ydre adskiller de sig ogsaa betydeligt fra de
andre Spiræa, især ved deres store, hos denne meget
store, finnede Blade. Den blomstrer i Aug. med
smukke, hvide Blomster i endestillede, meget store,
stærkt forgrenede, pyramideformede Toppe. <sp>S.
media</sp> Schmidt., Sydøsteuropa, Sibirien,
mellemhøj. Blomstrer først i Juni med hvide
Blomster i sidestillede, smaa, tætte Halvskærme. <sp>S.
Menziesii</sp> Hook., Nordamerika, mellemhøj.
Blomstrer fra sidst i Juli gennem Aug. og
længere med karminrosarøde Blomster i endestillede,
store, pyramideformede Toppe. <sp>S. opulifolia</sp>
L. (Physocarpus o. Maxim.), Nordamerika.
Mellemhøj eller høj, bred og tæt Busk med temmelig store,
brede, lappede Blade. Den blomstrer i Juni med
smukke, anselige hvide Blomster i sidestillede,

<img>Spiræa Lindleyana.</img>
halvkugleformede, tætte Halvskærme. De oppustede,
rødbrune Bælgkapsler, der Resten af Sommeren
bedækker Busken, forøger dens Værdi som Prydbusk.
Varieteten <sp>S. o. aurea</sp> har gule Blade. <sp>S.
prunifolia</sp> Sieb. & Zucc., Japan, Kina, mellemhøj.
Blomstrer i Juni med hvide Blomster i sidestillede,
smaa Halvskærme. Selve Arten dyrkes kun
sjældent, hvorimod den fyldtblomstrede Varietet <sp>S. p.
fl. pleno</sp> hører til de almindeligt dyrkede og
smukkeste Spiræa, med tætfyldte, hvide Blomster.
<sp>S. salicifolia</sp> L., Europa, Asien, Nordamerika.
Ogsaa almindelig forvildet hos os. En mellemhøj,
stærkt Rodskud skydende Busk, som blomstrer i
Juli og Aug. med hvide eller lys-rosarøde
Blomster i endestillede, pyramideformede, tætte Toppe.
<sp>S. sorbifolia</sp> L. (Sorbaria s. A. Br.), Japan,
mellemhøj med store finnede Blade. Blomstrer i
Juli med smukke, hvide Blomster i endestillede,
store, pyramideformede Toppe. <sp>S. Thunbergii</sp>
Sieb., Kina, Japan. Lav, sirlig og fintløvet Busk.
En af de tidligst blomstrende, April-Maj, med smaa
hvide Blomster i sidestillede, ganske smaa
Halvskærme. <sp>S. tomentosa</sp> L., Nordamerika,
mellemhøj. Blomster fra sidst i Juli gennem Aug. og
længere med rosarøde Blomster i endestillede, lange,
pyramideformede, tætte Toppe. <sp>S. trilobata</sp> L.,
Asien, Sibirien, lav. Blomstrer først i Juni med
hvide Blomster i sidestillede, smaa, tætte
Halvskærme. <sp>S. Van Houttei</sp> Briot., Bastard,
mellemhøj. Blomstrer i Juni med forholdsvis store,
hvide Blomster i sidestillede smaa Halvskærme.
A. B.

<sp>Anvendelse:</sp> S. er ved sin Mængde af
blomsterrige Former og disses Størrelse et lige saa
yndet som indholdsrigt Busketmateriale der taaler
vort Klima, vokser villigt og finder med Lethed
Anvendelse i store og smaa Haver; i sidstnævnte
er de saa godt som uundværlige. Ved
Anvendelsen maa foruden Hensynet til Størrelse,
Bygningsmaade, Bladvækst og Blomsterfarve tillige tages
Hensyn til Blomstringstiden, hvilken, som ovenfor
nævnt, hos nogle indtræffer tidligt paa Sommeren,
hos andre ikke før i Juli-Aug. Af begge
Afdelinger kan i nogle Tilfælde enkelte Arter og Former
med god Virkning benyttes som Hovedbestand i
mindre Busketter, til Sammenplantning i
Smaagrupper, som fremtrædende Parti af større
Busketter, eller blot mod højere Baggrund, altsaa som en
Slags Masseplantning, hvis Totalvirkning
hovedsagelig beror paa Valg af Arter og Hensynet til de
anførte Forhold. Til saadant Brug kan af
førstnævnte Afdeling benyttes de hvidblomstrede S. Van
Houttei, S. arguta og S. hypericifolia, eventuelt
ogsaa de lave S. trilobata og S. Thunbergii og for
større Forhold S. opulifolia, af den anden Afdeling
de rødblomstrede S. japonica, S. j. atrosanguinea og
de lavere S. Bumalda og særlig Anthony Waterer,
og af hvide S. sorbifolia, S. ariæfolia og, hvor
Forholdene passer, den smukke Lindleyana. Denne
kræver nemlig for at opnaa fornøden Udvikling,
eller rettere fornøden Modenhed, beskyttet Plads
med dyb, varm, næringsrig Jord, og desuagtet
blomstrer den kun meget sjældent hos os, og staar
i saa Henseende nær S. cantornensis og S. c. fl. pl.,
som begge giver smuk Vækst og Løv, men ikke
Blomster. Til blandet Brug i Busketter bestemmes
Pladsen for de lavere Arter følgelig under Hensyn
til Størrelse. Af de øvrige egner de rundtbyggede,
overhængende og bølgende Former sig bedst for
umiddelbar Forgrund, de mere opretvoksende som
S. canescens, S. chamædryfolia, S. prunifolia fl. pl.,
S. japonica m. fl. derimod lige saa godt til
Mellemrækker. Benyttes førstnævnte som
Mellemplantning, virker de bedst, naar de staar i løs
Sammenplantning, hvor de kan udvikle sig saa nogenlunde
naturligt. De egner sig ligeledes bedre end de
opretvoksende til at staa frit, en eller flere samlede,
f. Eks. S. ariæfolia, S. hypericifolia, S. Van Houttei,
S. arguta o. s. v. Den stærktvoksende S. opulifolia
taaler Skygge og er en smuk Busk til Fyld i
Busketter, Varieteten aurea kan benyttes paa samme
Maade, men har sin største Betydning paa solrig
Plads, hvor den, holdt i Form og frodig Vækst ved
Beskæring, faar sin rigeste Løvfylde og smukkeste
gulbrogede Farve, og er som saadan meget
dekorativ imod mørk Baggrund og imellem rødbladede
Buske. Af Arter med røde, topformede Blomster er
S. eximia en af de smukkeste, den bliver, som flere
af denne Gruppe, let Ukrudt i god Jord, men kan
af samme Grund, da den taaler at staa tørt,
benyttes til Beklædning af soltørre Skrænter. Det samme
kan ogsaa den almindelige S. salicifolia, der,
mærkeligt nok, ogsaa kan staa fugtigt og benyttes som
lavt Krat ved Vandløb, og endogsaa tjene som
Bunddække under høj, stammebygget Bestand paa
let, fugtig Jord, selv om den periodisk staar under
Vand. Til Brug som mellemhøj Hæk er S. Van
Houttei en af de bedste, ligesom den overhovedet
er en af de smukkeste S. Til fin, lavere Hæk kan
benyttes den fintbyggede og sirlige S. arguta, og
til ganske lav Hæk, eller vel rettere Indfatning, S.
albiflora og S. japonica superba, hvilken sidste
ogsaa kan benyttes som Bunddække paa lys Plads.
Benyttet som Hæk klippes de her nævnte efter
Blomstringen, Arter med topformede Blomster
derimod først om Foraaret. S. decumbens og S.
lævigata egner sig bedst for Stenpartier, S. cana kan
benyttes paa soltør Plads. De fleste er brugbare til
Afskæring, de smaabladede med tilsvarende fin
Blomsterbygning som S. arguta, S. Thunbergii, S.
hypericifolia, S. prunifolia fl. pl., S. canescens og
ligeledes S. expansa og de skærmblomstrede røde er
endogsaa særdeles pyntlige i Vaser, Buketter og
Kranse. Flere af de tidligblomstrende er brugbare
til Pottekultur. <sp>Kultur:</sp> S. kan for flere Arters
Vedkommende formeres ved Frø. For S. ariæfolia
er denne saa godt som den eneste
Formeringsmaade, for S. opulifolia og S. japonica den
nemmeste, og disse to formeres ofte ved Selvsaaning, naar
Moderplanterne staar i løs Jord, og de enten selv
eller deres Omgivelser giver Skyggedække for Frøet
og de unge Planter, som af sidstnævnte er meget
fine og følgelig ømtaalige for Soltørre og ligeledes
for umiddelbar Paavirkning af stærk Nedbør. Ved
kulturmæssig Udsæd paa Friland saas Frøet rettest
om Efteraaret straks efter Modning og dækkes
ganske let med Sand, S. japonica tillige med et c.
5-6 cm tykt Lag gammel Bark, som fjernes betids
om Foraaret og erstattes med afbladede Ris af
Naale- eller Løvtræ; S. opulifolia dækkes straks med
Ris om Efteraaret. I begge Tilfælde forbliver
Risene som Skyggedække om Sommeren, men
formindskes efterhaanden og fjernes ganske, naar
Planterne bliver større og skal modnes til Modstand
for Vinteren. Mindre Frøpartier af S. japonica
lønner det sig at saa i faste eller bedre i transportable
Kasser og lade Frøet spire under Glas; men uden
stærk Fremskynding, og Frøet kan for dette
Tilfælde indslaas i Sand til henad Foraaret. S.
ariæfolia saas rettest paa denne Maade og overvintres
beskyttet første Aar. Planterne prikles alle som
enaarige om Foraaret efter Studsning paa Roden
og eventuelt paa Toppen. Naar undtages S.
ariæfolia formeres de øvrige ved Rodskud, Deling,
Aflægning, ved Stiklinger af modent Træ paa Friland
eller af grønt Træ under Glas. Til Eks. formeres S.
chamædryfolia, S. trilobata og S. albiflora lettest
ved Deling paa Grund af svag Vækst, S. lævigata
og S. opulifolia aurea ved Aflægning, S. Van
Houttei ved Stiklinger af modent Træ, S. cana, S.
hypericifolia, S. sorbifolia og S. lindleyana ved
Rodskud, tilligemed saa godt som hele Afdelingen med
topformede Blomster, S. japonica med Varieteten
atrosanguinea ved Aflægning og S. expansa, S.
Bumalda samt Anthony Waterer ved Stiklinger af
grønt Træ, paa sidstnævnte Maade formeres ogsaa
S. prunifolia fl. pl., S. arguta og S. Thunbergii tæt
under Glas og bedst paa lidt Undervarme o. s. v.
Beskæring af S., for saa vidt den er nødvendig,
udføres hovedsagelig under Hensyn til
Blomstringstiden for de forskellige Arter. De
tidligtblomstrende ansætter nemlig deres Blomsterknopper allerede
om Efteraaret og beskæres derfor straks efter
Afblomstringen, medens de, der blomstrer sent paa
Sommeren, kan beskæres om Foraaret, og
Beskæring af disse bør ikke undlades, om end kun for
at fjerne de efterladte, vansirende Blomsterdele.
Udtynding er dog ofte nødvendig til Foryngelse og
ligeledes en delvis Nedskæring for at bygge og
regulere Formen, navnlig hos S. opulifolia, S.
ariæfolia og flere af de opretvoksende, som let bliver
nøgne forneden, t. Eks. S. prunifolia fl. pl. S. er
ikke vanskelige med Hensyn til Jordbund, men
udvikler sig bedst paa sollys Plads i let, nærende,
ikke tør Jord, og der er kendelig Forskel paa
Vækstens Frodighed, Blomsternes Størrelse, Farve
og Varighed, eftersom disse Betingelser er til Stede,
eller de staar magert og tørt. De er lette at
behandle, og de fleste taaler endog Omplantning som
ældre Buske, navnlig naar de nedskæres samtidig.
S. expansa er lidt ømtaalig og fryser let ned, men
skyder rask fra Grunden og blomstrer samme Aar,
dog bør den, ligesom ogsaa S. prunifolia fl. pl., have
lys, lun Plads; S. ariæfolia taaler ikke godt
Omplantning efter tre Aars Alder, S. lævigata er
noget vanskelig.
J. B.

<sp>Spiræa som Staude</sp>. <sp>S. Aruncus</sp> L.,
Mellemeuropa i fugtige Bjergskove; 1-2 m, danner
under god Behandling en meget omfangsrig Busk
af store, flere Gange delte Blade og høje Stængler
med fjerbusklignende, gullighvide Blomsterstande.
<sp>S. A. var. Kreiffii</sp> med sirlige indskaarne
Blade og lette, fjerlignende Blomster. To meget
dekorative Solitærstauder paa et noget fugtigt,
halvskygget Voksested. <sp>S. astilboides</sp> Carr.,
Japan; 40-50 cm, meget elegant med røde Bladstilke
og Stængler. Blomsterne hvide. <sp>S. a.
floribunda</sp>, der blomstrer noget tidligere og med
Held anvendes til Drivning ligesom den bekendte
<sp>Astilbe</sp> japonica; Forsommer. <sp>S.
camtschatica</sp> Pall. <sp>gigantea</sp>, Kamtschatka; indtil 2 m;
den største af de urteagtige Spiræer. Bladene er
store, haandformet fjerdelte. Blomsterne hvide i en
stor, flad Top; Sommer. <sp>S. Filipendula</sp> L.,
Europa, ogsaa i Danmark paa højere liggende Enge;
c. 60 cm. Blomsterne cremhvide i en tætblomstret
Top. En almindelig dvrket og meget smuk
Kulturform er S. F. fl. pl. med meget fintdelte Blade
og fyldte, hvide Blomster; ynder et tørt Voksested.
Disse er meget anvendelige i Binderiet; Sommer.
<sp>S. japonica</sp> Makoy, se Astilbe japonica.
Kulturformen <sp>venusta</sp> , 1 m, har purpurrosa
Blomster; Høst. <sp>S. palmata</sp> Thunb., Japan, 50-80
cm, har røde Stængler og purpurrøde Blomster.
Kulturformerne <sp>elegans</sp> og <sp>alba</sp> har
henholdsvis rosenrøde og hvide Blomster, Sommer. <sp>S.
Ulmaria</sp> L., Nordeuropa, 120 cm. Bladene er
fjerdelte, haarede paa Undersiden, Blomsterne
gullighvide. <sp>S. U. fl. pl.</sp>, fyldte snehvide Blomster. <sp>S.
U. fol. var.</sp> med gulbroget Løv. De to
sidstnævnte Arter er meget smukke Stauder for
fugtige, halvskyggede Steder. De urteagtige S. er
gamle Bekendte fra vore Haver og fortjener denne
Yndest paa Grund af deres friske, elegante Udseende
og store Nøjsomhed. Med Undtagelse af de større
Arter, der bør stilles frit, egner de sig udmærket
som Rabatplanter, og flere af dem er ogsaa
anvendelige til Afskæring og til finere Binderi. De
formeres temmelig let ved Deling, men holder ikke
af at forstyrres ret ofte. Hvor de kan gives lidt
Skygge og sval, fugtig Luft, vil man opnaa de
bedste Resultater. Jorden bør være fed, dog ikke
for bindende, og noget fugtig.
C. V. L.

For Norges nordlige Egne kan følgende
Buskspiræa anbefales: S. callosa, cana, chamædryfolia,
Billardii, salicifolia og sorbifolia. De to sidstnævnte
er især meget haardføre. De fleste Spiræa-Stauder
holder sig godt endog i Finmarken, hvor S.
Aruncus er ganske almindelig i Haverne.
N—k.
</chapter>

<chapter name="Sport">
<b>Sport</b> se <sp>Knopvariation</sp>.
</chapter>

<chapter name="Sportspladser.">
<b>Sportspladser.</b> De Sportspladser, der her kan
blive Tale om at anlægge, er: Fodbold-, Criquet-,
Croquet-, Hokey- og i Særdeleshed Tennisbaner.
Endvidere maa Børnelegepladser henregnes under
Begrebet Sportspladser. De førstnævnte fire
Spillepladser anlægges fortrinsvis med Græsdække,
sjældnere med Grus. Terrainet maa være
fuldstændigt jævnt og vandret. Jorden behandles
omhyggeligt, renses for Rødder og Sten og
trædes meget fast. Spillepladsen kan enten tilsaas
med en god fleraarig Græsfrøblanding, hvori
findes noget Hvidkløverfrø, eller den kan belægges
med gode, faste Græstørv. Er Jorden fugtig, maa
der sørges for Afdræning, som lægges med en
Hovedledning midt ad Banen, med Stikledninger,
som føres skraat fra Siderne, nedad mod
Hovedledningen. <sp>Hockey</sp>- og <sp>Fodboldbanen</sp>
maa være c. 80 X 100 m, <sp>Criquetpladsen</sp>
c. 100 m paa hver Led og <sp>Croquetpladsen</sp>
maa være mindst 20 X 30 m; til Børn kan
Pladserne være noget mindre. Tilsaaning af
Sportsplæner, se Art. Græsplæner. <sp>Golfspillet</sp>
drives paa fri Mark, paa en Græsslette, eller ved en
Strandbred, og Golfbanen fordrer ikke nogen
særlig anlægning eller pasning udover, at Græsset
holdes nede, enten ved Slaaning eller ved at
lade f. Eks. Faar afgræsse den. <sp>Tennisbanen</sp>
maa gives en særlig omhyggelig Behandling, da
Tennisspillet nu dyrkes til stor Fuldkommenhed
og de fleste Spillere er meget fordringsfulde med
Hensyn til Spillepladsens Kvalitet. Vort Klima
er saaledes beskaffent, at Græsdække til
Tennisbaner i Reglen ikke er at anbefale, da der ligger
Dug til langt op ad Formiddagen. Her skal
derfor kun omtales Anlæg af Grusbaner. Terrainet
reguleres vandret og afdrænes om fornødent; alle
fleraarige Ukrudtsrødder afpilles omhyggeligt. Er
Jorden særlig uren, kan den præpareres med
Myremalm, som faas paa Gasværkerne, eller med
et andet ukrudtsdræbende Middel. Man kommer
nu til den vigtigste Del af Arbejdet, nemlig
Anbringelsen af Makadamiseringslaget. En god
Tennisbane maa ikke være »død«, d. v. s., den skal
være ligesom fjedrende og dog saa fast, at
Spillerne ikke glider eller træder Banen op, som
Følge af de hurtige Bevægelser under Spillet. Det
bedste Materiale er smaa Kul- eller
Koksslagger; er Slaggerne for store, maa de stødes itu.
Slaggerne paalæges i et Lag af 10-15 cm efter
Jordbundens Beskaffenhed; derefter tromles med
en Tomandstromle, ikke altfor haardt og fast, og
saa paaføres Gruslaget. Det er kun faa
Grusgrave, der kan fremskaffe den
rigtige »Boldbanegrus«; det bedste Grus
faas fra Roskilde og Hedehusene, men
dog findes der ogsaa andre Steder
anvendeligt Materiale; man kan ogsaa
selv blande Ler og skarpt Grus, men
det maa da blandes meget
omhyggeligt. Gruset maa ikke være for leret,
da Banen derved let bliver for haard
og vanskelig optager Regnvandet,
ligesom den bliver for fedtet efter Regn,
det maa heller ikke være for løst, da
Banen saa lettere trædes op; Lergruset
udbredes tyndt over Slaggerne og
vandes ned. Man bliver ved med at
nedvande Grus, til Slaggerne er mættede
og derefter tromles kraftigt.
Gruslaget over Slaggerne skal være saa tyndt, som
muligt. Den sidste Afretning gives ved at
stryge Banen over med en c. 2 m lang Lægte,
som fastgøres paa Rivehovedet. Naar Banen
er færdig, foretages Opstregningen af selve
Spillelinierne. Man udmaaler først Linierne og
nedsætter et Søm i hver Ende, derefter afslaas
Linierne med en Kridtsnor; langs den derved
fremkomne Streg lægges to lange Brædder eller
Lægter med 4-5 cm Mellemrum, heri stryges med
en Pensel Kalk, som er passende fortyndet; er
Banen tør, maa man forinden Kalkningen
overbruse den langs Stregerne. Inddelingen kan
ogsaa foretages med smalle Trælister, men dette kan
ikke anbefales, da de meget let hæver sig og er
vanskelige at holde paa Plads; desuden er
Bekostningen mange Gange dyrere end med Kalk,
og endelig er det langt lettere at vedligeholde
og reparere Banen, naar man undlader at bruge
Trælister. Tennisbanens Længderetning bør være
i Nord og Syd. Spilleliniernes Maal er følgende:
de to længste Grænselinier, de »ydre Sidelinier«
er 24 m, de korteste, »Grundlinierne« er 11 m.
Pladsen er delt paa tværs over Midten ved
Nettet, der er ophængt paa Stiverne, der nedsættes
samtidig med Banens Anlægning. Stiverne, der
kan være af U-Jern, forsynet med Netstrammer,
staar omtrent 1 m udenfor Midten af hver af de
ydre Sidelinier; parallelt med, og 1,40 m
indenfor hver af disse, afsættes de »indre Sidelinier«,
disse er igen forbundet med to Linier
»Opgivningsgrænserne«, parallelle med, og i en Afstand
af 6,40 m fra Nettet, en paa hver Side. Endelig
er Opgivningsgrænsernes Midtpunkter forbundet
ved en Linie »Midterlinien«, hvorved Pladsen
deles mellem Opgivningsgrænserne og de indre
Sidelinier i fire Felter »Midterfelterne«. Stiverne
til Nettet skal anbringes saaledes, at det kan
hænge c. 90 cm højt paa Midten og 1,10 m ved
Stiverne. Udenom Spillepladsen skal strække sig
et Bælte, lige saa jævnt og fast som selve
Banen; dette Bælte maa være 6 m bredt bag
Grundlinierne og 3 m langs Sidelinierne. Dette Bælte
kan dog, hvor Pladshensyn gør det nødvendigt,
indskrænkes med indtil 1 m langs med Siderne og
indtil 2 m for Enderne. Tennisbanens normale
Størrelse er saaledes 36 X 17 m. Indhegningen af
Tennisbanen spiller en ikke uvæsentlig Rolle. Det
solideste og smukkeste Hegn er Maskinfletværk
ophængt paa V-Jernssøjler. Hegnet maa være c.
3 m højt, for uøvede Spillere noget højere for
Enderne og man kan paa en Strækning af c. 10
m paa Midten af hver Side udelade Fletværket,
men dog lade den øverste Traad løbe igennem;

<img>Tennisbane, uden Yderfelter.</img>

<img>Tennisbane set i Perspektiv.</img>
herpaa kan man lade en Vildvinsranke, eller en
anden Slyngplante, slynge sig. Nettet kan
tilplantes med Slyngroser og andre Slyngvækster,
eller man kan plante Hækplanter og espaliere
disse paa Fletværket; der kan ogsaa anbringes
Espalierfrugttræer paa Hegnet. Hvor Terrainet
tillader det, d. v. s. hvor det skraaner jævnt op
fra Banen, kan Indhegning helt udelades, idet
Skraaningerne selv giver Boldene tilbage.
<sp>Børnelegepladsen</sp> lægges paa et Sted i Haven,
hvor der er god Adgang for Sol. Pladsen, hvis
Størrelse maa rette sig efter Forholdene,
indhegnes med Hæk og belægges med Strandgrus. Skal
en saadan Legeplads være ideel, maa der opføres
en »Legestue«, et lille Træhus med en helt
lukket Stue til Ophold i daarligt Vejr og helst med
en Slags overdækket, men i øvrigt aaben
Veranda. Endvidere maa anbringes forskellige
Legeapparater: Vippe, Ballancestang, og navnlig et
Gyngestativ med Plads til Gynge, Trapez og
Ringe. Men det vigtigste er Sandkassen: Denne maa
være rigelig stor, mindst 2 X 3 m og 35-40 cm
høj. Rundt langs Overkanten lægges et bredt
Brædt som Bænk, hvorpaa Børnene kan forme
deres Sandfigurer. Større Legepladser se Art.
»Offentlige Anlæg«.
V. H.
</chapter>

<chapter name="Sprekelia">
<b>Sprekelia</b> (Amaryllidaceæ). <sp>S. formosissima</sp>
Herb.. (Amaryllis f, L.), Jakobslilje, Guatemala, en
Løgvækst med store, uregelmæssige, pragtfulde,
purpurrøde, lidt fløjlsagtige Blomster, der
fremkommer enkeltvis, sjældnere et Par sammen paa et
20-30 cm højt Skaft; Blomstringen finder Sted i
Juni-Juli og kan godt strække sig over Maaneder.
Bladene (3-6) er uanselige og udvikler sig først
senere. Af den Grund egner Planten sig bedst til
Afskæring, den enkelte Blomst kan afskaaren
holde sig frisk i 4-5 Dage. <sp>Kulturen</sp> sker
bedst paa Friland; saa snart Jorden er bekvem,
lægges Løgene forholdsvis dybt med en indbyrdes
Afstand af 20 cm i 4 Rækker paa langs ad et 1,20
m bredt Bed, der har en lun, fritbeliggende,
solbeskinnet, dog ikke for tør Plads. Jorden bør ikke
være for svær, men meget næringsrig. Først efter
endt Blomstring begynder Bladene rigtig at
udvikles, og Væksten kan ofte vedblive, lige til Frosten
indfinder sig. Hen i Oktbr. optages Løgene og
lægges til Tørring paa et luftigt og tørt Sted en 14
Dage, uden at Toppen og de tykke Rødder røres;
i Novbr. flyttes de til et varmt og tørt Sted i
Nærheden af Varmerørene, thi jo varmere og mere tørt
Løgene holdes om Vinteren, des tidligere og
rigeligere blomstrer de næste Sommer. Hen paa
Foraaret pudses Løgene, de smaa Sideløg, der kun
fremkommer sparsomt, sorteres fra for senere at
udplantes særskilt i en lettere Jord; de bliver først
blomsterdygtige efter nogle Aars Forløb. Tidlig
Fremdrivning om Foraaret kan ogsaa lade sig gøre, i
det Øjemed pottes Løgene og stilles paa lidt
Undervarme, hvorved Blomsten vil vise sig i Løbet af
en 14 Dage. Selv paa Hyacinthglas kan de
blomstre.
F. E.
</chapter>

<chapter name="Springhaler">
<b>Springhaler,</b> hoppstjärtar (s.) (Collembola) er
meget smaa, vingeløse Insekter, som ved Hjælp
af et lille gaffelformet Apparat i Bagenden kan
hoppe. De opholder sig massevis paa Jorden
blandt formuldede Plantedele, paa Træstammer
under Bark og Mos, paa fugtig Jord o. s. v. Alle
lever af muldnede Plantedele, lavt staaende
Vækstorganismer o. desl. Kun i enkelte Tilfælde har
man troet at mærke, at de gør Skade paa spæde
Urter. I Blomsterjord optræder stundom i Mængde
en lille hvid Art, Onychiurus armatus Tullb., men
den turde være ret uskyldig og kan let fjernes ved
Vanding med nikotinholdigt Vand. —
Springhaler optræder stundom pludseligt i uhyre
Mængder efter stærke Regnbyger, hoppende omkring
paa Jorden eller Vandpytterne, heraf Navnet
»Lopperegn«. Tidlig om Foraaret træffes de ofte
massevis paa Sne og Is, ikke sjælden langt ude
paa Søerne, drevne derud af Vinden. De plejer
under saadanne Omstændigheder at kaldes
»Snelopper«.
A. T.

<img>Springhaler. Stærkt forstørrede.</img>
</chapter>

<chapter name="Springvand">
<b>Springvand</b> se under <sp>Vand i Haver</sp>.
</chapter>

<chapter name="Sprøjter">
<b>Sprøjter</b> se <sp>Havesprøjter</sp>.
</chapter>

<chapter name="Sprøjtning">
<b>Sprøjtning</b> af Planter med Kemikalier, som er
opløst eller opslemmet i Vand, har i Løbet af de
sidste 35 Aar fundet en stedse stigende
Anvendelse til Bekæmpelse af skadelige Svampe og
Insekter. I mange Tilfælde kan man ved S. faa
særdeles gunstige Resultater; men det er langt
fra, at man i S. har noget Universalmiddel mod
saadanne Angreb; ofte vil f. Eks. Snylternes
underjordiske Levemaade eller Forekomst i
Planternes Indre paa Forhaand udelukke Anvendelsen
af S. I de enkelte Artikler om Plantesygdomme
vil man derfor finde angivet, hvorvidt man bør
anvende S. som Middel mod paagældende
Sygdom. De vigtigste til S. anvendte Vædsker kan
henføres til følgende Hovedgrupper (se de
enkelte Art.): 1) <sp>Kobbermidler</sp>
(Blaastensopløsning, Bordeauxvædske o. fl.). 2)
<sp>Arsenikmidler</sp> (Schweinfurtergrønt, Blyarsenat). 3)
<sp>Svovlmidler</sp> (Svovlkalium, Svovlkalk). 4)
<sp>Nikotinmidler</sp> (Tobaksafkog, forskellige
Nikotinpræparater). 5) <sp>Petroleumsemulsion</sp>.
6) <sp>Kvassiaafkog</sp>. 7)
<sp>Tjæreprodukter</sp> (Karbolineum, Lysol o. fl.). De fleste af disse
Midler kan man lave selv efter de angivne
Opskrifter; men ofte sælges der færdige
Fabriksprodukter, som kan gøre samme Nytte og er
lettere at anvende; for saadanne Sprøjtemidlers
Vedkommende maa man forlange, at Emballagen
altid angiver deres Sammensætning, og at deres
Pris staar i et rimeligt Forhold til deres Indhold
af virksomme Stoffer. Kun alt for ofte udbydes
Præparater af ukendt Sammensætning og mer
eller mindre værdiløse til ublu Priser. Ved
Tilberedning af <sp>større Vædskemængder</sp> vil
man staa sig ved at bruge koncentrerede
Opløsninger, der kan gemmes og ved Brugen blot
fortyndes; herved spares Tid, hvilket har Betydning,
naar man med kort Varsel skal foretage S.
Saaledes kan man til Bordeauxvædske bruge en 10
pCt. Opløsning af Blaasten og en 10 pCt.
Kalkmælk, der opbevares hver for sig; til Brug
fortyndes hver med 5 Dele Vand og derefter
sammenblandes de to Bestanddele. Ved større
Arbejder er det fordelagtigt at tillave Vædskerne paa
et Stillads, hvorfra de let kan løbe ned i
Sprøjternes Beholdere (Fig. 1). Ved Vandingsanlæg
eller paa anden Vis maa man drage Omsorg for,
at der altid kan skaffes Vand nok. De færdige
Vædsker maa altid <sp>sies</sp> omhyggeligt, bedst
igennem en Messingsi med c. 10-15 Traade pr. cm.
Til Udførelsen af S. anvendes <sp>Sprøjter</sp> af
følgende Hovedtyper: 1. <sp>Haandsprøjter</sp> af
sædvanlig Konstruktion (se Havesprøjter) kan
anvendes i Drivhuse o. l. mindre Kulturer; kun maa
Brusen erstattes af en Spreder, der kan fordele
Vædsken som en fin Taage som ved de følgende
Sprøjter. Man har ogsaa Haandsprøjter, der kan
anbringes i en Spand og fastholdes ved, at man
med Foden træder paa en fra Sprøjten udgaaende
Arm, der anbringes udenfor Spanden. 2.
<sp>Tornystersprøjter</sp> er de her i Landet hidtil
almindeligst anvendte Sprøjter; de er forsynede
med en Beholder, der bæres paa Ryggen og
rummer c. 15 l Vædske. Vædsken pumpes ud ved
Hjælp af en Trykpumpe, der betjenes af den ene
Haand, medens Slangen og Sprederen styres af
den anden (Fig. 2). I andre Konstruktioner
(»Automatsprøjter«) drives Vædsken ud ved
komprimeret Luft; efter at Beholderen er fyldt og
tillukket, presses der Luft ind over Vædsken til
et Tryk af 3-5 Atm., hvilket aflæses paa et
Manometer; denne Konstruktion har den Fordel, at
man har begge Hænder til Raadighed ved
Arbejdets Udførelse (Fig. 3). 3. <sp>Tøndesprøjter</sp>
bestaar af en Tønde, i hvilken der er anbragt en
kraftig Trykpumpe, som bør være forsynet med
et Røreapparat (Fig. 4). Tøndens større Rumfang
(200 l eller mere) betinger, at man kan
arbejde længere Tid, inden den skal fyldes igen,

<img>Fig. 1. Stillads til Tilberedning af
Sprøjtevædsken. I Bølgeblikhuset findes en Vandpumpe.
Den store Beholder øverst er til Vand,
Tønderne til koncentreret og fortyndet Opløsning.</img>

<img>Fig. 2. Tornystersprøjte. Eclair Nr. 1 fra
Vermorel.</img>

<img>Fig. 3. Tornystersprøjte til komprimeret Luft
(Automatsprøjte.)</img>
og derfor ikke saa hyppig skal tilbage til det
Sted, hvor Vædsken tilberedes. Tøndesprøjten
betjenes af 1 Mand, der pumper hele Tiden, og 1-2
Mand, der betjener Sprederøret eller -rørene. Den
kan være monteret paa Hjul eller med
Bærestænger eller den kan være anbragt paa en Vogn.
4. <sp>Hestekraftsprøjter</sp> er saadanne, der
er anbragte paa en Vogn, og hvis Pumpe ved en
Krumtapsforbindelse eller ved Kædetræk staar i
Forbindelse med Hjulets Akse; de egner sig kun
til S. af Kartofler og lignende lave Afgrøder.
5. <sp>Motorsprøjter</sp> anvendes i større
Frugthaver; i Nordamerika skal man kunne bruge dem
med Fordel, naar Arealet er c. 6 ha eller mere.
Beholderne er meget store (500-1500 l) og
Pumpen (med Røreapparat) drives af en lille
Benzinmotor paa 1-3 Hestes Kraft. Det hele Apparat er
monteret paa en særlig Vogn, der trækkes af 2
Heste, 1 Mand passer Heste og Maskine; 2-4
Mand betjener henholdsvis de 2-4 Spredere. Skal
høje Træer behandles, er Sprøjten forsynet med et
Stillads, hvorfra Kronens øvre Del sprøjtes (Fig. 5).
Med et saadant Apparat kan f. Eks. 3 Mand
behandle 30-40 20-aarige Æbletræer pr. Time; det
udførte Arbejde er i enhver Henseende
tilfredsstillende. 6. <sp>Trykluftsprøjter</sp> arbejder ved
komprimeret Luft, der indeholdes i Trykluftflasker,
som efter Udtømningen kan returneres og
ombyttes. Naar Ventilen er indstillet til et bestemt
Tryk (alm. 5 Atm.), holder dette sig konstant,
til Beholderen er tom. Redskabet har en
betydelig Arbejdsevne og kan være et godt
Hjælpemiddel til at skaffe Arbejdet udført rettidigt i de ofte
korte Perioder, hvor Sprøjtningen med den rette
Virkning kan foretages. — Et Forhold, som er af
største Betydning for S.s rette Udførelse, er
<sp>Trykket</sp>, der gives Vædsken; jo større Tryk, des bedre
og hurtigere Arbejde. Derfor foretrækkes i
Nordamerika de større Sprøjteformer; Tøndesprøjterne
kan med Haandkraft præstere 5-10 Atm. (70-150
Pd.) Tryk; naar Trykket er over c. 7 Atm., er
Arbejdet meget haardt for en enkelt Mand.
Motorsprøjterne yder 10-15 Atm. (150-200 Pd.) Tryk.
Enhver større Sprøjte bør være forsynet med
Manometer, saaledes at man altid kan kontrollere
Trykkets Størrelse. <sp>Beholderen</sp> er i de
mindre Sprøjter som Regel af Kobber; dette
udelukker Anvendelsen af stærke Svovlkalkopløsninger;
disse sidste kan kun bruges i Beholdere af
Messing. Til Blaastensopløsning kan ikke bruges
Jern- eller Zinkbeholdere. <sp>Træ</sp> beholdere kan
bruges til alle Vædsker. Ventiler og Slanger kan
ikke være af Kautschuk, naar der sprøjtes med
Petroleumsemulsion, Karbolineum eller lign.; i saa
Fald maa bruges Læder- eller Metalventiler og
Lærredsslanger. S. maa altid udføres i <sp>tørt
Vejr</sp>, bedst i stille Luft, aldrig i Regnvejr eller
Frost. Alle Skud, Blade, Frugter o. s. v. skal
bedækkes med Vædskehinden; men paa den anden
Side maa der ikke bruges saa megen Vædske, at
denne driver ned over Grene og Stammer eller
drypper ned paa Jorden. En meget vigtig
Forudsætning for al S. er, at den foretages i <sp>rette
Tid</sp>. Gode Resultater faas derfor kun, naar
vedkommende Havebruger ikke har mange
forskelligartede Kulturer at passe. Ved Kulturer af
Frugttræer og Frugtbuske maa det paases, at Afstanden
mellem de enkelte Individer er saa stor, at man
med Lethed kan færdes med Sprøjteapparaterne
rundt omkring dem. Endvidere er det gavnligt,
at Kronerne holdes saa vidt udtyndede, at man med
Lethed kan komme til at behandle alle Grene.
F. K. R.

<img>Fig. 4. Tøndesprøjte til lavt Tryk med
Røreapparat. Tøndens Omrids angivet ved den
punkterede Linie.</img>

<img>Fig. 5. Sprøjtning af Æbletræer med
Motorsprøjte.</img>
</chapter>
<img>Fig. 6. Trykluftsprøjte.</img>

<chapter name="Stachys">
<b>Stachys</b> (Labiatæ). <sp>S. grandiflora</sp> Benth.
(Betonica grandiflora Willd.), Lilleasien, Persien,
Staude, 30-50 cm høj; rødligviolette Blomster i
Juli-Aug. S. g. rosea, c. 30 cm høj; rosenrød.
Disse ikke videre smukke Stauder bør kun finde
Anvendelse i store Haver paa Steder, hvor Jorden
er tør, noget kalkholdig, og hvor ikke mange
andre Planter vil trives. <sp>Kultur:</sp> Formeres ved
Deling af ældre Planter og ved Frø, som saas i
Maj-Juni i kold Bænk eller Potte; naar de
opkomne Planter er tilstrækkelig store, udplantes
de med c. 30 cm Afstand. <sp>S. lanata</sp> Jacq.,
Kaukasus, Persien, Staude, anvendelig til Stenhøje
og Indfatning; 30-50 cm høj; dyrkes især for de
ganske kønne, sølvhvide, filtede Blades Skyld;
Blomsten, som er rødlig lilla, pryder ikke
Planten, hvorfor Blomsterstænglerne bør afskæres, saa
snart de viser sig. <sp>Kultur</sp> som foregaaende. De
smukkeste Indfatninger opnaar man, naar man
hvert Aar, enten For- eller Efteraar, deler og
omplanter Planterne.
L. F.

<sp>Stachys som Køkkenurt</sp>. <sp>S.
tuberifera</sp> Naudin. En af de nyere Køkkenurter for
Europas Vedkommende. Dens Hjem er Kina, og
det er dens i stort Antal under Jorden
fremvoksende Knolde, der giver den Værdi som
Køkkenhaveplante. <sp>Kultur:</sp> Knoldene lægges i April
i næringsrig, dybt bearbejdet og varm Jord i c.
10 cm dybe Riller med 5-10 cm mellem
Knoldene og c. 30 cm mellem Rækkerne. Ved
fleraarig Kultur aftager Knoldene i Størrelse
efterhaanden. Knoldene kan overvintres paa Bedene
under et saadant Dække, at man altid kan komme
til at optage dem, eller ogsaa kan de optages og
indslaas i Kælderen.
J. J. H.

<sp>Stachy</sp>. <sp>Anvendelse:</sp> Koges og spises
med rørt Smør, med Æggesauce til Fyldning af
Farsskaale o. l.
M. L.
</chapter>

<chapter name="Staldgødning">
<b>Staldgødning</b> omfatter egentlig baade den
flydende og den faste Gødning af vore Husdyr, saavel
som den indblandede Strøelse; men i
Almindelighed forstaar man ved S. dog kun de faste Dele
og ikke Urinen eller Ajlen. S.s Værdi og
Udnyttelse afhænger i høj Grad af, hvorledes den
tilvejebringes, opbevares og anvendes. Ved S.s
<sp>Tilvejebringelse</sp> søger man at opnaa et saa
stort Indhold af Kvælstof, Fosforsyre og Kali i
Gødningen som muligt (se Art. Gødning). Dette
kan kun opnaas ved at fodre med Fodermidler,
der er rige paa disse Stoffer (se Art.
Ekskrementer), og da det sædvanlig er Køerne, der leverer
Hovedparten af S., vil dennes Værdi oftest i
særlig Grad afhænge af Køernes Fodring. Som
Eksempel paa Fodringens Indflydelse skal her meddeles
følgende gennemsnitlige Indhold af Gødning, dels
fra 2 Hold kraftigt fodrede Køer, fodrede med
gennemsnitlig 21 Foderenheder, hvoraf 4 1/2 Pd.
Oliekager, og dels fra 2 Hold svagt fodrede Køer
med 13 Foderenheder, hvoraf 1 Pd. Oliekager, alt
pr. Ko daglig. Man vil af nedenstaaende Tabel se,
at den kraftige Fodring har medført en paa
Kvælstof og Fosforsyre langt rigere Gødning (baade
fast og flydende) end den svage Fodring, hvorimod
det samlede Indhold af Kali i fast og flydende
Gødning er omtrent det samme i begge Tilfælde, idet
Køerne giver 3-4 Gange saa megen fast som
flydende Gødning. Fyldefoderet: Halm, Hø og Roer,
er nemlig særlig rigt paa Kali, hvorimod
Kraftfoderet: Korn, Klid, Oliekager, særlig sidstnævnte,
er rigt paa Kvælstof og Fosforsyre. Det er
saaledes klart, at Fodringen spiller en betydelig Rolle
med Hensyn til S.s Indhold og Værdi. Men ved
Siden af de omhandlede plantenærende Stoffer
indeholder S. ogsaa en betydelig Mængde
muldgivende Stoffer, der altsaa giver Muld i Jorden
og saaledes forbedrer denne i fysisk Henseende.
Mængden af de muldgivende Stoffer i S. paavirkes
ikke væsentlig ved Fodringen. S.s
<sp>Opbevaring</sp> kan medføre Tab baade ved Fordampning
og ved Udvaskning. <sp>Tab ved
Fordampning</sp> opstaar, naar Gødningen kommer i Gæring
eller Forraadnelse, idet en Del af dens
kvælstofholdige Stoffer og muldgivende Stoffer ved
Gæringen omsættes til Luftarter, der gaar op i
Luften, ligesom naar Vandet fordamper. Gødningen
kan derved svinde meget betydelig ind, baade i
Rumfang og Vægt. Gæringen er i høj Grad
afhængig af Luftens Adgang. Jo lettere Luften kan
trænge ind i Gødningsmassen, desto stærkere vil
denne gære, desto varmere vil den blive, og desto
mere vil den tabe ved Fordampning. Det gælder

<table>
<td 4 c><sp>Kogødning efter stærk og svag</sp><br><sp>Fodring</sp>.
<td v2 c>Daglig<br>Foder<td 4 c>Gødningen indeholdt pCt.
<td c>Vand<td c>Kvælstof<td c>Fosforsyre<td c>Kali
<td><td 4 c>Den faste Gødning
<td c>21 FE.<td c>83<td c>0.36<td c>0.48<td c>0.27
<td c>13 -<td c>86<td c>0.22<td c>0.15<td c>0.13
<td><td 4 c>Urinen
<td c>21 FE.<td c>91<td c>1.80<td c>0.04<td c>1.30
<td c>13 FE.<td c>92<td c>0.84<td c>0.005<td c>1.66
</table>
altsaa om at holde Gødningsmassen tæt, saa
Luiten ikke kan trænge ind i den. Gæringen vil da
blive meget svag, men dog stærk nok til at
fremkalde en heldig Omsætning, hvorved den friske
Halm efterhaanden faar en mørkere brunlig Farve.
Jo mere Halm, der er indblandet i Gødningen,
desto lettere vil Luften imidlertid trænge ind i
den, og indeholder Halmen saa desuden opsuget
Urin, kan Tabet blive meget betydeligt, idet
Urinens kvælstofholdige Stoffer meget let omdannes
til Luftarter, Ammoniak og undertiden frit
Kvælstof. Der bør derfor ikke indblandes mere frisk
Halm i Gødningen end nødvendigt af Hensyn til
Dyrenes Leje, og Urinen bør ikke opsamles i Halm,
men i en tæt Ajlekumme. <sp>Tab ved
Udvaskning</sp> opstaar, naar Vand, der har sivet gennem
Gødningen, faar Lov til enten at synke i Jorden
eller løbe sin Vej. Værdistofferne i Gødningen er
nemlig for en stor Del opløselige i Vand. Ved
Undersøgelse af den friske, faste Gødning af
ovennævnte 4 Hold Køer fandt man, at 1/3 af det
tilstedeværende Kvælstof, 2/3 af Fosforsyren og saa
godt som alt Kaliet var opløseligt i Vand, og det
vil sige, at omtrent Halvdelen af den friske, faste
Gødnings Værdi kunde opløses og bortføres, naar
der kom Vand nok. Ved Gæringen vil
Værdistofferne i Gødningen endda blive endnu mere
opløselige. <sp>Staldgulv</sp> og Møddingbund maa følgelig
være vandtætte. For Kostaldgulvets
Vedkommende drejer det sig dog særlig om Skovlgangen (el.
Grebningen), der desuden maa have en saadan
Form, at Urinen ikke bliver staaende i Stalden,
men straks ledes ud i Ajlekummen. Urinens
kvælstofholdige Stoffer omsættes nemlig meget
hurtig til Ammoniak, der let fordamper fra
Staldgulvet og saaledes medfører baade Gødningstab
og daarlig Staldluft. <sp>Møddingstedet</sp> maa
anlægges saaledes, at overflødigt Vand saa vidt
muligt holdes borte fra Møddingen, og at det
Vand, Møgsaften, der har sivet gennem
Gødningen, ikke tabes. Tagvand og andet Udenomsvand
bør altsaa ledes udenom, og for at der ikke skal
falde mere Regn paa Møddingen end uundgaaeligt,
bør Møddingpladsen ikke være større end
nødvendigt, omtr. 10 Kv.-Alen (4 m<sup>2</sup>) pr. Ko. Bedst
var det, om der var Tag over Møddingen,
Møddinghus. Møddingen bør, saa vidt Kørselen
tillader, omgives af tætte Mure, og Bunden bør have
rigeligt Fald hen imod en Slamkiste, hvorfra den
tidsivede Møgsaft kan løbe eller pumpes over i
Ajlekummen. Gødningens Tab ved Fordampning
søges hindret ved at udelukke Luften saa godt
som muligt, og dette opnaas bedst, naar der kun
bruges lidt Halmstrøelse, helst skaaret i lang
Hakkelse, og naar man daglig lægger de
forskellige Husdyrs Gødning i tynde, jævne Lag over
hverandre paa Møddingen, helst med Kogødningen
øverst, og træder det hele godt sammen. Er
Gødningen for tør, vil den ikke falde sammen, og
den bør da vandes med rent Vand, ikke med Ajle,
men naar der fodres som sædvanlig med
Kraftfoder og mange Roer, er dette dog sjælden
nødvendigt. Ifølge Opbevaringsforsøg paa Askov
Forsøgsstation vil Gødning, opbevaret i Møddinghus
paa omtalte Maade i 5-6 Maaneder; kun tabe
omtrent 4 pCt. af sit Kvælstof, hvorimod daarlig
opbevaret S., med megen urinfyldt Halmstrøelser
ifølge tyske Forsøg (alene ved Fordampning) kan
tabe 30-40, ja undertiden endog 50 pCt. i samme
Tid.

Ogsaa under S.s <sp>Anvendelse</sp> og efter at den
er kommen i Jorden, kan den lide Tab, og det
ad de samme Veje som i Møddingen. Tab ved
Fordampning af Ammoniak begynder straks ved
Udførselen, og det er desto større, jo mere
Gødningen er gæret, jo mere tørrende og varmt Vejret
er, og jo længere det varer, inden Gødningen
bliver indblandet i Jorden. Efter at Gødningen er
udført, bør den i Almindelighed straks spredes
fint og dernæst nedfældes saaledes, at den saa
godt som muligt indblandes i Jorden, sædvanlig
dog ikke dybere end 16-18 cm. I den kolde og
fugtige Aarstid vil Gødningen vel ikke tabe videre
ved i nogen Tid at ligge spredt ovenpaa
nogenlunde flad, ikke hældende Jord; mange mener
endog at have set deres Fordel derved fremfor
straks at nedfælde Gødningen. Men i den varme
og tørrende Aarstid bør Gødningen i hvert Fald
nedfældes saa snart som muligt. Værre end at
lade den ligge spredt er det dog at lade den ligge
i smaa løse Bunker, da den her kan fortsætte
Gæringen og saaledes lide et stort Fordampningstab,
og Jorden gødes uens, idet Regnvandet fører de
lettest opløselige Stoffer fra Bunkerne ned i den
underliggende Jord. <sp>Det er navnlig de
kvælstofholdige Stoffer, der er
udsat for Tab</sp>, og det ikke blot ved
Fordampning, men ogsaa ved Udvaskning. Paa nogenlunde
lerede, muldede og merglede Jorder kan
Fosforsyren og Kaliet nemlig fastholdes eller
absorberes paa en saadan Maade, at disse Stoffer ikke
i væsentlig Grad kan udvaskes, men dog opløses
lidt efter lidt, særlig af det kulsyreholdige
Jordvand og den sure Vædske, der adskilles fra
Planterødderne, saaledes at Planterne paa denne Maade
kan optage den absorberede Næring. Kvælstoffet i
Staldgødning er for en Del til Stede som
Ammoniak, og dette Stof kan ligesom Fosforsyre og
Kali tilbageholdes af nogenlunde god Jord. De
andre kvælstofholdige Stoffer i S. er foreløbig
heller ikke særlig udsatte for Udvaskning, og de
omdannes ved Bakterievirksomhed efterhaanden til
Ammoniak. Denne omdannes endelig ved Hjælp
af Salpeterbakterier til Salpetersyre, og det er
denne, der i Form af Salpeter (Salpetersyre i
Forbindelse med Kalk eller en anden Base) er
Planternes egentlige Kvælstofnæring, men det er ogsaa
denne, der er særlig udsat for Udvaskning, hvis
der ikke er Planter til at optage den,
efterhaanden som den dannes. Den kan nemlig slet ikke
bindes eller absorberes af Jorden.
Salpeterbakterierne arbejder imidlertid kun, naar Jordvarmen
er over 5 ° C., og da desto stærkere, jo højere
Varmegraden er (indtil 37 ° C.);
Salpeterdannelsen foregaar altsaa kun paa de Aarstider, da de
voksende Planter under naturlige Forhold kan
bruge Salpeteret efterhaanden som det dannes.
Anderledes naar Mennesket gør Indgreb i
Plantelivet. Udfører man Gødning paa Helbrak om
Foraaret eller Forsommeren, vil der af Gødningens
kvælstofholdige Stoffer dannes mere Salpetersyre,
end Vintersæden kan bruge om Efteraaret, og hvad
der levnes deraf, vil for største Delen udvaskes om
Vinteren. Ligeledes vil der, naar der til
Vaarsæd føres Gødning paa nøgen Jord (eller
Stubjord) tidlig om Efteraaret, mens der endnu er
Varme i Jorden, dannes en ikke ringe Mængde
Salpetersyre, der for største Delen vil udvaskes
om Vinteren. Ved Markforsøg har det da ogsaa
vist sig, at den i Septbr. og Oktbr. udførte Ajle
giver betydelig mindre end den i Novbr. udførte,
og denne igen betydelig mindre end den, der
udføres i April. Ved Forsøg med den faste
Gødning har det fremdeles vist sig, at naar man kan
føre Gødning paa Jorden om Foraaret uden at gøre
Jorden Skade (i fysisk Henseende), vil den
Gødning, der kommer ud om Foraaret, give større
Udbytte end den, der kommer ud om Efteraaret,
og da navnlig paa lette Jorder. Stiv Lerjord kan
man dog vanskelig tilføre Gødning om Foraaret
uden at gøre Jorden Skade, og saadan Jord maa
man da gøde om Efteraaret. I Haven kan der jo
ogsaa være andre Forhold, der kræver Gødningen
udført om Efteraaret, men hvad selve
Gødningstabet angaar, saa vil dette sikkert være mindst
for den om Foraaret udførte Gødning. Naar Jorden
straks skal tilsaas eller tilplantes, bør der dog
ikke bruges helt frisk Gødning, særlig naar den
indeholder frisk Halmstrøelse, da Virkningen i saa
Fald kan blive uheldig. Gødningen bør i
Almindelighed enten i Møddingen eller i Jorden være
saaledes gæret eller omsat, at Halmen har faaet
en noget mørk, brunlig Farve, inden der saas
eller plantes paa den gødede Jord. De enkelte
Husdyrs Gødning er omtalt i særlige Artikler,
hvortil der henvises. Om Gødskningen af de
forskellige Haveplanter henvises til Artikler om
hver af disse.
N. A. H.
</chapter>

<chapter name="Stamfrøavl">
<b>Stamfrøavl</b> se <sp>Frøavl</sp>.
</chapter>

<chapter name="Stangbønner">
<b>Stangbønner</b> se <sp>Bønner</sp>.
</chapter>

<chapter name="Stankelben">
<b>Stankelben,</b> harkrankar (s.), (Tipulidæ), er en
Slags meget store Myg med overordentlig lange
og skrøbelige Ben. De er alle fugtighedselskende
Dyr og træffes derfor i størst Mængde paa
Mosejord eller andre vandsure Marker. Larverne lever
i Jorden; de er graa og fodløse. Lettest kendes
de paa Bagenden, som er mer eller mindre
afstumpet og forsynet med mer eller mindre
stjerneformigt ordnede, vorteagtige Udvækster. Over den
lille tværstillede Analaabning bemærkes to mørke
Pletter, som markerer Aanderørsmundingerne.
Nogle Arter træffes i muldrig og fugtig Havejord,
hvor de undertiden øver Hærværk paa Rodfrugter,
Rødder m. m.
A. T.
</chapter>

<chapter name="Stanhopea">
<b>Stanhopea</b> (Orchidaceæ). En stor Slægt af
kraftige Epifyter fra Central- og Sydamerika.
Blomsterne i nedhængende, udspærrede Klaser, meget
store, stærkt og herligt duftende som Frugt og
Vanille, særlig interessant og ejendommeligt
formede og ofte pragtfuldt farvede i gult, brunt og
hvidt. Af den Mængde Arter, som fra gammel
Tid dyrkes i Orchidésamlinger, bør nævnes: <sp>S.
aurea</sp> Lodd., Blomsterne guldgule med
violetbrune Pletter. <sp>S. eburnea</sp> Lindl., Blomsterne
rent gul-hvide. <sp>S. insignis</sp> Forst., Blomsterne
erêmegule med talrige purpurfarvede Pletter. <sp>S.
oculata</sp> Lindl., Blomsterne matgule med
brunviolette Punkter; <sp>var. Lindleyana</sp> hort., tæt
punkteret og plettet, almindelig. <sp>S. tigrina</sp>
Batem. og dens Varietet <sp>S. t. superba</sp> er de
mest storblomstrede og herligst duftende af dem
alle. Blomsterne indtil 20 cm store, livligt
rødbrune, tigrede med hvidgult. <sp>Anvendelse:</sp>
Alle Stanhopea er udmærket interessante og
smukke Planter for Samlinger. Nogen virkelig
praktisk Brug har man imidlertid ikke af dem.
<sp>Kultur:</sp> I hængende Kurve, som i den varmeste
Aarstid hænges ud i et luftigt og skyggefuldt
Koldhus. I Væksttiden, som ofte falder om
Vinteren, bør de hænges ind i Varmhuset og gives
rigeligt med Vand, hvorimod Planterne bør tørre
ret grundigt i Hviletiden. Se for øvrigt
Orchidékultur.
Ax. Hzn.
</chapter>

<chapter name="Stapelia">
<b>Stapelia</b> (Asclepiadaceæ), <sp>Aadselblomst</sp>,
Koldhus-Succulent fra Sydafrika. En lav Plante
med kødede, firkantede og takkede Stængler, unge
Planter bærer stundom et lille rudimentært,
affaldende Blad; Blomsten er sædvanlig stor, men
har en ubehagelig, aadselagtig Lugt, sidder ved
Basis af Stænglen; Juli-Septbr. Af de talrige
Arter fremhæves som nogle af de bedste: <sp>S.
asterias</sp> Mass., mørkviolet Blomst med gullige
Tværstriber. <sp>S. deflexa</sp> Jacq., grønlig Blomst med
brunrøde Tværstriber, i Midten baaret. <sp>S.
gigantea</sp> N. E. Br., meget stor, gullig Blomst
med uregelmæssige, rødbrune Linier, i Randen
besat med blege Haar. <sp>S. grandiflora</sp> Mass.,
lyspurpur Blomst, frynset og besat med graa Haar.
<sp>Kultur:</sp> S. formeres ved Stikning, plantes i
sandet Lerjord, iblandet Murstensbrokker og med
stærkt Dræn. Om Sommeren paa en lys og luftig
Plads; sparsom Vanding om Vinteren.
F. E.
</chapter>

<chapter name="Staphylea">
<b>Staphylea</b> (Staphyleaceæ), Blærenød, haardføre
Buske. <sp>S. colchica</sp> Stev., Kaukasus; en
opretvoksende, høj og bred, meget smuk Busk med
store, faafinnede Blade og i Maj smukke,

<img>Stapelia deflexa.</img>
anselige, hvide Blomster i lange, hængende Klaser.
Den blæreformet opblæste Kapsel er meget stor og
trespidset. <sp>S. pinnata</sp> L., Mellemeuropa,
Orienten; en høj, opret Busk med store, faafinnede
Blade og i Maj-Juni hvidlige, ikke meget
iøjnefaldende Blomster i lange, hængende Klaser. Den
blæreformede Kapsel er mindre end hos
foregaaende, rundagtig og tospidset. <sp>S. trifoliata</sp>
Payer., Nordamerika; en høj Busk med
langstilkede, anselige trekoblede Blade og i Maj lidet
iøjnefaldende, hvidlige Blomster i korte Klaser.
A. B.

<sp>Anvendelse:</sp> S. pinnata er ved Vækst og
Størrelse fortrinsvis egnet for høje Busketter, men
kan ogsaa benyttes i løs Forgrund af større
Grupper og undtagelsesvis som ganske fritstillet, idet
den ved Beskæring meget let bibringes en smuk
Form og en fyldig Vækst, og derved faar
Lejlighed til at vise sig i sin mest karakteristiske
Dragt, som nemlig fremkommer, naar den, som
ældre, hen ved og efter Løvfald er iklædt sin
Rigdom af store Kapsler. S. colchica kan for saa vidt
benyttes paa samme Maade, den er ikke saa
haardfør, men har smukkere Blomster, og begge
Omstændigheder kommer i Betragtning ved dens
Anbringelse. Det anføres endogsaa, at den, paa Grund
af Blomsterne, har Værdi til Fremdrivning i Potte.
S. trifoliata benyttes i blandede Busketter.
<sp>Kultur:</sp> S. pinnata og colchica formeres ved Frø,
som saas straks efter Modning eller indslaas i
Grus om Vinteren og saas om Foraaret, men
desuagtet ligger Frøet undertiden et Aar over i
Jorden, og det hænder, at ikke et Frø spirer.
Planterne optages som enaarige, enten om Efteraaret
og indslaas, eller om Foraaret og prikles, efter
Studsning paa Roden, i 5 Rækker paa 1,20 m
brede Bede, hvorfra de efter to Aars Forløb
udplantes i Rækker i 65 cm Afstand. S. colchica
maa som enaarig dækkes om Vinteren og prikles
paa lun Plads. De kan begge formeres ved
Aflægning og undtagelsesvis ved Rodskud, og ved disse
Formeringsmaader kommer sidstnævntes
Ømtaalighed ikke i Betragtning. S. trifoliata formeres ved
Rodskud, som den rigeligt frembringer i mager,
sandet Jord, endogsaa i en saadan Mængde, at den
oprindelige Busk undertiden gaar tabt derved. S.
pinnata kan benyttes i Skygge, men den faar
fyldigere Vækst og blomstrer rigeligere, naar den
staar i mere Lys. De taaler alle Beskæring, og
hos sidstnævnte, som ogsaa hos colchica, er denne
ofte nødvendig for at holde dem tætte forneden,
for at bygge dem fyldigere og til Foryngelse.
Disse to stiller ikke særlige Fordringer med
Hensyn til Jordbund. S. trifoliata trives derimod ikke
i leret eller sandet Jord.
J. B.
</chapter>

<chapter name="Stare">
<b>Stare</b> (s.) se Stær under <sp>Fugle</sp>.
</chapter>

<chapter name="Stassfurtersalte">
<b>Stassfurtersalte</b> er en Fællesbetegnelse for flere
Kaligødninger, se <sp>Kunstgødning</sp>.
</chapter>

<chapter name="Statice">
<b>Statice</b> (Plumbaginaceæ), Hindebæger, <sp>S.
arborescens</sp> Brouss. (S. frutescens hort.),
Teneriffa, træagtig S. for Koldhus og Stue; c. 60 cm
høj; himmelblaa Blomster i Juli-Aug. <sp>Kultur:</sp>
Formeres lettest ved Frø, som saas i Febr.-Marts
i en Blanding af Kompost-, Lyngjord og Sand.
De opkomne Planter prikles og plantes senere i
hver sin lille Potte; omplantes gentagne Gange,
naar Rødderne har fyldt Potten, i et Skift større
Potter, hvortil bruges en Jordblanding af
Kompost-, Blad- og Markjord med rigelig Tilsætning
af grovkornet Sand, og der sørges for godt
Vandaftræk. Ynder fuld Sol og rigelig Luft og kan
om Sommeren stilles paa Friland. Som ældre taber
Planterne i Udseende, og man bør derfor hvert
andet Aar sørge for ny Bestand. Ved tidlig Udsæd
blomstrer den allerede det første Aar. <sp>S.
Bonduelli</sp> i Lestib., Algier, toaarig, men dyrkes
bedst som enaarig; 30-35 cm høj; citrongule
Blomster i Juli-Septbr.; anvendelig til Rabatter og
Pottekultur, og de afskaarne Blomster i saavel
frisk som tørret Tilstand til Binderibrug.
<sp>Kultur:</sp> Frøet saas i Febr.-April i varm Bænk eller
Potte, de opkomne Planter prikles eller plantes
hver i sin Potte og udplantes sidst i Maj med
25-30 cm Afstand. Ynder tørt og solrigt
Voksested. Frøets Spirekraft 1-2 Aar; Spiringen
foregaar langsomt. <sp>S. elata</sp> Fisch., Sibirien, Staude,
anvendelig til Rabatter og Stenhøje; de afskaarne
Blomsterstængler lader sig let tørre, uden at
Blomstens Farve taber sig væsentlig, og afgiver
et udmærket Materiale til Vinterbuketter og
andet Binderibrug; 40-70 cm høj; blaalig violette
Blomster i Juli-Septbr. <sp>Kultur:</sp> Formering ved
Rodskudstiklinger og ved Rodstykker tidlig om
Foraaret samt endelig ved Frøudsæd; sidstnævnte
Maade er som den letteste at foretrække. Frøet
saas i April-Juni i kold Bænk eller Potte, de
opkomne Planter prikles og plantes senere i hver sin
Potte; udplantes det paafølgende Foraar med 40-50

<img>Statice Suworowii.</img>
cm Afstand. Ynder sandet, men ikke for mager
Jord; paa fugtige Steder tager Planten let Skade
om Vinteren, men er ellers haardfør. Vil man
tørre Blomsterne, maa de afskæres, saa snart de
er i Blomst. <sp>S. latifolia</sp> Sm., Bulgarien,
Sydrusland, Staude; 40-50 cm høj; lys graaligblaa
Blomster i Juli-Septbr. <sp>Kultur</sp> og
<sp>Anvendelse</sp> som S. elata. S. Limonium Cav. (S.
ovalifolia Poir.), Sydeuropa, Nordafrika, Staude;
30-50 cm høj; lilla-blaa Blomster med hvid Rand,
blomstrer i Aug.-Oktbr. <sp>Kultur</sp> og
<sp>Anvendelse</sp> som S. elata. <sp>S. sinuata</sp> L., Sicilien,
Nordafrika, en- eller toaarig; 30-50 cm høj;
smukke blaa Blomster i Juli-Septbr. <sp>S. s.
candidissima</sp>, hvid. <sp>Kultur</sp> og
<sp>Anvendelse</sp> som S. Bonduellii. <sp>C. Suworowii</sp>
Regel, Turkestan, smuk enaarig Sommervækst,
anvendelig til Blomsterbede, Rabatter og Afskæring;
25-40 cm høj; lange, rosa Blomsteraks i
Juli-Septbr. <sp>Kultur:</sp> Frøet saas i varm Bænk eller
Potte i Febr.-April, de opkomne Planter prikles
og udplantes i Maj med 25-30 cm Afstand. Ynder
sandet Jord og solrigt Voksested, men maa derimod
beskyttes mod for megen Regn. <sp>S. tatarica</sp>
L., Tartariet, Staude; 25-40 cm høj; rosa eller
rødlige Blomster i Juli-Septbr. <sp>S. t.
angustifolia</sp> (S. incana Bieb.) med smallere Blade og
Blomster i flere Farver. <sp>Kultur</sp> og
<sp>Anvendelse</sp> af S. t. er som for S. elata.
L. F.
</chapter>

<chapter name="Statistiske Oplysninger om Havebruget">
<b>Statistiske Oplysninger om Havebruget</b> i
<sp>Danmark</sp> falder i tre Grupper: I) Havebrugsarealets
Størrelse og Benyttelse; II) Omsætning, Ind- og
Udførsel af Haveprodukter og III)
Befolkningsstatistiske Oplysninger om Gartnerierhvervets sociale
og økonomiske Forhold. Stat. Oplysninger om
Havebruget gaar ikke langt tilbage i Tiden; Fr.
Taarups »Materialier til den danske Stats Havekulturs
Historie og Statistik« fra 1843 bærer ganske med
Urette Titlen »Statistik«, den indeholder
intetsomhelst, der efter vore Begreber falder ind under
denne Betegnelse.

I. Arealtællingen 1876 og følgende
Arealtællinger indeholder Oplysninger om
»<sp>Havearealets</sp>« <sp>Størrelse</sp>; da dette Begreb,
Haveareal, ikke er ganske nøje afgrænset, kan man
ikke gaa ud fra, at Tallene er absolut paalidelige
eller ensartede fra Tælling til Tælling, og navnlig
synes det, at Tællingen i 1912 har taget Arealer
med, som ikke tidligere har været medregnet til
Havearealer. Havearealet udgjorde:
<table>
<td>1876:<td>20,494<td c>ha
<td>1881:<td>24,916<td c>»
<td>1888:<td>28,286<td c>»
<td>1896:<td>32,844<td c>»
<td>1901:<td>36,002<td c>ha
<td>1907:<td>38,431<td c>»
<td>1912:<td>45,358<td c>»
</table>

Ved Arealtællingen i Juli 1919 er »Havearealet«
(efter en foreløbig Optælling) 40,460 ha, men som
nævnt, maa der enten her være forbigaaet visse
Arealer, eller der er i 1912 medregnet Arealer,
der ikke er henregnet til »Haveareal« ved de
øvrige Tællinger, thi en Tilbagegang kan der aldeles
ikke være Tale om. Det er Arealet for »private
Haver«, der i 1919 er opgjort mindre, nemlig
36,456 ha imod 41.287 ha i 1912, endda er
Kolonihavebevægelsen (Udstykning til Parcelforeninger
o. l.) taget saa stærkt til i de allersidste Aar (i
1919 opgives 2260 ha).

Havearealets Fordeling mellem Øerne og Jylland
er saaledes, at i 1876 udgjorde Jyllands
Haveareal kun 35 pCt. af Landets samlede Haveareal,
men i 1912 derimod 44 pCt.

Siden 1896 har man bestræbt sig for at faa
oplyst, hvorledes Arealerne udnyttes — Lysthave
eller Nyttehave — og i 1912 og 1919 har man
yderligere søgt at udsondre de til
erhvervsmæssigt Havebrug og Planteskole udnyttede Arealer.
Ved Arealtællingen i 1907 og de følgende
Tællinger forekommer der en Kolonne udenfor
»Havearealer«, nemlig »Havesager dyrket i Marken«,
og det er saaledes muligt at danne sig en
Forestilling om de Arealer, det egentlige
erhvervsmæssige Havebrug — Gartneriet — lægger Beslag paa.

Tallene viser ganske tydeligt, hvad der stemmer
med de almindelige Erfaringer, at de egentlige
Gartneriarealer i de sidste Aar ikke er bleven
udvidede (dyre Etableringsomkostninger,
Jordspekulationen omkring Byerne, mange Gartnerier er
solgt til Udstykning), medens Markkulturerne (de
grovere Grønsager) har haft let ved at udvide sig
i Overensstemmelse med de gode Konjunkturer.
Naar yderligere medregnes de store Arealer, der i
de senere Aar benyttes til Havefrøavl — 2791 ha
i 1919 — er Stigningen i Virkeligheden langt
større, thi Havefrøarealerne har tidligere, d. v. s.
før Verdenskrigen, kun haft en ringe Udstrækning.

M. H. t. den nærmere <sp>Udnyttelse</sp> af
Arealerne giver Arealtællingen ikke mange
Oplysninger; de 40 km<sup>2</sup> Handelsgartneri og Planteskole
i 1919 fordeler sig saaledes:

<table>
<td r>1680<td c>ha<td>Salgsfrugthave og Frugtplantage,
<td r>870<td c>—<td>Planteskole,
<td r>1450<td c>—<td>Blomstergartneri, blandet Gartneri,<br>Drivhus- og Bænkeareal,
</table>

Og <sp>Havefrøarealerne</sp> i 1919 fordeler sig
saaledes:
<table>
<td r>1130<td c>ha<td>Hvidkaalsfrø,
<td r>566<td c>—<td>andre Kaalsorter,
<td r>159<td c>—<td>Spinat,
<td r>263<td c>—<td>Radiser,
<td r>196<td c>—<td>Haveærter,
<td r>477<td c>—<td>andet Havefrø.
</table>

I Særdeleshed findes de til Gartneri og
markmæssige Havekulturer anvendte Arealer omkring
<sp>København</sp> — c. 2/5 af Landets samlede
Areal med den nævnte Anvendelse (1912: 961 ha
Gartneri, 51 ha Salgsplanteskole, 1386 ha
Havesager dyrket i Marken indenfor Københavns Amt).

<table>
<td><td 2 c>1907<td 2 c>1912<td 2 c>1919<td 2 c>Stigning<br>1907/1919
<td>De til Gartneri, Planteskole og Frugtplantage<br>anvendte Arealer udgjorde (afrundede Tal)<td>29<td>km<sup>2</sup><td>40<td>km<sup>2</sup><td>40<td>km<sup>2</sup><td>ca. 38<td>%
<td>Havesager dyrket i Marken:<td>25<td c>»<td>26<td c>»<td>37<td c>»<td>ca. 48<td c>»
</table>
<sp>Hvidkaalsarealerne</sp> blev i 1916 og 17
særskilt optalte af Hensyn til Eksporten; de
udgjorde henholdsvis 1990 og 1953 Tdr. Ld.; i
1916 dyrkedes desuden 238 Tdr. Ld. med
Sommerhvidkaal, saaledes at man i Krigsaarene kan
anslaa Hvidkaalsarealerne til c. 1200 ha aarligt.

Samtidig med den almindelige Arealtælling i
Juli 1919 fandt der en <sp>Havebrugs- og
Gartneritælling</sp> Sted, men da
Tællingsskemaernes Udfyldning beroede paa Frivillighed,
forblev en stor Del ubesvarede, saaledes at det
tilvejebragte Materiale næppe kan antages at omfatte
mere end 2/3-3/4 af det samlede erhvervsmæssige
Gartneri og Havebrugsareal. Tællingen omfattede
1907 Bedrifter med et samlet Jordtilliggende paa
9690 ha, hvoraf 4649 ha anvendtes til
Havekulturer og 340 ha til Veje, Hegn, Læ, Byggeplads
o. l. De 4649 ha fordeler sig saaledes paa de
forskellige Anvendelser: <sp>Blomster</sp> 178 ha;
<sp>Drivhus</sp>- og <sp>Drivbænkearealer</sp> 139 ha;
<sp>Enaarige Køkkenurter</sp> 2659 ha (bl. a. Kaal
1078 ha (Blomkaal 193), Tomater 46 ha, Agurker,
Græskar 92 ha, Knoldselleri 95 ha, Porrer 82 ha,
Peberrod 25 ha, Løg 50 ha o. s. v.);
<sp>Fleraarige Køkkenurter</sp> 343 ha (Jordbær 230
ha, Asparges 20 ha, Rabarber 93 ha; <sp>Frugtavl</sp>
610 ha (Træfrugt 263 ha, Buskfrugt 139 ha,
Blandet Frugthave 208 ha); <sp>Frøavl</sp> 177 ha
(Kaal-frø 92 ha, andet Urtefrø 88 ha, Blomsterfrø 7 ha);
<sp>Planteskole</sp> 543 ha (Frugttræer og
Frugtbuske 219 ha, Hegns-, Allé- og Skovpl. 139 ha,
Prydbuske, Roser, Stauder 185 ha).

Sammenholder man disse Tal med de tidligere
anførte for Frugtavl, Planteskole, Frøavl og
Hvidkaalsarealer, ser man straks, at det i Særdeleshed
er disse Arealer, som for en stor Del er
forbigaaet i Gartneritællingen, hvilket atter er let
forstaaeligt, da det med Undtagelse af Planteskole —
for en stor Del er Kulturer, der mere er
Landbrugskulturer end Gartnerikulturer — i Særdeleshed
gælder det Frøavlen; Blomkaalsfrøavlen er dog saa
godt som udelukkende en Gartnerkultur, men hele
Arealet udgør neppe mere end 25-30 ha.

Drivhus- og Drivbænketælling er dels
foranstaltet af »Almindelig dansk Gartnerforening« i 1910
og 1915, dels søgte Gartneritællingen i 1919
ogsaa oplyst Antallet og Arealet af Drivhuse samt
Antallet af Vinduer, men Tællingen er som nævnt
ufuldstændig.

<table>
<td v2><td 3 c>Drivhuse<td 2 v2>Varmebedsvinduer
<td c>Antal<td c>Areal 
<td>1910<td c>3157<td c>253,000<td c>m<sup>2</sup><td c>111,364<td c>Stk.
<td>1915<td c>4101<td c>393,000<td c>»<td c>141,588<td c>»
<td>1919<td c>3472<td c>367,000<td c>»<td c>126,262<td c>»
</table>

Tilbagegang er der selvfølgelig ikke Tale om
fra 1915 til 1919, men der er sandsynligvis paa
den anden Side heller ingen synderlig Stigning,
da Gartnerne i disse Aar paa Grund af de meget
stærkt stigende Materialpriser var tilbageholdende
med Nyanlæg; først i Slutningen af 1919 toges
Drivhusbyggeriet op igen, idet Gartnerne dels var
blevne kapitalstærke, dels var blevne klare over,
at de høje Priser ikke var forbigaaende. Man kan
antagelig ansætte det nuværende Drivhusareal i
Danmark til 400-450,000 m<sup>2</sup> og Antallet af
Varmebedsvinduer til 140-150,000 (ɔ: c. 300,000 m<sup>2</sup>);
Drivhusenes Anlægsværdi blev i 1915 opgjort til
7,833 Mill. Kr.

Yderligere Bidrag til Belysning af
Havebrugsarealernes Anvendelse findes i Resultaterne af
<sp>Frugttrætællingen i 1912</sp>, der fandt
Sted paa Foranledning af Statens Planteavlsudvalgs
Frugtavlsudvalg. Der fandtes paa det daværende
Tidspunkt:
<table>
<td 3 r>Antal Æbletræer<td 2 c>Pæretræer<td 2 c>Blommetræer<td 2 c>Kirsebærtræer<td 2 c>Ialt
<td>Øerne<td>1,267<td>Mill.<td>0,561<td>Mill.<td>0,704<td>Mill.<td>0,691<td>Mill.<td>3,224<td>Mill.
<td>Jylland<td>0,868<td c>»<td>0,384<td c>»<td>0,457<td c>»<td>0,502<td c>»<td>2,210<td c>»
<td>Hele Landet<td>2,135<td c>»<td>0,945<td c>»<td>1,161<td c>»<td>1,193<td c>»<td>5,434<td c>»
</table>

I Forhold til Folketallet er Odense Amt det
frugttrætætteste m. H. t. Æbler, Maribo Amt m.
H. t. Pærer og Blommer og Præstø forsaavidt
angaar Kirsebær. Sættes Antallet af Frugttrær i
Forhold til det dyrkede Areal er Bornholm Nr. 1.

II. <sp>Havebrugsproduktionens</sp>
Størrelse i Danmark kendes ikke. Det eneste Forsøg paa
en begrænset Bestemmelse heraf forelaa ved
Hvidkaalstællingen i 1916 og 17. For Omsætningens
Vedkommende foreligger dels den officielle
<sp>Handelsstatistik</sp>, der oplyser hvor mange
Haveprodukter, der ud- og indføres fra og til Danmark,
dels den københavnske <sp>Torvestatistik</sp> siden
1889, der i hvert Fald paa en udmærket Maade
viser Udviklingens Gang.

Som Helhed viser Indførselsværdien af
fremmede Havesager en Stigning i Løbet af disse fem
Aar, der flere Gange overstiger den almindelige
Prisstigning. Den mægtige Indførsel af Frugt i
1919 maa sikkert ogsaa betegnes som abnorm og
saavel for Landets almindelige Økonomi som for
Havebraget skadelig, men kan dels forklares ved
den delvise Afspærring i de foregaaende Aar for
visse Produkter (f. Eks. Bananer), dels ved en
mægtig øget Købekraft i de brede Befolkningslag
og dels ved at den hjemlige Produktion (af f.
Eks. Æbler) var under Middel. Man maa antage
— og haabe — at saa mægtige Tal som 1919
opviser, ikke paa langt nær vil blive naaet i de
kommende Aar, thi her er Tale om en Import, der
for den allervæsentligste Dels Vedkommende er
færdige Forbrugsartikler og for mange Tings
Vedkommende udprægede Luksusvarer, som saa
udmærket godt kan erstattes af hjemlige Produkter.
Netop de mere uundværlige Importvarer, der viser
ringe eller ingen Stigning (Frø,
Planteskoleartikler, Spiseløg), har under Krigen vist stor
Fremgang i Hjemmeproduktionen, saa det hjemlige
Havebrug staar faktisk mere uafhængigt af
Udlandet end før.

Ved at sammenholde Udførselsværdierne med
Indførselsværdierne lægger man Mærke til, at der
i de fire første Aar er Tale om et Eksportoverskud,
der i 1918 endog beløber sig til 19,2 Mill. Kr.,
medens der i 1919 er et Indførselsoverskud paa
10,3 Mill. Kr. — et typisk Udtryk for den
danske Handelsbalances Forskydning ved Krigens
Slutning, da den udenlandske Varestrøm fik fri Bane.
I øvrigt var det normalt før Krigen, at
Indførselsværdien oversteg Udførselsværdien af
Havesager, men det drejede sig om langt mindre
Beløb, f. Eks. i 1901 henholdsvis 3,809 og 1,336
Mill. Kr., og i 1910 var de tilsvarende Tal 3,981
og 1,732 Mill. Kr. (i de her anførte Tal er ikke
som i de ovenfor nævnte Sydfrugter medregnet)
d. v. s. en Difference paa omkring 2 1/2 Mill. Kr.,
hvortil kommer Sydfrugtimportens Værdi.

Indførselen af levende Blomster var for et halvt
Aarhundrede siden kun ganske ubetydelig (1870:
8500 Kr.), men var før Krigen steget til c. 1/2
Mill. Kr.; de daarlige Trafikforhold har i de
sidste Aar bragt den omtrent helt til Ophør.
Spiseløgimporten var ligeledes fra et ringe Omfang i
1890'erne steget meget betydeligt, men ogsaa her
bevirkede Krigen en kraftig Nedgang, og det
samme gælder flere andre Produkter, hvor
Forudsætningen er den hurtige eller billige Transport
(Blomkaal, Kartofler, Tomater m. m.).

<sp>Udførselen af danske Havesager</sp>
har navnlig gaaet til Norge-Sverrig, Tyskland og
Finland-Rusland; de sidste Markeder er dog i Løbet af
Krigen efterhaanden bleven temmelig
betydningsløse. I de skandinaviske Lande har det danske
Havebrug et naturligt Marked for baade drevne
og Frilands Grønsager, Frugt, Planteskoleartikler,
Blomster og præserverede Produkter. Tyskland har
navnlig købt Hvidkaal, Rødkaal, Kartofler og
tørrede Grønsager. Amerika er stor Aftager af dansk
Kaalfrø — i Særdeleshed Blomkaalsfrø. Den
absolut betydeligste Udførselsartikel er Hvidkaal.

Indførselen af Havesager er kommen fra mange
Egne, f. Eks. Blomkaal fra Italien, Blomster fra
Italien og Frankrig, Løg fra England (Ægypten)
og Holland, Asparges og Frø fra Tyskland, Æbler
fra Amerika, Tyttebær fra Sverrig, levende
Planter fra Belgien og Holland o. s. v. Hvorvidt de
før Krigen eksisterende Handelsveje atter vil blive
aabnede, er et aabent Spørgsmaal. Holland har
udviklet sig til at være en ret generende
Konkurrent paa det hjemlige Marked (Blaa Druer,
drevne Grønsager, Tomater, Æbler m. m.).

Om den <sp>indenlandske Omsætning</sp>
haves kun Oplysninger forsaavidt København
angaar, hvor der siden Indretningen af en gros
Grønttorvet ved Vendersgade i 1889 har været
optaget Statistik over de daglige Tilførsler og
Priser. Værdien af Omsætningen beløb sig til:
<table>
<td v2><td c>Grønsager<td c>Frugt<td c>Blomster<td c>Ialt
<td>Mill. Kr.<td c>Mill. Kr.<td c>Mill. Kr.<td c>Mill. Kr.
<td>1890<td r>1,232<td r>0,852<td r>0,180<td r>2,264
<td>1895<td r>1,456<td r>1,258<td r>0,543<td r>3,257
<td>1900<td r>1,833<td r>1,614<td r>1,475<td r>4,922
<td>1905<td r>2,898<td r>2,571<td r>1,915<td r>7,384
<td>1910<td r>3,854<td r>3,791<td r>3,159<td r>10,804
<td>1915<td r>4,481<td r>3,792<td r>3,469<td r>11,742
<td>1919<td r>10,083<td r>11,286<td r>9,864<td r>31,233
</table>

<sp>Indførsel</sp> til Forbrug her i Landet af fremmede Havesager androg i Mill. Kr. for:
<table>
<td><td c>1915<td c>1916<td c>1917<td c>1918<td c>1919<footnote>Da Reeksporten er beregnet f.o.b. Priser og
Importen efter c.i.f. Priser, og Tallene for Aar
1919 er beregnede simpelthen som Differencen
mellem Generalindførsel og Udførsel af
fremmede Varer, er disse Tal en Smule for høje.</footnote>
<td>Grønsager og Spiseløg<td r>1,026<td r>0,638<td r>0,913<td r>2,655<td r>3,145
<td>Frugt (derunder Sydfrugt)<td r>0,672<td r>1,015<td r>0,688<td r>5,171<td r>30,910
<td>Urte- og Blomsterfrø<td r>0,153<td r>1,981<td r>1,266<td r>0,125<td r>0,455
<td>Blomster og Blade<td r>0,307<td r>0,312<td r>0,097<td r>0,161<td r>0,241
<td>Planteskoleartikler<td r>0,818<td r>1,192<td r>1,298<td r>2,103<td r>2,798
<td>Blomsterløg og Knolde<td r>1,380<td r>1,563<td r>1,580<td r>2,198<td r>3,620
<td r>Ialt<td r>4,356<td r>6,701<td r>5,842<td r>12,413<td r>41,169
</table>

<sp>Udførselen</sp> af hjemmeavlede Haveprodukter androg følgende Værdier i Mill. Kr.
<table>
<td><td c>1915<td c>1916<td c>1917<td c>1918<td c>1919
<td>Grønsager og Spiseløg<footnote>Herunder tørrede Grønsager, hvoraf Værdien
beløb sig til 3,619 Mill. Kr., 3,598 Mill. Kr.,
8,265 Mill. Kr. og 3,005 Mill. Kr.,
henholdsvis i 1916, 17, 18 og 19.</footnote><td r>2,227<td r>7,098<td r>5,541<td r>21,279<td r>23,381
<td>Frugt<td r>0,130<td r>0,072<td r>0,178<td r>0,245<td r>0,333
<td>Urte- og Blomsterfrø<td r>0,704<td r>1,581<td r>0,981<td r>8,509<td r>3,775
<td>Blomster og Blade<td r>0,135<td r>0,200<td r>0,250<td r>0,315<td r>0,336
<td>Planteskoleartikler<td r>1,298<td r>0,752<td r>0,651<td r>1,130<td r>1,011
<td>Blomsterløg og Knolde<td r>0,191<td r>0,032<td r>0,038<td r>0,139<td r>2,050
<td r>Ialt<td r>4,685<td r>9,735<td r>7,639<td r>31,617<td r>30,886
</table>
Af enkelte Produkter skal fremhæves:
<table>
<td><td 2 c>Jordbær<td 2 c>Tomater<td 2 c>Meloner
<td><td 4 c>(Frilands og drevne)<td 2>
<td>1890<td r>92,000<td c>Kr.<td r>5,000<td c>Kr.<td r>29,000<td c>Kr.
<td>1900<td r>168,000<td c>»<td r>14,000<td c>»<td r>69,000<td c>»
<td>1910<td r>716,000<td c>»<td r>295,000<td c>»<td r>182,000<td c>»
<td>1919<td r>1,673,000<td c>»<td r>1,124,000<td c>»<td r>524,000<td c>»
</table>

Den stærke Vækst i Tallene skyldes den stærkt
stigende Omsætning, undtagen for Krigsperiodens
Vedkommende, thi da beror Tilvæksten først og
fremmest paa Prisforskydningen. Det vil fremgaa
af hosstaaende Pristabel, der er beregnet paa
Grundlag af Torvestatistikens Opgivelse af
Kvantum og Værdi.

Prisbevægelsen for disse tre Produkter er ret
typisk for Haveprodukter i det hele taget og viser,
at det ikke er Priserne, der skabte de gode Tider
for Gartneriet efter Aarhundredskiftet, men det var
derimod den store Omsætning. Der er i øvrigt den
Vanskelighed ved Prisstatistik for Haveprodukter,
at Varernes Kvalitet og Art kan forskyde sig
meget i Løbet af en Aarrække, og det har netop
været Tilfældet med mange af Gartnernes
Produkter i de sidste 20 Aar; derved bliver det temmelig
eller fuldstændig umuligt at faa et sandfærdigt
talmæssigt Udtryk for den foregaaede Bevægelse.
Derfor vil et mindre Materiale, men hvor den
kvalitetsmæssige Ensartethed er til Stede, i og for
sig kunne give et mere sandfærdigt Billede. Her
gengives en grafisk Fremstilling af
Jordbærprisernes Bevægelse i København 1901 til 1919,
fremstillet paa Grundlag af et enkelt Gartneris
Regnskab over dets Jordbærkultur; Priserne er en
gros Priser og langt den største Part af de solgte
Jordbær (7-14,000 kg aarligt) er »Abundance«.

III. Rundt i den officielle Statistik findes en
Del Oplysninger om <sp>Gartnerierhvervets
Udøvere</sp>. Antallet af voksne Forsørgere (ɔ:
Personer over 18 Aar ÷ gifte Kvinder) under
Betegnelsen Gartnerivirksomhed var ved
<table>
<td r>Folketællingen 1901:<td>6300,<td>hvoraf<td>500<td>Kvinder,
<td r>1911:<td> 8285,<td c>—<td>679<td c>—
<td r>1916:<td>9099,<td c>—<td>530<td c>—
</table>

I 1911 var af de 8285 de 3365 Hovedpersoner
og 4920 Arbejdere eller Funktionærer (bl. a.
Butikspersonale). I 1916 fordeler de 9099 voksne
Forsørgere sig saaledes:
<table>
<td r>3794<td>Garnere (selvstændige Handelsgartnere eller Privatgartnere)<td r>(152 Kvinder)
<td r>927<td>Gartnere og Blomsterhdl.<td r>(38 — )
<td r>2801<td>Elever og Medhjælpere<td r>(143 — )
<td r>724<td>Gartneriarbejdere<td r>(87 — )
<td r>853<td>Havemænd o. l.<td r>(110 — )
<td r>Ialt 9099<td><td r>(530 Kvinder)
</table>

Af de 3642 mdl. Gartnere var 589 boende i
Hovedstaden, 721 i Købstæderne og 2484 i
Landdistrikterne.

Naar man vil vide, hvor mange Mennesker
Gartneriet giver Brødet, maa til Tallet for »voksne
Forsørgere« lægges Tallet paa Kvinder gift med
Gartnere samt Gartnerbørn under 18 Aar. Det viser

<table>
<td 3><td c>1890/93<td c>1898/1901<td c>1910/13<td c>1914<td c>1915<td c>1916<td c>1917<td c>1918<td c>1919
<td>Hvidkaal<td c>Øre pr.<td c>1/2 kg<td c>1,87<td c>2,53<td c>2,23<td c>2,33<td c>3,71<td c>4,00<td c>3,04<td c>4,72<td c>6,04
<td>Peberrod<td c>—<td c>—<td c>27,00<td c>20,0<td c>22,0<td c>23,4<td c>24,2<td c>37,5<td c>54,1<td c>65,3<td c>73,6
<td>Porrer<td c>— <td c>Snes<td c>30,10<td c>47,0<td c>41,0<td c>37,2<td c>42,3<td c>59,3<td c>89,9<td c>113,9<td c>101,3
</table>

<img>Jordbærprisen, i København 1901-1919. Øre pr. 1/2 kg.</img>
sig da, at det kun er en ringe Del af Landets
Befolkning, der finder sit Underhold ved Gartneriet
(c. 3/4 pCt.), men det er dog en stadig stigende
Del; i Virkeligheden er Gartneriets
nationaløkonomiske Betydning større, fordi Gartneri er en vigtig
Bivirksomhed for en stor Mængde Mennesker
under andre Erhvervsgrupper.

I Følge Formue- og Indtægtsstatistiken havde i
1915 8569 Gartnere og ved Gartneriet
beskæftigede en gennemsnitlig Indtægt paa 1059 Kr. og
en gennemsnitlig Formue paa 2788 Kr.

Man mene nu i øvrigt, hvad man vil om disse
Indtægts- og Formueansættelser, men det maa
erindres, at i 1915 eksisterede endnu i det
allervæsentligste de gamle Priser. Til Sammenligning
tjener, at de tilsvarende Tal for Gaardejere og
Forpagtere var 2609 Kr. og 19,759, og for Parcelister
og Boelsmænd 1444 Kr. og 6526 Kr., Fiskere 1018
Kr. og 1247 Kr. o. s. v. Gartneriet kommer
meget langt ned i Rækken i Sammenligning med
de øvrige Erhverv; hvorvidt dette Forhold har
ændret sig under de sidste Par Aars gode
Konjunkturer for Gartneriet, staar foreløbig hen, men
Sandsynligheden taler for, at der er sket en
Oprykning.

M. H. t. <sp>de sociale Forhold</sp> indenfor
Gartneriet oplyser den officielle Statistik ikke
meget. Ved Folketællingen 1911 gik der
gennemsnitlig 1,46 Arbejdere og Funktionærer paa hver
Hovedperson, hvilket viser, at der i Gartneriet er
Tale om meget smaa Bedrifter. Der har dog
efterhaanden udviklet sig en Del forholdsvis store
Bedrifter, særligt blandt Planteskolerne. Ved
Gartneritællingen i Juli 1919 beskæftigede 1450
Gartnerier 4144 Mænd, 2029 Kvinder og 1064 Børn,
d. v. s. 4,2 Voksne og 0,7 Børn pr. Bedrift; men
Beskæftigelsesgraden er selvfølgelig større i
Sommertiden end om Vinteren, navnlig for Kvinders og
Børns Vedkommende.

Ifølge Indtægts- og Formuestatistiken for 1915
var der følgende Indtægtsfordeling mellem
saadanne, der betalte Indkomstskat til Staten:

<table>
<td 2><td 2 c>Gartnere (Hovedpersoner)<td 2 c>Medhjælpere og Gartner i arbejdere
<td c>600—1,000<td c>Kr.<td r>1,000<td v5 c>3,498 Pers.<br>saml. Indt. 5,864 Mill. Kr.<br>» Form. 22,263 » »<td r>799<td v5 c>ialt 1,406 Pers.<br>saml. Indt. 1,378 Mill. Kr.<br>» Form. 1,214 » »
<td c>1,000—2,000<td c>»<td r>1,796<td r>584 
<td c>2,000—4,000<td c>»<td r>535<td r>21
<td c>4,000—10,000<td c>»<td r>147<td r>2
<td c>over 10,000<td c>»<td r>20<td r>0
<td 3>Gennemsnitlig Indtægt<td r>1,677 Kr.<td 2 r>937 Kr.
<td 3>» Formue<td r>6,363 »<td 2 r>863 »
</table>

En i Nov. 1918 af »Alm. dansk Gartnerforening«
foretagen Undersøgelse over Arbejdsforholdene
giver ogsaa Bidrag til Belysning af de sociale
Forhold indenfor Gartneriet. Undersøgelsen
omfattede 233 Virksomheder med i alt 1565 mandlige
Arbejdere, hvoraf 459 Medhjælpere, 383 Elever,
507 Karle og Arbejdsmænd, 99 Kuske og
Haandværkere og 117 Arbejdsdrenge. I København er
der 1 Elev for hver 2 Medhjælpere, ellers 1 Elev
for hver Medhjælper. For de 154
Handelsgartnerier varierede Antallet af beskæftigede
Medhjælpere mellem 220 i Januar og 280 i
Sommermaanederne, d. v. s. en gennemsnitlig Ledighedsprocent
Aaret rundt paa 9,6 pCt.; Antallet af
Arbejdsmænd varierede mellem 261 og 298. Skønt de
enkelte Arter af Arbejde i Gartnerier er udpræget
Sæsonarbejde, er Beskæftigelsesgraden i
Handelsgartnerier dog nogenlunde jævn Aaret igennem.
Anlægsgartneri er derimod et udpræget Sæsonfag;
for 21 Virksomheder varierede Antallet af
Medhjælpere mellem 53 og 101 og af Arbejdsmænd
mellem 19 og 115. I Overensstemmelse hermed er
Lønnen ogsaa størst i den sidstnævnte Gren af Faget;
Lønnen var (Novbr. 1918) for <sp>ældre</sp>
Medhjælpere (Land og By)
<table>
<td>i Anlægsgartnerier<td>78—90<td c>Øre<td c>pr. Time
<td>i Planteskoler<td>78<td c>—<td c>—
<td>i Handelsgartnerier<td>67—71<td c>—<td c>—
</table>

Nu (1920) ligger Lønniveauet omkring ved <sp>det
dobbelte</sp> af disse Lønninger, men Forholdet
mellem Anlægsgartneri og Handelsgartneri er
stadig nogenlunde det samme. Endnu spiller Kost og
Logissystemet en ret stor Rolle i Gartneriet; det
ydedes hos 9 af 12 Privatgartnere, 15 af 26
Anlægsgartnere, 21 af 30 Planteskoler og 107 af
159 Handelsgartnere (Novbr. 1918).

M. H. t. de i Gartneri og Havebrugsvirksomhed
bundne Kapitaler, forsøgtes ved Gartneritællingen
1919 at faa Klarhed herover. For de 1907
oplyste Virksomheder beløb Ejendommenes
Værdiansættelse til Ejendomsskyld sig til c. 43 1/2 Mill.
Kr., og Værdien af Driftsmateriellet til c. 10,6
Mill. Kr. Forudsætter man en Fejl paa 30 pCt.
ved Optællingen, skulde de i erhvervsmæssig
Gartnerivirksomhed i Danmark anbragte
Kapitaler beløbe sig til c. 70 Mill. Kr.
F. S.

<sp>Norge</sp>. Havebruget har gjort betydelige
Fremskridt. Antallet af Nyttehaver hos Arbejdere,
Smaabrugere, Bønder og Byboere m. fl. er stærkt
forøget, men ved Siden heraf har Produktionen
af Haveprodukter for Salg haft en betydelig
Fremgang som et vigtigt Led i Gaardsdriften hos
Smaabrugere og Bønder i store Strøg af Landet. Paa
Tabel I er anført Areal Køkkenvækster i Have
og paa Ager, Areal Frugthave og Antal
Frugttræer for Aarene 1900, 1907 og 1917 efter de
officielle Tællinger. I Areal Køkkenvækster paa
Ager indgaar i Opgivelserne for 1917 ogsaa Areal
Planteskole (592 Maal) og Areal anvendt til
Havefrøavl.

Paa Tabel II er anført Areal Køkkenhave og
Frugthave samt Antal Frugttræer, fylkesvis efter
Tællingen 1917. Areal Køkken vækster paa Ager,
Areal Planteskole og Frøavl er ikke medtaget her.

Tabel I viser en stærk Stigning for Areal
Køkkenvækster og en jævn Stigning for Antal
Frugttræer. Men til Trods herfor indføres fremdeles
betydelige Mængder af Haveprodukter, endog af
saadanne, som Landet har gode Betingelser for at
producere selv. Paa Tabel III er anført et Par
Eksempler paa Indførsel af enkelte betydeligere
Havevækster for Aarene 1900, 1907 og 1917, samt
Gennemsnitsindførselen for 1900—1904,
1905—1909, 1910—1914 og for 1915—1919. De høje
Gennemsnitstal for Indførsel i Aarene 1915—1919
skyldes sikkerlig for en væsentlig Del de
ekstraordinære Forhold under Verdenskrigen.

Paa Tabel IV er Landets Indførsel af
Haveprodukter specificeret for et Par af Aarene før
Verdenskrigen (1910 og 1913).

Af Tabel III fremgaar, at Landets Indførsel af
Æbler og Pærer er forøget, medens Indførselen af
andre friske Frugter og Bær samt Grønsager
(Hovedkaal, Kaalrabi og Gulerødder) er aftaget
(bortset fra den ekstraordinære store Indførsel af
Grønsager i Aarene 1915—1919).

Landets Udførsel af Haveprodukter er
ubetydelig. Fra Vestlandet (særlig Rogalands Fylke) er
der dog oparbejdet en lønnende Eksport af Ribs,
Solbær og Blaabær. I 1902 var denne Udførsel
eksempelvis kun c. 27,000 kg, men voksede, saa
den i 1911 var naaet op til c. 150,000 kg.
Landets Udførsel af Havebær og vilde Bær var i
Aarene 1910—1915 c. 600,000 kg pr. Aar. Under
Verdenskrigen ophørte denne Udførsel af Bær, men
den er nu i 1920 genoptaget. Udførsel af Æbler
er ogsaa forsøgt fra Hordaland og Sogn og
Fjordane Fylker. — Foranstaaende Artikel er under
Professor H. Misvær's Sygdom forfattet af
Sekretæren for Selskabet »Havedyrkningens Venner«.
O. M. Skard.

<table>
<td 5 c>Tabel I.
<td v2 c>Aar<td 2 c>Areal<br>Køkkenvækster<td v2 c>Areal<br>Frugthave<br>i Maal<br>à 10 ar<td  v2 c>Antal<br>Frugttræer<br>i Stkr.
<td c>i Have<br>Maal<br>à 10 ar<td c>paa Ager<br>Maal<br>à 10 ar
<td c>1900<td c>10,140<td c>2,500<td c>-<td c>1,682,526
<td c>1907<td c>18,417<td c>3,220<td c>82,121<td c>1,839,703
<td c>1917<td c>15,099<td c>19,302<td c>82,034<td c>1,924,179
</table>

<table>
<td 4 c>Tabel II.
<td c>Fylker (Amter)<td c>Areal<br>Køkkenhave<br>Maal<br>à 10 ar<td c>Areal<br>Frugthave<br>Maal<br>à 10 ar<td c>Antal<br>Frugttræer<Stkr.
<td>Østfold<td r>1,376<td r>8,155<td r>171,701
<td>Akershus<td r>2,586<td r>10,796<td r>226,385
<td>Hedmark<td r>1,509<td r>4,029<td r>71,449
<td>Opland<td r>1,354<td r>3,752<td r>60,287
<td>Buskerud<td r>1,198<td r>8,508<td r>188,926
<td>Vestfold<td r>1,219<td r>8,749<td r>183,305
<td>Telemark<td r>884<td r>6,540<td r>116,669
<td>Aust-Agder<td r>622<td r>3,408<td r>88,441
<td>Vest-Agder<td r>523<td r>2,959<td r>121,419
<td>Rogaland<td r>464<td r>3,883<td r>119,488
<td>Hordaland<td r>415<td r>5,193<td r>240,236
<td>Sogn o. Fjordane<td r>268<td r>8,104<td r>159,370
<td>Møre<td r>295<td r>2,404<td r>41,923
<td>Sør-Trøndelag<td r>358<td r>590<td r>13,002
<td>Nord-Trøndelag<td r>424<td r>1,076<td r>26,082
<td>Nordland<td r>248<td r>58<td r>291
<td>Troms<td r>77<td r>7<td r>—
<td>Finmark<td r>14<td r>—<td r>—
<td>Byerne<td r>1266<td r>3,823<td r>92,205
<td>Tils. f. hele Riget<td r>15,090<td r>82,034<td r>1,921,379
</table>

<sp>Sverrig</sp>. Statistiske Oplysninger angaaende
Havebruget i S. foreligger kun i ringe
Udstrækning. Ingen af Værkets svenske Medarbejdere har
ment at kunne skrive en selvstændig Artikel
derom, hvorfor der henvises til Art. <sp>Sverrigs
Havebrug</sp> og <sp>Økonomisk Havebrug i
Sverrig</sp>, under hvilke Art. der findes en Del
St. Opl.

<sp>Finland</sp>. Se under <sp>Finlands
Havebrug</sp> og <sp>Handelsgartneriets
Historie i Finland</sp>.
</chapter>

<chapter name="Stauder">
<b>Stauder</b> eller, som de hellere burde kaldes,
<sp>fleraarige Frilandsurter</sp> er en meget stor og
vigtig Del af en Haves Plantebestand, idet der
derimellem findes adskillige Køkkenurter samt en
Mængde smukke til forskellig Brug anvendelige
Prydplanter. De benævnes ogsaa ofte perennerende
Planter og betegnes i Korthed med Planeten
Jupiters Tegn ♃. I videre Forstand omfatter S.
enhver fleraarig Frilandsurt, altsaa ogsaa Løg og
Knoldvækster og de saakaldte Stenhøjsplanter, men
i snævrere Forstand og i daglig Tale forstaar man
ved S. særlig de paa flad Jord til Pryd dyrkede,
fleraarige Frilandsurter, som ikke har Løg ellei
Knold, og i det følgende skal denne Begrænsning
følges.

Stauder var tidligere af langt ringere
Betydning end nu til Dags, men efter at man i Løbet
af den sidste Snes Aar baade har indført
adskillige nye Arter og i Særdeleshed har tiltrukket en
overordentlig Mængde smukke Varieteter og
Hybrider af de ældre Arter, har Dyrkning af S. taget
et saadant Opsving, at en Stauderabat næsten
regnes for at være et uundværligt Led af en Have.
Som en væsentlig Grund til denne Staudernes
nuværende fremskudte Stilling maa ogsaa nævnes den
forandrede Anlægsmaade af de mindre Haver, idet
den regelmæssige Inddeling netop egner sig for
Staudeanvendelse. Da S. tilhører mange
forskellige Plantefamilier, er hjemmehørende i meget
forskellige Lande og findes voksende paa snart alle
Slags Lokaliteter, er det naturligt, at de er af
meget forskellig Udseende, Vækstmaade og
Anvendelighed, og naar hertil kommer de mange
Haveformer, rummer de dyrkede Stauder fra tidligt
Foraar til sent Efteraar en saadan Form- og
Farverigdom, at man næsten glemmer deres Mangler.
Af saadanne kan nævnes de enkelte Arters
sædvanlig korte Blomstringstid, og at adskillige Arters
Top efter Afblomstringen hurtigt mister det friske
Udseende eller helt henvisner, hvilket frembringer
tomme Pladser.

Stauder benyttes til Plantning i <sp>Grupper</sp>, og
til dette Brug maa helst anvendes Arter, der som
f. Eks. Pæoner, efter at have givet et rigt
Blomsterflor, bevarer et smukt Udseende Resten af
Sommeren. Vil man raade Bod paa den korte
Blomstringstid, kan man naturligvis plante flere
Arter i samme Gruppe, men derved formindskes
samtidig Blomsterrigdommen paa de forskellige Tider,
da disse Arter blomstrer, hvilket ogsaa er en
Ulempe. Til midlertidig Plantning i Grupper,
altsaa som Udplantningsplanter, er mange Stauder
meget brugbare; mellem Løgvækster til
Foraarsflor plantes saaledes ofte tidligt blomstrende lave
Stauder, f. Eks. Aubrietia og Arabis, og til
Udfyldning af Grupper om Efteraaret kan f. Eks. de
haardføre Sorter af Vinteraster anvendes. Dernæst
plantes S. paa <sp>Rabatter</sp>, hvortil de særlig
egner sig, idet de der bedst kommer til deres Ret og
paa heldig Maade supplerer hverandre saaledes, at
deres Fortrin fremhæves, og Manglerne skjules.
Flere dekorative større Arter plantes endvidere
meget almindeligt enkeltvis <sp>fritstaaende</sp> paa
Græsplæner, hvad enten det nu er ved smukke
Blade eller Blomster, de udmærker sig. I øvrigt
kan Stauder være til Pryd under meget forskellige
Forhold i en Have, naar der blot vælges de for
hver Lokalitet passende Arter; de kan dække tørre
solrige Skrænter, fugtige og sumpige Lavninger,
Vandbredder samt skyggefulde Steder mellem Træer
i skovagtig Bestand. Paa slige Voksesteder maa

<table>
<td 4 c>Tabel III. (Stat. Opl. om Norges Havebrug.)
<td v2 c>Aar<td 3 c>Indførsel i kg
<td c>Æbler og Pærer<td c>Andre friske Frugter og<br>Bær (ikke Sydfrugter<br> og Blommer)<td c>Hovedkaal,<br>Kaalrabi og Gulerødder
<td c>1900<td r>331,840<td r>87,310<td r>1,529,750
<td c>1907<td r>917,970<td r>55,009<td r>1,050,150
<td c>1917<td r>1,324,560<td r>2,273<td r>689,000
<td c>Gennemsnit<br>for<td 3>
<td c>1900—1904<td r>445,334<td r>82,590<td r>1,451,060
<td c>1905—1909<td r>848,666<td r>36,794<td r>864,894
<td c>1910—1914<td r>1,623,823<td r>22,820<td r>1,026,414
<td c>1915—1919<td r>2,642,433<td r>12,005<td r>2,396,904
</table>

<table>
<td 5 c>Tabel IV. (Stat. Opl. om Norges Havebrug.)
<td v2 c>Vareslags<td 2 c>Indførsel 1910<td 2 c>Indførsel 1913
<td c>Vægt i kg<td c>Værdi i Kr.<td c>Vægt i kg.<td c>Værdi i Kr.
<td>Æbler og Pærer<td r>1,490,480<td r>894,300<td r>1,316,780<td r>658,400
<td>Havejordbær, Moreller og Ananas<td r>5,750<td r>4,300<td r>11,828<td r>8,800
<td>Andre friske Frugter samt Bær<td r>8,656<td r>2,200<td r>11,055<td r>2,800
<td>Hovedkaal, Kaalrabi og Gulerødder<td r>1,343,220<td r>107,500<td r>532,860<td r>79,900
<td>Meloner<td r>141,907<td r>85,100<td r>79,897<td r>59,900
<td>Asparges, Tomater, Artiskokker<td r>21,169<td r>25,400<td r>30,100<td r>37,600
<td>Løg<td r>1,404,390<td r>168,600<td r>1,445,100<td r>173,400
<td>Andre Grønsager<td r>131,650<td r>65,800<td r>190,780<td r>38,200
<td>Hermetisk nedlagt Asparges, Tomater,<br>Artiskokker og Ærter<td r>37,429<td r><td r>63,620<td r>89,000
<td>Andre hermetisk nedlagte Grønsager<td r>26,301<td r>26,300<td r>29,946<td r>41,900
<td>Tørrede Grønsager<td r>57,210<td r>24,300<td r>47,418<td r>28,500
<td>Tomatpurré<td r>605,040<td r>254,100<td r>861,229<td r>370,300
<td>Træer, Buske, Potteplanter<td r>304,777<td r>121,900<td r>448,863<td r>224,500
<td>Blomster, friske, afskaarne samt tørrede<td r>6,010<td r>48,100<td r>10,742<td r>85,900
<td>Blomsterløg<td r>235,266<td r>305,800<td r>280,700<td r>210,600
<td r>Tilsammen<td r><td r>2,133,700<td r><td r>2,109,700
</table>
Plantemaaden være saa naturlig som mulig, for
at Bevoksningen snarest kan fremtræde som en
<sp>naturlig Vegetation</sp> (wild garden). Mange
Stauder egner sig dernæst til mere eller mindre
tidlig Fremdrivning og underkastes i dette
Øjemed ofte en særlig Forkultur, indtil de er
tilstrækkelig kraftige. Endelig er mange S.
fortrinlige til <sp>Afskæring</sp> og dyrkes ofte i Mængde
dertil. S. kræver i Aarets Løb forholdsvis ringe
Pasning og egner sig af denne Grund godt til
Haver, hvis Drift ikke maa koste videre, eller som
Ejeren selv vil passe. Adskillige Stauder stiller
selvfølgelig særlige Krav til Jordens Beskaffenhed,
men Hovedmængden af de almindeligt dyrkede
Stauder trives godt i en almindelig god, jævn
fugtig, lermuldet Jord, som før Tilplantningen bør
bearbejdes dybt, da mange Stauders Rødder
trænger langt ned i Jorden for at søge Næring og
Fugtighed. Naar man betænker, at store kraftige
Stauder aarligt producerer en stor Stofmængde, er
det naturligt, at de kræver rigelig Næring i
Jorden, og derfor bør denne ved Anlæget gødes
rigeligt, dels med Staldgødning og dels med længe
virkende Kunstgødning. For at kunne anbringe de
forskellige Stauder paa de rette Steder og for at
kunne tilplante og passe en Stauderabat rigtigt,
kræves der ikke alene et nøje Kendskab til
Staudernes Natur, nemlig deres Voksemaade,
Haardførhed, Blomstringstid og Blomsterfarve, men ogsaa til
deres Krav til Voksestedet, og som et ledende
Princip ved Udførelsen af en Staudeplantning bør
nævnes Nødvendigheden af at plante flere Individer
ved Siden af hverandre for at undgaa et uroligt
Indtryk og for at opnaa større Virkning.
<sp>Plantning</sp> af Stauder bør rettest foretages, naar
Planterne helt har afsluttet deres Vækst; dette finder
ved mange foraarsblomstrende Arter Sted kort Tid
efter Afblomstringen, men ofte er de først i Hvile
om Eftersommeren og maa da omplantes i
September. De sommerblomstrende Stauder vil ogsaa kunne
omplantes i September, idet Væksten paa dette
Tidspunkt sædvanlig er endt, og selv om de
endnu staar med Skud og Blade, lider de ikke
nævneværdigt ved Plantningen. Hos de
efteraarsblomstrende Stauder standses Væksten ofte først saa
sent af Frosten, at Jorden er ret ubekvem og
Vejrliget uheldigt for Plantningen, hvorfor Foraaret er
den bedste Plantetid for saadanne Arter. Er man
nødt til at foretage Plantningen af alle Stauderne
paa een Gang, maa September Maaned foretrækkes.

Til Plantning bør ikke anvendes for store
Blokke, smaa Planter med gode kraftige Knopper vil
udvikle sig langt bedre, man maa derfor ved
Plantningen dele ældre Planter ret stærkt. For
Afstanden kan ikke gives bestemte Regler, da
den maa rette sig efter hver Arts Størrelse, men
sædvanlig plantes de større Arter med 1-1,25 m
Afstand og de mindre med ringere Afstand, helt
ned til 25 cm. Efter Plantningen vil det være
gavnligt at dække Jordoverfladen med et tyndt Lag
kort forraadnet Gødning. Er Stauder først
plantede, bestaar Pasningen i almindelig Renholdelse,
Opbinding og muligvis Vanding i tørt Vejr. De
visne samt afblomstrede Skud afskæres, og ved
flere Arter vil en saadan Nedskæring bevirke, at
der udvikles Sideskud, der fortsætter Blomstringen.
For at erholde en saa lang Blomstring som
muligt, er det endvidere nødvendigt at fjerne alle
afblomstrede Blomster, da Frugtansætning hindrer
en fortsat Blomstring. Om Efteraaret afskæres
den visne Top, Jorden omstikkes, og de kælnere
Arter dækkes; hertil er tørt Løv dækket med
Granris udmærket, men som oftest anvendes udbrændt
Drivbedsgødning, der desuden ved i Vinterens Løb
at udvaskes tilfører Planterne Næring. Ved de
Arter, der beholder Bladene om Vinteren, maa disse
selvfølgelig ikke dækkes, Dækkematerialet lægges
kun omkring Planten tæt ind til dens Skud.
Trænger Jorden til forøget Plantenæring, paaføres før
Omstikningen et Lag Gødning over hele Stykket;
ogsaa Kunstgødning kan anvendes. Naar Væksten
om Foraaret er begyndt, kan man ved adskillige
Arter ved Afstikning begrænse Omfanget af de
Planter, der har bredt sig for meget, hvorpaa
Jorden jævnes og rives. Ved de Arter, der har vidt
krybende Rodstokke, kan denne Fremgangsmaade
dog ikke godt anvendes, idet de yderste og bedste
Skud derved fjernes; saadanne Arter maa derfor
anbringes paa særlige Pladser, hvor de kan faa
Lov at brede sig uhindret.

<sp>Omplantning</sp> af Stauder maa foretages med
kortere eller længere Tids Mellemrum, alt efter
Artens Natur, og der er meget stor Forskel paa
deres Krav til hyppig Omplantning. Nogle, f. Eks.
Bellis perennis, bør omplantes hvert Aar, medens
andre, f. Eks. urteagtige Pæoner og Dictamnus,
kan staa i lange Aarrækker uden at trænge til
Omplantning, men en Mængde Stauder kræver
sædvanlig Omplantning hvert 3.-4. Aar, hvis de
skal kunne bevare deres Frodighed og give store
smukke Blomster.

<sp>Formeringen</sp> af Stauder foregaar ved
Frøudsæd, Deling og Stikning. <sp>Frøudsæd</sp>
anvendes ved Formering af adskillige Arter, naar man
ønsker en Mængde Individer; Arterne gengives
sædvanlig ægte, men der kan dog fremkomme
afvigende Former, der, saafremt de er værdifulde,
formeres vegetativt. Ogsaa adskillige hybride ret
konstante Former formeres ved Frøudsæd. De af
Frø tiltrukne Planter er i Reglen kraftigere og
mere blomsterrige end de vegetativt formerede
Planter. Frøudsæd kan ved de mere haardføre og
hurtigt voksende Arter foretages paa særlige
Frilandsbede ved de langsomt spirende Arter om
Efteraaret, hvorpaa de for største Delen vil spire om
Foraaret. De hurtigt spirende saas om Foraaret,
sædvanlig i Maj. Naar de unge Planter er
tjenlige dertil, prikles de paa andre Bede. Kælne
Arter, svagt voksende Arter og Arter med meget
smaa Frø eller saadanne, hvoraf man kun har en
lille Portion Frø, saas i Potter eller Kasser, der
stilles i kold Bænk, hvor de bedre kan faa den
fornødne Pleje. <sp>Vegetativ Formering</sp>
anvendes hyppigere end Frøformering, og giver
aldeles ægte Planter. <sp>Deling</sp> er den
almindeligste vegetative Formeringsmaade, den er let og
giver store blomsterdygtige Planter allerede det
første Aar, men ved flere Arter erholder man ved
Deling kun faa Individer. Deling maa, som
ovenfor nævnt, foretages ret stærkt, da mindre
Planter udvikler sig bedst. I den nyere Tid formeres
mange Stauder ved <sp>Stikning</sp> af de unge Skud,
som skyder frem om Foraaret paa Friland. De
kælnere Arter stikkes i Potte, og de mere
haardføre frit i Bede i et ikke for varmt
Formeringshus. Efter Roddannelsen og Afhærdning udplantes
de unge Planter paa Skolebede. Adskillige Arter
med tykke Rødder, f. Eks. Varieteter af Anchusa
italica og Papaver orientale, kan formeres ved
Rodstiklinger.
G. B.
</chapter>

<chapter name="Stedmoderblomst">
<b>Stedmoderblomst</b> se <sp>Viola tricolor</sp>.
</chapter>

<chapter name="Stedsegrønne Planter">
<b>Stedsegrønne Planter</b> kaldes de, der i
Modsætning til de løvfældende staar grønne hele Aaret
rundt, idet Løvet varer mer end et Aar.
F. E.
</chapter>

<chapter name="Steklar">
<b>Steklar</b> (s.) se <sp>Aarevingede</sp>.
</chapter>

<chapter name="Stellaria">
<b>Stellaria</b> (Caryophyllaceæ), Fladstjerne. Stauder
er: <sp>S. graminea</sp> L., Græsbladet F., Europa,
Nordasien, har grenede, nedliggende Skud og hvide
Blomster; i Juni-Aug. <sp>S. g. var. aurea</sp> har
gule Blade. <sp>S. Holostea</sp> L., Skarpbladet F.,
Europa, Kaukasus, har opstigende 15-20 cm høje
Skud og store, hvide Blomster i Maj-Juni.
<sp>Kultur:</sp> Formeres ved Deling. S. graminea kan
dyrkes paa Stenhøj, men sædvanlig dyrkes kun
den gulbladede Varietet, som Indfatningsplante og
til Tæppebede; den fordrer en solrig Plads, og
Blomsterne afknibes. S. Holostea plantes under
Træer i Halvskygge.
G. B.
</chapter>

<chapter name="Stenbede">
<b>Stenbede.</b> Ved denne Betegnelse forstaas en Art
Bede, som egner sig særlig til Kultur af
Stenhøjsplanter eller som Overgangsled for Planterne
mellem Priklekasserne og selve Stenhøjen. Bedene
udgraves i c. 15 cm Dybde og begrænses derefter
med Bræder, 25 cm brede, hvis ene Halvdel rager
frem over Jordoverfladen; disse Bræder holdes i
Stilling ved svære Pæle, som er dybt fæstede i
Jorden. Der gives et kraftigt Dræn i Bunden,
hertil anvendes Murstensskærver, Affald fra
Drivhusfyr o. l., og ovenpaa lægges Kulturjorden. Vil
man bruge Bedene til Dyrkning af Planter, som
ynder en tørrere Vokseplads, hvælves Drænlaget
noget i Midten, og der paaføres et Lag af en
Jordblanding, bestaaende af Mosejord og Lyngjord
samt rigeligt Grus og Kalkgrus. Jorden pakkes
ret fast og lægges i en skarp Ryg. Derefter
beplantes Bedets skraa Sider, og Mellemrummene
mellem Planterne belægges med Kalk eller
Granitskærver, som dels hjælper til at holde Jorden
fast, dels til at holde paa Fugtigheden. Vil man
dyrke mere fugtighedsbehøvende Planter, gøres
Drænlaget mindre, og Jordblandingen, der
benyttes, kan bestaa af Mosejord, Lyngjord og lidt Grus.
Fordelen ved disse S. er, at de lettere kan passes
med Vand end større Stenhøje, at de let kan
skygges, og at Planterne dèr faar et udmærket
Rodnet, saa at de let vokser fast, naar de henplantes
paa Stenhøjen.
A. L.
</chapter>

<chapter name="Stenbræk">
<b>Stenbræk</b> se <sp>Saxifraga</sp>.
</chapter>

<chapter name="Stenfrugtskimmel">
<b>Stenfrugtskimmel</b> (Sclerotinia cinerea, ogsaa
kaldet Monilia c.) er en af de mest ondartede
Snyltere hos Kirsebær og andre Stenfrugttræer (især
Blomme, endvidere Abrikos og Fersken). Angrebet
af S. begynder i Blomstringstiden, idet talrige
Blomster dør og antager en lysebrun Farve;
derefter angribes de Kviste og Grene, hvorpaa de
syge Blomster sidder, saaledes at alle Blade
visner og Barken farves brun, ofte med
Gummiflod; dette Angreb er særlig iøjnefaldende hos de
sure Kirsebærformer. De syge Dele overtrækkes i
fugtigt Vejr med talrige graa, lave og faste
Skimmelpuder af Størrelse som et lille
Knappenaalshoved. Fra disse smittes Frugterne, naar de
nærmer sig Fuldmodenhed; der fremkommer brune
Pletter, der breder sig, indtil hele Frugten er
»raadden«; paa Overfladen fremkommer de graa
Skimmelpuder som paa Blade og Blomster. De døde
Frugter kan blive hængende paa Træerne som
tørre Mumier Vinteren igennem. S. bekæmpes:
1) ved Afplukning og Indsamling af døde Frugter,
2) ved Nedskæring af syge Grene, 3) ved
Sprøjtning om Vinteren med Blaasten eller Svovlkalk,
4) ved Sommersprøjtning med Bordeauxvædske
eller fortyndet Svovlkalk, første Gang inden
Blomstringen er helt afsluttet.
F. K. R.
</chapter>

<chapter name="Stenfrø">
<b>Stenfrø</b> se <sp>Lithospermum</sp>.
</chapter>

<chapter name="Stenhøje">
<b>Stenhøje</b> se under <sp>Sten i Haver</sp>.
</chapter>

<chapter name="Stenhøjsplanters Kultur">
<b>Stenhøjsplanters Kultur.</b> Under Betegnelsen S.
sammenfattes meget forskellige Planter, men
hvilke Planter man i det hele vil regne til S., maa
bero paa den enkeltes Skøn eller Smag; som en
Regel kan dog gælde, at de Planter, som ikke
præsenterer sig saa godt paa flad Jord eller ikke
vil trives i almindelig Havejord, eller som paa
Grund af deres Lidenhed eller andre Forhold let
underkues af Naboerne, bør henvises til Stenhøjen.
Ved Konstruktionen af Stenhøjen er det vigtigt at
fremskaffe forskelligartede Voksepladser, nogle
solbeskinnede, andre beskyggede, atter andre
saaledes beliggende, at de faar rigeligt Lys uden dog
at blive stærkt beskinnede af Solen; endvidere maa
man raade over forskellige Jordarter som
Lyngjord, Mosejord, Bladjord, Grus og Kalkgrus, for
at kunne variere Jordbundsforholdene efter
Planternes Behov. Helst bør Stenhøjen være anlagt ved
Bredden af en Vandsamling, saa at man kan
skaffe Plads til Moseplanter og andre
fugtighedselskende Planter.

<sp>Formering af S.</sp> For saa vidt Planten
overhovedet er villig til at sætte Frø i vort Klima,
kan Formering ved Frø altid anbefales. Som
Regel kan enaarige og toaarige Planter kun
formeres ved Frøudsæd. Man bør følge den Regel,
hvis man selv høster Frøet, at udsaa det kort efter
Modningen, og hvis man køber det eller faar det
ad anden Vej, da at udsaa det straks efter
Modtagelsen. Meget Frø af S., navnlig af arktiske
og alpine Arter, taaler ikke at gemmes. Selv om
Frøet ikke spirer straks, bør man dog ikke
bortkaste Frøpottens Indhold, men lade den blive
staaende i indtil 2 Aar. Frøet bør saas tyndt i let
Jord i Potter eller Skaale, der hensættes i en
kold Bænk (yderst sjældent paa Undervarme).
Smeltende Sne skal have en gavnlig Indflydelse paa
vanskelig spirende Frøslags. Det kan derfor
anbefales hen paa Foraaret med Sne at tildække
Frøpotterne, som findes i Koldbænk med veldrænet
Bund, og vedblive at dække Sne over saa længe,
man har dette Materiale til sin Raadighed.
Gammel porøs Sne, som har været udsat for Solens
og Frostens Paavirkninger, skal være bedre end
nyfalden Sne. Efter Spiringen prikles Planterne;
er Spiringen foregaaet sent paa Efteraaret, bør
man, hvis man frygter, at Planten vil lide
derunder, vente med Priklingen til Foraaret. Man
prikler i temmelig let Jord, men tager allerede nu
Hensyn til, hvilke Fordringer Planten stiller til
Jordbunden. Potterne, hvori man har priklet,
holdes i Bænk; der bør luftes godt, senere kan
Vinduerne aftages; Planterne maa værnes mod stærke
Regnskyl. Formering ved Stikning sker for de
urteagtige Planters Vedkommende bedst i August
Maaned, de træagtige Planter, som kan formeres
paa denne Maade, stikkes af halvmodent Træ
tidligere paa Sommeren. Man stikker i stærkt
sandblandet Jord i Potter, som stilles i en kold Bænk,
hvor de skygges og holdes paa sluttet eller ringe
Luft; men saa snart Stiklingerne i en Potte viser
Tegn til at have slaaet Rod, sættes Potten over i
et Vindue, hvor der gives Luft. Naar de er godt
rodfæstede, fjernes Vinduerne. Formering ved
Deling lader sig ogsaa udføre for talrige
Stenhøjsplanters Vedkommende, og dette er en meget
bekvem Formeringsmaade. Delingen kan om
fornødent udføres meget stærkt, følger blot en lille
Stump Rod med, vil som Regel den frabrudte
Plante vokse, navnlig lader Græsarter sig dele
til meget smaa Planter. De unge Planter, man
har fremskaffet, det være sig nu Aflæggere,
fradelte Planter, vel rodfæstede Stiklinger eller
Frøplanter, som er voksede godt til i Prikleskaalene,
bør opplantes paa et Stenbed (se d. A.), inden de
endelig henplantes paa Stenhøjen.

<sp>Anbringelse af Planterne paa
Stenhøjen</sp>. Ved Tilplantningen af Stenhøjen bør der
af større Træer og Buske anvendes lidet eller intet,
de træagtige Planter, der mest kan være Tale om,
maa være mindre Buske, som Cotoneaster
horizontalis, Cytisus purpureus, Fallugia paradoxa,
Juniperus, Philadelphus microphyllus,
Rhododendron-Arter og Former o. s. v. De enaarige Arter saas
paa Blivestedet, men benyttes kun i ringe Grad;
har man om Foraaret paa Stenhøjen nøgne Pletter,
som man ikke har andet Materiale at udfylde med,
kan man tage sin Tilflugt til de enaarige Arter.
De toaarige Planter kan saas paa Blivestedet og
maa da udtyndes til passende Afstand, men en
bedre Fremgangsmaade er at saa dem i Potte,
prikle dem i Potte eller paa Stenbed og henplante
dem om Eftersommeren paa Blivestedet.
Tidspunktet for Henplantningen af det Materiale, man
har samlet sig paa Stenbedene, maa rette sig
efter Planternes Udvikling og Vejrforholdene. Man
kan plante fra tidligt Foraar til langt hen paa
Efteraaret, men bør undgaa at plante i alt for tørre
Perioder i Sommerens Løb. Naar man nu skal
plante paa Stenhøjen, bør man ved at studere
Planternes Voksemaade og andre Karakterer søge at
gøre sig det klart, hvor Planten vil gøre bedst
Virkning og trives bedst. Det er ikke altid
nødvendigt at vide, under hvilke Forhold Planten
vokser i sit Hjem, selv om et saadant Kendskab
meget hyppigt kan være vejledende; af Plantens
Udseende kan man slutte sig til meget. Bregner
og blødbladede, storbladede Stauder vokser gerne i
muldet Jord og i Skygge, de plantes derfor i
beskyggede Grotter o. l. Steder. Saftplanter, som
Kaktus-Arterne fra Nordamerika, vil have en
solrig, varm Plads og gruset Jord, ogsaa
Bladsaftplanter som Sempervivum fordrer Sol og tør
Vokseplads, og har Planterne hvidfiltede,

<img>Fig. 1. Parti fra Friar Park. Man lægger særlig Mærke til de mægtige og prægtige
Pudeplanter midt i Billedet.</img>
tæthaarede, kalkholdige eller kiselholdige Blade, plejer
de at ynde Sol og en temmelig tør Vokseplads.
Rosetteplanter som Carlina acaulis, Campanula
mirabilis, Onopordon bracteatum og flere Pudeplanter
som Draba aizoides, Eritrichium nanum o. a., ynder
at sidde indeklemt mellem store Sten, nogle vil
endog helst sidde klemt inde i lodrette Revner
eller gør i alt Fald bedst Virkning anbragt paa
denne Maade. Grovere Planter som Alyssum
saxatile, Centranthus ruber og Iberis sempervirens
passer godt i store, lodrette Stenvægge, ja man
kan endog i Stenmure med udmærket Held dyrke
talrige Planter, som sender deres Rødder ind i
enhver lille Revne imellem Sten og Kalk og der
finder tilstrækkelig Næring og Fugtighed (Fig. 2
og 3). Nogle Planter vil gøre bedst Virkning,
naar de er plantede enkeltvis, medens andre for
ret at gøre Virkning bør plantes i større Mængde,
nogle bør plantes paa skraa, andre paa jævne
Flader og atter andre i muldrige Huller mellem store
Sten. Planter, som udvikler lange, nedliggende
Grene, tager sig tidt bedst ud, naar de plantes
bag en større Sten, saaledes at Plantens Skud kan
komme til at hænge ned over Stenen. I flade
eller svagt konkave Partier, som er vandrette eller
svagt hældende, vel belyste, men ikke udsatte
for brændende Sol, og hvor Jordbunden
hovedsagelig bestaar af Mosejord, trives mange
Primula-Arter, flere Gentiana-Arter, Ranunculus gramineus
o. m. a. Hvor det gælder at dække større Flader
med et tæt Tæppe, kan man plante Acæna inermis,
Gypsophila repens, Dryas octopetala, Saxifraga
apiculata og S. atropurpurea. Ved Plantningen bør
man gøre sig til Regel at plante fast, navnlig
gælder dette, hvis man skal anbringe en Plante
imellem nogle større Sten, som staar tæt paa
hinanden; ved dette Arbejde bør man have ved
Haanden en Stok, som er noget flad i den ene
Ende, saa at man med den kan komme ind
imellem Stenene og pakke Jorden godt ned omkring
Plantens Rødder; synker Jorden senere bort fra
Rødderne, vil Planten let gaa til Grunde. Af stor
Gavn er det at belægge Jorden omkring de paa
Stenhøjen anbragte Planter med Sten af
Skærvestørrelse, disse bidrager dels til at holde paa
Jorden, saa at den ikke saa let skyller bort, dels til
at holde paa Jordens Fugtighed. Gavnligt er det
om Sommeren at sprøjte sine Stenhøjsplanter
Morgen og Aften; skal de grundig vandes, er sen
Aften eller meget tidlig Morgen bedst, men en
daglig fin Besprøjtning, navnlig over de større Sten
og over Gangene, er af god Virkning, fordi det
frisker den omgivende Luft. Morgenbedugningen
kan udsættes, til Solen just rammer Stenhøjen,
En omhyggelig Renholdelse af Stenhøjsplanterne er
nødvendig, fordi Ukrudtet særdeles hurtigt kan
tage Overhaand over de svagere voksende
Alpeplanter. Om Vinteren, særlig i snefri Vintre, bør
Stenhøjens Planter dækkes med Granris, navnlig
trænger de delvis eller helt stedsegrønne Arter til
Dækning. Dækket bør ikke være ret tæt, og naar
det fjernes om Foraaret, bør det ske lidt efter

<img>Fig. 2. Mur i Knuthenborg Have første Sommer efter Beplantningen.</img>

<img>Fig. 3. En Mur i Knuthenborg Have andet Aar
efter Beplantningen.</img>
lidt, saa at Planterne ikke straks udsættes for
fuld Sol. Om Foraaret, naar Frosten er gaaet af
Jorden, er det meget at anbefale at gennemgaa
Stenhøjens Planter for at trykke alle dem fast, som
ved Frostens Virkninger maatte være løftet op af
Jorden.

<sp>Dyrkning af Stenhøjsplanter i
Potte</sp>. Mange af S. egner sig til Dyrkning i
Potte, navnlig er de tidligt blomstrende Arter
meget anvendelige, fordi de udvikles saa tidligt,
at deres Blomster kan komme til at lide Skade ved
Indtrædende Senfrost. Man planter saadanne Arter
i veldrænede Potter i muldet eller gruset Jord efter
Planternes Krav. Potterne stilles om Vinteren i
en afbrugt Varme- eller
Koldbænk, hvorover der lægges
Vinduer og i fornødent Fald Maatter
og Lemme. Der afdækkes og luftes
eller aftages Vinduer, saa snart
Vejret tillader det, og der
vandes sparsomt. Om Sommeren
henstilles Potterne paa Grusbede nord
for lave Hække.
A. L.
</chapter>

<chapter name="Sten i Haver">
<b>Sten i Haver.</b> Et meget
værdifuldt — og ofte misbrugt —
Hjælpemiddel i Havebygningen, er
Stenen i dens forskellige
Foreteelser. Den kan benyttes til saa
vidt forskellige Ting som Stenhøje,
Mure, Trapper, Diger, Flisegange,
Grotter, Stenbede, Klippepartier,
Træde- eller Vadesten, Kantsten
o. s. v. Den mest almindelige
Anvendelse af Sten i Haver er vel
nok til beplantede
<sp>Stenpartier</sp>, »Stenhøje«.
Anlæg af S. kræver megen
indsigt og Kendskab til Sagen og der er mange
Forhold at tage Hensyn til ved Anlægningen. Først
maa man være paa det rene med, om Hensigten
med Stenanlæget skal være, at det skal virke
dekorativt, eller om dets Opgave skal være at
skabe den mest gunstige Vokseplads for en
Stenhøjsplantesamling, eller om det nærmest er af
Nødvendighed, som Støtte for Jordskrænter eller
lignende. Dernæst maa der tages Hensyn til
Beliggenheden, da hele Opbygningen og Beplantningen
i høj Grad er afhængig heraf. I mange Tilfælde
er Beliggenheden paa Forhaand givet ved, at
Stenpartiet skal slutte sig til noget
bestemt i Haven f. Eks. paa en
Skrænt, i Tilslutning til en Sø,
eller for at dække en Terrasse
foran en Bygning o. s. v. I
saadanne bundne Tilfælde maa man tage
alle Forhold med i Betragtning.
Kan man selv bestemme
Stenanlægets Beliggenhed, bør der ogsaa
her tages Hensyn til Omgivelserne.
Naturlige Udgangspunkter for
Anlæget af et Stenparti kan være
forladte Grusgrave, en Mergelgrav
med dens Skrænter, Siderne af en
Hulvej eller Skrænterne langs en
Bæk. I det hele taget er det af
god Virkning at have en
Vandsamling eller et Vandløb forenet
med Stenanlæget, saaledes at man
i Forbindelse dermed kan indrette
et Moseparti. Er naturlige,
uregelmæssige Jordformer ikke til
Stede, maa man søge kunstigt at
fremstille saadanne. Ved
Lægningen at Stenene, ligesom ogsaa ved Formning af
Jorden maa man stedse bruge Naturen som
Forbillede. Saadanne, af Naturen dannede Stenpartier
fremkommer ofte paa den Maade, at Stenene ved
Nedstyrtning eller Nedskylning er bragt ned paa
Skraaningen, hvor de saa ved en eller anden
Hindring er standsede; Jorden hober sig op bag ved
Stenen til den naar Overkanten og danner derved
en naturlig Vokseplads for de forskellige Vækster.
Med Hensyn til Stenmaterialet kan der benyttes
forskellige Slags, men da det, naar det ikke findes
paa Stedet, er kostbart baade i Indkøb og Transport,
maa man først og fremmest søge at benytte det
lettest tilgængelige Materiale og dette er i de fleste

<img>Fig. 1. Snit af Stenlægning.</img>

<img>Fig. 2. Sten med Plantning bagved.</img>
Tilfælde Kampesten. Disse kan, benyttede paa rette
Maade, være af udmærket Virkning. Ved
Opbygning af et Stenanlæg maa den, hvem dette
paahviler, bruge Fantasien flittigt; det er vanskeligt,
for ikke at sige ugørligt, at udfærdige en nøjagtig
Plan med Detailler over et Stenanlæg, og det
bliver derfor den, der udfører Arbejdet, der kommer
til at præge dette. Man begynder som Regel med
at lægge Stenene fra neden, de lægges saaledes, at
man faar den mest mulige Nytte af Fladen og med
stadig Henblik paa den senere Beplantning. Det
maa ikke være Formaalet at faa anvendt saa
mange Sten som muligt; man maa søge at udnytte hver
enkelt paa bedste Maade og altid lægge den
saaledes, at der kan fyldes Jord bagved. Se Fig. 1.
Til de Planter, som vokser i Ur (Tyskernes Geröll),
maa man paa enkelte skraanende Flader afgrave
Jorden i nogen Dybde, paaføre et Lag let Jord
(Blanding af Mosejord, Lyngjord, Grus og
Mureaffald) og endelig maa man, efter at Plantningen
har fundet Sted, belægge hele Fladen med ituslagne
Sten helst saa flade som muligt. Kløvede og
udsprængte Stenblokke kan anvendes som
Klippepartier (se denne Art.). Affald fra Glasværker og
Teglværker bør man som Regel undgaa at benytte,
ligesom Koralsten ikke er at anbefale. Jorden i
Stenanlæget kan være af forskellig Beskaffenhed;
i Hovedsagen bruges den for
Haanden værende Jord, denne kan saa
være svær eller let. Naar
Anlæget er færdigbygget og skal
beplantes, tilføres den for
Planterne passende Jord i de forskellige
Voksesteder. Ved Tilplantningen
maa man vælge de for Stedet mest
passende Arter. Ofte bygges
Stenanlæget saaledes, at det har
Tilslutning til en større eller mindre
bagved liggende Plantning; man
maa da søge at frembringe en vis
Sammenhæng, ved at anvende
Planter, som ved deres Vækst kan
danne en naturlig og harmonisk
Forbindelse med tilstedeværende
Plantning (Fig. 2). Ved Valg af
Planter maa der tages Hensyn til
de paagældende Planters naturlige
Livsbetingelser; udprægede
Moseplanter trives ikke paa de højere
og tørt beliggende Steder og omvendt trives alpine
Planter ikke paa lave, fugtige Steder. De senere
Aars stigende Interesse for Stenhøjsplanter har
bevirket, at der nu i Handelen findes en Mængde gode
Arter, saaledes at man uden Vanskelighed kan
fremskaffe det, der er Brug for. I Særdeleshed er der
fremkommen en Masse forskellige Arter af
Pudeplanter, som virker meget dekorativt paa Sten;
men ogsaa andre, ikke netop krybende Vækster
kan anvendes, saaledes er Juniperus,
Dimorphanthus, storbladede dekorative Stauder, Busketroser og
forskellige Løgvækster af god Virkning. Paa
halvskyggede Steder kan plantes Rhododendron, Azalea
pontica og mollis, Bregner, Funchia, Vedbend o. l.
Af stor Betydning er Anlægets Forsyning med
Vand, ligesom Afdræning paa de særlig fugtige
Steder, der ikke skal anvendes til Mosebeplantning,
er nødvendig. Afdræningen kan udføres ved Hjælp
af Stenfaskiner eller lignende, som afleder Vandet
fra selve Stenanlæget ned til Mosepartiet, den nære
Vandsamling, eller hvis saadan ikke findes, til
lavere liggende Dele af Haven, hvor Skade ikke kan
ske ved saadant Vands Tilløb. Anlæg af Stenbede
se d. Art. Angaaende Planter til Stenhøje se Art.
»Udvalg af Planter til Stenhøje« og
»Stenhøjsplanters Kultur«. En Betingelse for, at Bevoksningen i
Stenanlæget trives og stadig giver Anlæget sin
Karakter, er, at den stadig renholdes for Ukrudt, men
det er ogsaa af Vigtighed, stadig at være
opmærksom paa Planternes Vækst og Udvikling, og
foretage Omflytninger saaledes, at hver Plante kommer
til sin Ret og saaledes, at enkelte mindre
værdifulde Ting ikke tager Overhaand og kvæler de mere
kælne Arter.

<sp>Stendiger</sp> opbygges af smaa eller større
Kampesten og Jord; de kan tilplantes med
forskellige Stenhøjsvækster, og kan være af god
Virkning, hvor de passer ind i Omgivelserne. Stenene
lægges saaledes, at Diget skraaner indefter, for at
Beplantningen derved kan faa Gavn af Regnvandet,
og de maa helst lægges paa Fladen, derved
modstaar Diget bedre Frostens Indvirkning.
Jordkærnen maa stampes meget fast. Fig. 3 viser et Snit
af et saadant Stendige. Tørtbyggede Mure. d. v. s.
Mure uden Fundament og Mørtel, bliver meget
anvendte som Støttemure o. l. og bygges saaledes, at
der kan anbringes Smaaplanter i Fugerne. Til
saadanne tørtbyggede Mure kan anvendes gl.
Mursten, kløvet Granit, flade Klippestykker, Ignaberga
Kalksten og i Særdeleshed Neksøsten. Stenene
lægges tørt op og bagved tilføres et Lag Sand eller

<img>Fig. 3. Snit af Stendige.</img>

<img>Fig. 4. Stenmur og Trapper.</img>
Singels for at Frosten ikke skal skyde Muren ud.
Hist og her anbringes lidt Jord, for at Planterne
kan vokse fast, men der fordres meget lidt deraf.
Til Beplantning af saadanne Mure maa man vælge
dertil egnede Planter. En udmærket Plante hertil
er Linaria Cymbalaria; den kan enten plantes eller
saas paa Blivestedet og fordrer saa godt som ingen
Jord. Fig. 4 viser en tør Mur af Neksøsten, og
Fig. 5 er en Pergola ogsaa af Neksøsten, men som
er opbygget med Mørtel og bevokset med
Slyngvækster. I Sverrig bliver tørtbyggede Mure
anvendt i udstrakt Grad, baade som Underbygning til
Beboelseshuse, byggede ind i Bakker til
Opbevaringsrum, som Broer o. s. v. Fig. 6 viser en Bro
i Smaaland, fuldstændigt tørt opbygget, selv i
Brobuerne findes intet som helst Bindemiddel.

<sp>Trædesten</sp> kan anbringes i Stenpartier
mellem Pudeplanter for lettere at gøre Partiet
tilgængeligt. Ligeledes kan der i Moseanlæg og
Vandsamlinger med lavt Vand lægges Træde- eller
Vadesten. Se Fig. 7.

<sp>Flisegange</sp> belægges med Beton- eller
Stenfliser; skal Fliserne lægges tæt og regelmæssigt,
maa de lægges i Sand, og der maa være mindst 10
cm Sand under, da de ellers fryser op. Den
smukkeste og holdbareste Sten til Fliser er Ølandsstenen,
den kan faas tilhugget i flere Størrelser. Fliserne
kan ogsaa lægges i uens Størrelser med ganske
lidt Fugeaabning, saaledes at der her med Tiden
kan fremkomme lidt Mosbevoksning. Brudfliser
kan ogsaa udmærket anvendes i mange Tilfælde og
er betydelig billigere, de kan lægges i Jord, med
ret brede, uregelmæssige Mellemrum, som kan
tilplantes med svagtvoksende, krybende Vækster. Paa
Fig. 7 ses en Flisegang.

<sp>Klinkegange</sp> lægges af haardtbrændte
Klinker, eller til Nød af alm. Mursten; Stenene
lægges paa tværs af Gangen og paa Højkant; hvis de
skal lægges paa Fladen, er det nødvendigt, at de
lægges paa fast Underlag og med Cement i Fugerne.
De kan lægges i forskellige Mønstre, men det
simpleste, letteste og smukkeste er at lægge dem i
Forbundt. Lægger man Stenene tørt, maa der
anbringes et Underlag af Brolæggersand, paa 10-12 cm.
I Stedet for Buksbomkanter o. l.
bruges ofte

<sp>Stenkanter</sp>, til disse kan
benyttes raa udkløvede
Granitkantsten. Klinker, gl. Tagsten o. l.
Granitstenen maa være c. 25 cm
dyb, Klinker og Tagsten sættes
paa Enden i Jorden. Bagved kan
plantes forskellige Pudeplanter,
Vinca og andre Vækster, som kan
vokse ud over Kanten. Afvisersten
anvendes ofte langs Køreveje o. l.
Steder og kan enten være raa
Kampesten eller tilhugne Granit-
eller andre Stenarter, og kan være
forbundne ved Kæder.
Afviserstenene maa helst sættes udenfor
Græskanten, i selve Vejen, da de,
hvis de er anbragte i Græsset,
vanskeliggør Græsslaaningen.

<sp>Stentrapper</sp> er et
uundværligt Led i Haveanlæget, hvor
Terrainhøjderne er afvigende.
Trapper kan bygges paa forskellig
Maade og af forskelligt Materiale.
I Nærheden af Hovedbygningen,
eller i Forbindelse med Terrassemure
el. l. anvendes ofte Trapper af
Beton eller Stenplader; saadanne
Trapper maa fundamenteres i frostfri Dybde. I
Forbindelse med tørtbyggede Mure kan lægges
Trappetrin uden Understøbning, men der maa da
anbringes et tykt Lag Singels eller Sand under
(se Fig. 4). I Stenhøje lægges Trinene af
Kampesten eller kløvede Stenblokke. Ude i Anlæget
kan Trapperne bygges som Jordtrin, med
Forkant af Sten; disse Forkantsten kan være af
udkløvet Granit og maa være mindst 30 cm dybe.
I Stedet for Granit kan bruges Betonfliser paa
Højkant. Jordtrin kan belægges med Grus eller
med Skærvemosaik, som enten kan lægges tørt
eller løbes med flydende Cement. Trinenes Højde
maa ikke gerne overstige 15-16 cm og
Grunden (Trinets Bredde indefter) maa helst ikke
være under 30 cm. Til Jordtrin kan, i Stedet for

<img>Fig. 5. Pergola af Sten.</img>

<img>Fig. 6. Tørtbygget Bro i
Smaaland.</img>
Forkantsten anvendes Planker paa Kant, eller
Stammer, som fastgøres ved Pæle, der sættes indvendig
i Trinene.
V. H.

<img>Fig. 7. Flisegang og Trædesten.</img>
</chapter>

<chapter name="Sten i Pærer.">
<b>Sten i Pærer.</b> Undertiden udvikles de ogsaa i det
normale Frugtkød tilstedeværende Stenceller
unormalt stærkt, hvorved der dannes »Sten« i
Frugtkødet; i mange Tilfælde forekommer der tillige
Bristninger af Pærens Hud, og et hvidligt Pulver af
frie eller løst forbundne Stenceller kommer til Syne.
Sygdommen skyldes sikkert en for tør Vokseplads
eller for tørt Vejr og kan forebygges ved rigelig
Grundvanding, naar Blomstringen er afsluttet.
Ogsaa Insektskade, som Tægestik o. l., kan
fremkalde abnorm Stencelledannelse.
F. K. R.
</chapter>

<chapter name="Stenogastra concinna">
<b>Stenogastra concinna</b> se <sp>Sinningia
concinna</sp>.
</chapter>

<chapter name="Stenotaphrum">
<b>Stenotaphrum</b> (Gramineæ), halvvarmt Hus. <sp>S.
americanum</sp> Schrank., Trop. Amerika og <sp>S.
a. variegatum</sp>, der er den til Kultur mest
anvendte; den har krybende, naar de forlænger sig
hængende, stærkt ledede Stængler, der let slaar
Rod fra Ledene, og flade, hvid- eller gulstribede
Blade. Meget anvendelig til Ampler og til
Kantplanter i halvvarmt Hus, om Sommeren ogsaa i
Koldhus. <sp>Kultur:</sp> Formeres ved Frø, Stikning
eller Deling og frembyder ellers ingen
Vanskeligheder ved Kulturen.
M. H.
</chapter>

<chapter name="Stenurt">
<b>Stenurt</b> se <sp>Sedum</sp>.
</chapter>

<chapter name="Stephanandra">
<b>Stephanandra</b> (Rosaceæ), haardføre Buske. <sp>S.
flexuosa</sp> Sieb. & Zucc. (S. incisa Zabel), Japan.
En sirlig, tæt, lille Busk med tynde, siksakbøjede
Grene, smukke, smaa dybtfligede Blade og i Juni
smaa hvide Blomster i klase- eller
halvskærmformede Stande. <sp>S. Tanakæ</sp> Fr. & Savat., Japan,
har større og mindre dybt indskaarne Blade, som
antager en smuk rødgul Høstfarve.
A. B.

<sp>Anvendelse</sp> og <sp>Kultur:</sp> Stephanandra
er ved Vækst og Løv, S. Tanakæ tillige ved smuk
Høstfarve, pyntelige Forgrundsbuske i Solsiden af
Busketter paa let Jord og ikke for kold Plads. De
formeres ved Rodskud, ved Aflægning og ved
Stiklinger af grønt Træ under Glas.
J. B.
</chapter>

<chapter name="Stephanotis">
<b>Stephanotis</b> (Asclepiadaceæ),
Varmhus-Slyngplante. <sp>S. floribunda</sp> Brongn., Madagaskar,
med stedsegrønne, læderagtige Blade og smukke,
hvide, fint vellugtende Blomster, der sædvanlig
fremkommer fra Juli til Septbr. i Klynger fra
Bladhjørnerne og holder sig temmelig længe; ældre
Planter giver i Reglen en rig Flor. Det er en
Slyngplante, der er meget at anbefale, især til fri
Udplantning ved en lys Væg i luftigt Varmhus
med en Temperatur af 12-18 ° C.; trives dog ogsaa
godt som Potteplante, naar den faar Næring nok.
<sp>Kultur:</sp> Formeres ved Stiklinger af toaarigt
Træ paa Undervarme, der i Reglen danner Rod i
Løbet af 4-6 Uger; dog ogsaa af Frø. Kraftig Jord,
overvejende Græstørvjord, Bladjord, gl. Gødning,
Sand og Trækul med godt Drænunderlag; rigelig
Vand, ogsaa flydende Gødning i Væksttiden,
sparsom Vanding om Vinteren. Angribes let af Skjold-

<img>Stephanotis floribunda.</img>
og Uldlus, der nødvendiggør omhyggelig
Renholdelse og jævnlig Vask; men de bedste
Forebyggelsesmidler er for øvrigt, som nævnt, moderat
Temperatur og rigelig Luftfornyelse.
M. H.
</chapter>

<chapter name="Stereum">
<b>Stereum</b> se <sp>Sølvglans</sp>.
</chapter>

<chapter name="Sterilisering">
<b>Sterilisering</b> af Jord se <sp>Desinfektion</sp> af J.
</chapter>

<chapter name="Sternbergia">
<b>Sternbergia</b> (Amaryllidaceæ), haardføre
Løgvækster med gule Blomster. <sp>S. lutea</sp> Ker.,
Middelhavslandene. De mørkegrønne, c. 25 cm lange,
smalle Blade skyder frem i Septbr.;
Blomsterskaftet, c. 15 cm, bærer en smuk, gul, c. 6 cm bred,
crocuslignende Blomst i Septbr.-Oktbr. <sp>S.
macrantha</sp> J. Gay. (S. colchiciflora Waldst.),
Sydeuropa, har større Blomster end foregaaende,
Bladene fremkommer ikke samtidig med Blomsterne
om Efteraaret, men først om Foraaret. Plantes
som Indfatning eller i mindre Grupper. <sp>Kultur:</sp>
Formeres ved Løgyngel, dyrkes paa en varm og
om Vinteren tør Plads. Omplantes hvert 4. Aar i
Juni 8-10 cm dybt og dækkes om Vinteren.
G. B.

<img>Sternbergia macrantha.</img>
</chapter>

<chapter name="Stevia">
<b>Stevia</b> (Compositæ). <sp>S. ovata</sp> Lag., Meksiko,
fleraarig Koldhusplante; 60 cm høj; de hvide
Blomster i Aug.-Oktbr. er udmærkede til Afskæring.
<sp>Kultur:</sp> Formering ved Deling og ved Stiklinger
om Foraaret; udplantes om Sommeren. Ved om
Efteraaret at anbringe Planterne i Bakke eller Hus
kan man forlænge Floren til hen i Novbr. <sp>S.
purpurea</sp> Pers., Meksiko, enaarig Sommervækst, i
Koldhus fleraarig, anvendelig til Blomsterbede,
Rabatter, i Udkanten af Busketter, Afskæring og til
Pottekultur; 50-60 cm høj; rosapurpur Blomster i
Juli-Oktbr. <sp>Kultur:</sp> Frøet saas i Marts-April i
varm Bænk eller Potte, de opkomne Planter prikles
og udplantes i Maj med c. 40 cm Afstand. Trives i
enhver god Havejord med ikke for tørt Voksested.
Frøets Spirekraft 2-3 Aar; Spiring i Løbet af 2
Uger. <sp>S. serrata</sp> Cav., Meksiko, enaarig
Sommervækst, i Koldhus fleraarig; 50-60 cm høj;
hvidlige Blomster i Juli-Oktbr. <sp>Kultur</sp> og
<sp>Anvendelse</sp> som foregaaende.
L. F.
</chapter>

<chapter name="Stiger">
<b>Stiger</b> finder udstrakt Anvendelse i Havebruget,
saaledes ved Beskæring og Opbinding af større
Traner og Slyngplanter, ved Klipning af høje Hække,
ved Nedplukning af Frugt o. s. v. Det letter
Arbejdet og sparer megen Tid at have stærke og lette
Stiger, der er nemme at haandtere og at
transportere, selv om det er lange S. Der findes mange
forskellige Konstruktioner, hvoraf her skal
nævnes et Par. Fig. 1 viser en let S., der løber spidst
til foroven, og som derfor er nem at føre ind i
Træernes Kroner. Den støttes af et enkelt Ben, der
er til at tage af og atter at sætte til, som Fig. 1 A
viser, naar S. er anbragt. Fig. 2 viser den saakaldte
»Reformstige«, der støttes af to Ben, og som kan
forlænges ved Hjælp af en Løber til et fast Punkt.
Vil man benytte S. som fritstaaende i dens hele
Længde, kan man understøtte det øverste Trin ved
Hjælp af en lang Stang, der ender i en Gaffel.
V. F. H.

<img>Fig. 1.</img>
</chapter>

<chapter name="Stikkelsbær">
<b>Stikkelsbær,</b> <sp>Ribes Grossularia</sp> L.
(Ribesiaceæ). Som Stamarter for de dyrkede
Stikkelsbærsorter nævner Linné og flere endvidere <sp>R. Uva
crispa</sp> L. og <sp>R. reclinatum</sp> L., medens
andre Botanikere holder disse to for Underarter af R.
Grossularia. Vildtvoksende i Europa; men
forekommer næppe saa højt mod Nord som Ribs.
<sp>Kultur:</sp> Dyrkes almindeligst ligesom Ribs og Solbær
i Buskform. Formeres nu til Dags i Almindelighed
ved Stikning med Hæl (jfr. Artiklen Stikning),
men tidligere blev Aflægning meget brugt. Denne
foretages om Efteraaret, og man benytter helst
Grene, der er forsynede med mange Kviste, som
da i Løbet af Sommeren danner Rødder ved deres
Grund. Efter Nedkrogningen belægges Pladsen over
det i Jorden værende Parti af Grenene med
gammel Gødning. Kraftige, enaarige Kviste kan ogsaa
lægges vandret ud i deres hele Længde i c. 7 à 8
cm dybe Render. Naar de fra Knopperne langs
Kvistene frembrudte Skud er 15 à 20 cm lange,
fyldes Renden med gl. Bark eller gl. Gødning.
Jævn Fugtighed fremmer Rodudviklingen. De om
Efteraaret optagne og delte Smaaplanter slaas ned
for Vinteren. Tidligt næste Foraar skæres de ned i
Forhold til deres Kraft og udskoles. Næste Efteraar
vil nogle være tjenlige til Udplantning; i øvrigt
skæres Kvistene tilbage til Halvdelen eller
Tredjedelen af deres Længde. Buske med en lille (30-40
cm) Stamme opelskes ved Stikning i Septbr. og i
øvrigt saaledes som omtalt for Ribs. Urteagtig
Stikning benyttes ogsaa. Højstammede Stikkelsbær
opelskes paa samme Maade som omtalt for Ribs. S.
er ikke fordringsfuld med Hensyn til Jorden, men
foretrækker dog en god Havejord med lermerglet
Underlag. Før Plantning bør der dybgraves, og
Jorden, om fornødent, blandes med Kompost.
Planten stiller, navnlig paa det sidste Stadium af
Frugtudviklingen, store Krav til Fugtighed. Som
Hjælpemidler i det hele taget benyttes aarlig Belægning
af Jorden med gæret Staldgødning, eventuelt
blandet med Benmel, Træaske, Sod, hvilke Stoffer S.
synes at sætte Pris paa. Voksepladsen bør for de
storfrugtede, engelske Sorter være temmelig
solaaben; de andre Sorter med tidligere modnende og
mere tyndhudede Frugter trives godt paa delvis
beskyggede Pladser. Læ maa af forskellige Grunde
siges at være nødvendig. Med Hensyn til
Plantning, Afstand og foreløbig Behandling gælder, hvad
der er anført for Ribs. Da Knopperne bryder
særligt tidligt hos S., bør Plantningen foregaa om
Efteraaret. Kan man ikke plante før om Foraaret,
maa man fra Efteraaret af have optaget og
indslaaet Planterne paa et indtil Plantningen køligt og
beskygget Sted. Saa længe eller saa ofte, man
under Opelskning af Planter i Buskform ønsker
udviklet særligt kraftige Sidegrene — uden Hensyn
til mest muligt øjeblikkeligt Frugtudbytte —
studses Ledekvistene om Vinteren ind til Halvdelen af
deres Længde. Ellers bestaar den aarlige
Beskæring kun i hver Vinter at fjerne nogle af de ældste
Grene ved Jorden; af de frembrydende Rodskud
vælges et af Hensyn til Plads og Fordeling
passende Antal til Erstatning, medens Resten fjernes. Der
bør ikke være flere Grene, end at der er Adgang
for Lys og Luft imellem dem, og de maa være fri
af Jorden. I Stedet for at skæres helt ned til
Jorden kan en og anden Gren sættes tilbage
paa kraftige Kviste; det maa imidlertid fraraades
uden videre at overskære Grenene efter nogen større
Maalestok, da Resultatet kun vil blive grimme og
uproduktive Koste. Blomsterne udvikles fra
Knopper paa enaarige og fra Dværggrene paa ældre
Grene. I begge Tilfælde kommer der ofte Skud
samtidig med Frugt. Ved Knibning eller
Indstudsning af overflødige Skud kan man, som ved Ribs,
koncentrere de frugtbærende Partier efter Ønske.
Hvis man da vil ofre Tid og Arbejde paa at
paavirke Udviklingen af Frugterne, kan man om
Sommeren foretage Udtynding af overflødige Skud, idet
saadanne enten helt fjernes eller skæres ned paa
et Par cm Længde, medens Kvistene er blevne
studsede noget Vinteren tilforn. I øvrigt vil alene
en Tilbageskæring om Vinteren af Kvistene til ca.
Halvdelen af deres Længde give et godt Resultat.
Paa stammede Krontræer og Espalierformer
(Snorformer og U-Former) skæres Ledegrenene hver
Vinter tilbage i Forhold til deres Kraft, medens om
Sommeren alle Sideskud knibes ind til 1-2 cm
Længde.
J. J.

<sp>Stikkelsbærsorter.</sp> <sp>Achilles</sp>, stor,
lang, rød, glat Frugt; modnes middeltidlig. God
Handelsvare. <sp>Admiral Reuter</sp>, stor, glat, rød
Frugt, der er ret modstandsdygtig mod
Stikkelsbærdræberen. <sp>London Market</sp>, rødt, glat,
stort, langagtigt Bær, der er udmærket til Syltning.
<sp>Whinhams Industry</sp>, stort, haaret, rødt Bær.
Sorten ualmindelig frugtbar, men angribes en Del
af Stikkelsbærdræberen. <sp>Whitesmith</sp>, stort,
hvidliggrønt, svagt haaret Bær, der modnes ret
tidlig. Planten meget frugtbar og modstandsdygtig
mod Stikkelsbærdræberen. <sp>Keepsake</sp>, Bærret
stort, ovalt, glat, grønt. Sorten middeltidlig,
meget frugtbar, velegnet til Massekultur. <sp>Green
Walnut</sp>, Bærret stort, ovalt, glat, modnes
middeltidligt. Sorten meget frugtbar. <sp>Yellow Lion</sp>,
middelstor, gul, haaret Frugt, der modnes meget
tidlig og er en velsmagende værdifuld
Handelsfrugt.
Ø. C.

<img>Fig. 2.</img>
S. kan i Norge vanskelig dyrkes norden for
Polarcirkelen. De bedste Sorter for nordlige Egne
turde være: Early White, Golden Lion, Pale
Carpenter og Stockwell.
N—k.

<sp>Stikkelsbær i Storkultur</sp>. Inden
»Dræberen« begyndte at hærge, dyrkedes flere S. end nu,
og navnlig fandtes ret store Plantninger i
Nordsjælland; men de blev for en Del ryddede, da man fandt
det haabløst at kæmpe imod den. Efterhaanden som
man ser og lærer, at den <sp>kan</sp> holdes nede ved
Modmidler og passende Pleje, er Dyrkningen atter
tiltaget og bør sikkert yderligere øges, da
Forbruget stiger stærkt og Priserne dermed. S. egner
sig godt til Stordrift med Hestekraft til Hjælp. Er
ikke særlig kræsen med Jord, der dog hverken bør
være udpræget leret eller sandet, men sund og
næringsrig og navnlig med megen Kalk; ren for
Ukrudt, særlig Kvikgræs. Sortsvalget bør rette sig
efter Ydeevne, Modstandsdygtighed mod
»Dræberen« og efter Brugen af Bærrene, om de skal
plukkes tidligt som grønne, som halvmodne til Syltning,
Kompot o. l. eller som helt modne til
Torvehandel, Marmelade, Vin o. s. v., da de forskellige
Sorter egner sig ulige godt hertil. Som tidlige grønne
maa de være glatte og hurtig efter Blomstringen
kunne opnaa Salgsstørrelse, da de tidligst tjenlige
opnaar meget højere Pris, end hvis de kommer 2-3
Uger sildigere, hvilken Forskel der let kan være
paa Sorterne. Til halvmodne Kompotbær vælges
store glatte, om end tykhudede; til Torvehandel som
modne bør de være ret store, smukt farvede, søde
og velsmagende, samt tyndskallede. Til Marmelade,
Vin o. s. v. gælder det mere om stor samlet
Ydeevne end om, at de enkelte Bær er særlig store.
Plantningen kan yde godt Udbytte i 20-25 Aar
eller mere, naar den plejes godt; der bør gives
rigelig Forraadsgødning, omtrent som nævnt ved Ribs,
men med mere Kalk: 8-12,000 kg pr. ha, og
derefter Jordløsning til 40-45 cm's Dybde; senere hvert
3.-4. Aar gives 4000 kg Gødningskalk, der
hjælper til at holde Buskene sunde, hvorimod man maa
være varsom med for megen Kvælstofgødning.
Regelmæssig Skiften med Gødningen synes at være
særlig heldig, f. Eks. i 1. Aar: 40,000 kg
Kogødning, i 2. Aar: 400 kg 37 pCt. Kaligødning, 800
kg Superfosfat og maaske 200 kg Svovlsur
Ammoniak (eller 300 kg Norgesalpater), og endelig i 3.
Aar: Kalken. Tilførsel af Kompost ind om
Buskene, Jorddækning med Staldgødning eller Tang om
dem øger Levedygtigheden i høj Grad. Har
Buskene med Aarene standset Væksten, kan en
Nedskæring helt til Jorden forynge dem godt; af de
talrigt frembrydende unge Skud fjernes saa mange,
at kun 5-6 af de kraftigste holdes tilbage.
Afstanden mellem Planterne bør være mindst 2 m
efter hver Led, hvorved medgaar 2500 Planter til
1 ha. Da der bl. a. til Bærrenes Udvikling bruges
store Mængder af Vand, bør Jorden holdes løs ved
flere Gange øverligt gaaende Radrensning og
Hakning. Udbyttet svinger meget stærkt efter
Sorterne og Bærrenes Udvikling ved Plukningen.
Almindelig er 4-5 kg grønne af hver Busk og 6-10
kg modne, eller henholdsvis c. 10-12,000 og
15-25,000 kg pr. ha. En Plukker kan paa 1 Dag
plukke 30-40 kg grønne og 70-90 kg modne Bær.
Lange Læderhandsker fremmer Arbejdet meget.
Ofte plukkes de grønne Bær af 2-3 Gange med 1-2
Ugers Mellemrum, saaledes at de største tages først;
ved denne Udtynding opnaas en Del større Vægt,
men Plukkearbejdet bliver større og lader sig
vanskelig udføre omhyggeligt nok paa Akkord, hvorfor
det andre Steder foretrækkes at plukke rent af én
Gang; efter denne tidlige Plukning faar Planterne
øget Kraft og god Tid til at danne rigeligt med
Blomsterknopper, saa næste Aars Høst kan ventes
større. Uomgængelig nødvendigt er det at holde
Buskene tilstrækkelig udtyndede, for at Lys og
Luft kan naa ind til Midten, ligesom ogsaa alle
Grene, der hænger nær ned til Jorden, maa
fjernes eller skæres noget ind. Det er et Spørgsmaal,
om det ikke vilde lønne sig, ogsaa i Stordrift, at
holde Planterne i Topform, med 1 Hovedgren
bundet op i Midten til en Stok, saaledes som det med
godt Udfald gøres flere Steder i Rhinegnene, eller
espalierede med Hovedgrenene opbundne til 3-4
Hegntraade paa Pæle i Rækkerne. Sygdommene
er da meget lettere at holde i Ave og Bærrene
udvikles særlig godt. Til Mellemkultur mellem
Frugttræer egner S. sig for saa vidt ganske godt,
som de ikke er nær saa graadige som Ribs og
Solbær; men kommer de til at staa i Skygge,
holdes de vanskeligt sunde.
H. G—m.

<sp>Oversigt over Sygdomme paa
Stikkelsbær</sp>.

<table>
<td 2 c><sp>Svampeangreb</sp>.
<td>A.<td>Paa Blade, Bladstilke og unge Frugter ses<br>gule og orangefarvede Fortykkelser,<br>forsynede med talrige Fordybninger med<br>rustgult Sporepulver<br><sp>Stikkelsbær-Skaalrust</sp>.
<td>B.<td>Unge Bær og Skudspidser med et skinnende<br>kridhvidt, melet Skimmellag, der senere<br>bliver chokoladebrunt, tilsidst næsten sort<br>og tørt ... <sp>Stikkelsbærdræber</sp>.
</table>

Se i øvrigt Ribs og Solbær.
F. K. R.

<sp>Skadedyr</sp> se under Ribs.

<sp>Stikkelsbær</sp>. <sp>Anvendelse:</sp> Grønne Bær
anvendes til Kompot, Suppe, Grød; af presset Saft af
umodne Bær kan anvendes i Stedet for Citronsaft
til Drikke o. l. Modne Bær anvendes som grønne
Bær, syltede til Desserter, Kager og som
Tilsætning til Kærnemælks- og Brødsuppe. Udmærkede
til Frugtsmør og Marmelade. Se Henkogning,
Syltning, Tørring.
M. L.
</chapter>

<chapter name="Stikkelsbærbladhveps">
<b>Stikkelsbærbladhveps,</b> krusbärssteklar (s.).
Hertil regnes to Arter: den <sp>store</sp>
Stikkelsbærbladhveps (Pteronus ribesii Seop.) og den <sp>lille</sp>
(Pristiphora appendiculata Lep.). Den førstnævnte er den
almindeligste og besværligste. Hvepsene, som
minder om smaa sorte og gule Fluer, kommer frem
samtidig med, at Stikkelsbær og Ribs løves om
Foraaret, og lægger da deres smaa hvide Æg, let
synlige, ud ad de grove Nerver paa Bladenes
Underside; efter c. 8 Dages Forløb udklækkes de, og
Larverne æder saa Hul i Bladskiven for snart
derefter at angribe Bladene fra Kanterne. Naar de
smaa Larver, som sidder overskrævs over
Bladkanten, foruroliges, rejser de hastigt Bagenden af
Kroppen. De ældre Larver, som bliver 15-20 mm lange,
er grønne samt i For- og Bagenden gule. Hovedet
tilligemed talrige smaa, børstebærende Vorteprikker
paa Ryggen er sorte. Omkring 3 Uger gamle
forpupper Larverne sig i pergamentagtige Kokoner
paa Jorden. 14 Dage senere kommer en ny
Generation, der paa ny lægger Æg; 3 Generationer
udvikles i Reglen i Løbet af en Sommer. — Den
mindre Stikkelsbærbladhveps har noget mindre,
ensfarvede lysegrønne Larver. Den lægger sine Æg,
gemte i smaa Folder i Bladvævet. Ogsaa denne
Art har en hurtig Udvikling, og der findes
Eksempler paa, at 4 Generationer er udviklede i en
Sommer.

Stikkelsbærbladhvepsene er meget almindelige
Skadedyr, som i tørre Somre plejer at optræde i
uhyre Masser og da fuldstændigt afgnaver
Bærbuskene. Ved i Tide at sprøjte med Arsenikmidler
kan man let ødelægge dem. Er Bærrene tjenlige
til Brug i Husholdningen, kan man i Stedet for
Arsenik anvende Kvassiasprøjtning, der sædvanlig
gør god Fyldest. Efter et Angreb bør Buskadset
omhyggeligt renses og alt Skrab, Løv og Ris,
bortskaffes og brændes, hvorved en Masse Pupper
dræbes.
A. T.

<img>Stikkelsbærbladhveps og Larve.</img>
</chapter>

<chapter name="Stikkelsbærdræber">
<b>Stikkelsbærdræber</b> (Amerikansk
Stikkelsbærmeldug, Sphærotheca mors uvæ) er en fra Amerika
indført Meldug, der især angriber Stikkelsbær, i
mindre Grad Ribs, Solbær og andre Ribes-Arter.
S. viser sig i Maj-Juni som et kridhvidt, melagtigt
Pulver paa de umodne Bær og i Spidsen af de
ny Aarsskud; c. 10 Dage efter at dette hvide Lag
har vist sig, afløses det af en mere fast Hinde af
brunlig Farve, lignende tyndt Handskeskind; denne
Hinde, der let kan skrabes af med Neglen, bliver
efterhaanden mørkebrun eller sortagtig. I det
sidste Stadium overvintrer S. paa Skudspidser og
Bær. At bekæmpe S. ved Sommerbehandling er
vanskeligt og giver ofte utilfredsstillende
Resultater; det maa i hvert Fald fraraades at afklippe
angrebne Skud i Sommertiden. Derimod kan S.
bekæmpes ved en omhyggelig gennemført, hvert Aar
gentagen, Vinterbehandling efter følgende Regler:
1) Gamle Buske ryddes, og der sørges i det hele
for god Plads omkring Buskene. 2) Om Efteraaret
fjernes Græs og andet Ukrudt i og omkring
Buskene; syge, tørre Bær afplukkes og brændes;
mistænkelige Skudspidser afskæres og brændes; Jorden
graves omhyggeligt mellem og under Buskene. 3)
De saaledes rensede Buske oversprøjtes med 3 pCt.
Blaastensopløsning eller stærk Svovlkalk (30 ° B.,
1 til 8 Dele Vand); kan man kun overkomme én
Sprøjtning, bør den foretages i Oktbr.-Novbr.; ellers
gentages den i Marts. Planteskoleplanter
desinficeres før Forsendelsen ved Neddypning i Blaastens-
eller Svovlkalkopløsning efter forudgaaende
Afskæring af angrebne Skudspidser.
F. K. R.
</chapter>

<chapter name="Stikkelsbærgræskar">
<b>Stikkelsbærgræskar</b> se <sp>Cucumis
myriocarpus</sp>.
</chapter>

<chapter name="Stikkelsbærmaaler">
<b>Stikkelsbærmaaler,</b> krusbärsmätaren (s.), (Abraxas
grossulariata L.) er en ret stor Sommerfugl
(mellem Vingespidserne 35-40 mm), af Farve hvid med
sorte, afrundede Smaapletter, af hvilke en Del flyder
sammen til Tværbaand. Mellem to af Pletraderne
er Grundfarven gul. Larven, som er 10-fodet, er
ligeledes hvid med sorte Pletter paa Ryggen og
gule Siderande. Bliver c. 40 mm lang. I
Sydsverrig og i Danmark forekommer denne Larve
ikke sjælden meget talrigt paa Ribs og
Stikkelsbær, og kan da paa kort Tid fuldstændig
afgnave Buskene. De brune, med gule Tværbaand
forsynede Pupper, som i saadanne Tilfælde næsvist
ophænges paa de afgnavede Grene, kan let
uskadeliggøres. Ved begyndende Hærgning sprøjtes med
Arsenikmidler. Angrebene begynder om Efteraaret,

<img>Stikkelsbærmaaler. Puppe, Larve og Sommerfugl.</img>
men er da sjælden svære, og fortsættes det følgende
Foraar, efter at de smaa Larver har overvintret
mellem Løv og Ris paa Jorden.
A. T.
</chapter>

<chapter name="Stikkelsbærmeldug">
<b>Stikkelsbærmeldug,</b> europæisk Microsphæra
grossulariæ) kan være ret almindelig udbredt paa
Stikkelsbærbuske og give Anledning til
Forveksling med Stikkelsbærdræberen (s. d.); S. kendes fra
denne ved følgende Egenskaber: 1) Angrebet findes
næsten udelukkende paa Bladene, især de ældre,
ikke paa Stænglerne og sjældent paa Bærrene; 2)
Skimmelovertrækket er altid tyndt og hvidligt,
aldrig brunt og hindeagtigt. S. gør som Regel ingen
nævneværdig Skade.
F. K. R.
</chapter>

<chapter name="Stikkelsbærmide">
<b>Stikkelsbærmide</b> se <sp>Ribsmide</sp>.
</chapter>

<chapter name="Stikkelsbærpyraliden">
<b>Stikkelsbærpyraliden,</b> krusbärsmottet (s.),
(Zophodia convolutella Hb.) er en mindre
Sommerfugl, hvis Larve lever indeni Stikkelsbærrene, der
som Følge heraf tidlig raadner, mugner og visner.
Ofte sammenvæves et Par Bær af den grønne,
sorthovede Larve. Paa Ribs ødelægges og
sammenvæves en Mængde Bær i Klasen af en og samme
Larve. Angrebne Bær bør indsamles og ødelægges,
medens Larverne opholder sig i dem.
A. T.
</chapter>

<chapter name="Stikkelsbærskaalrust">
<b>Stikkelsbærskaalrust,</b> Ribs-Starrust (Puccinia
Pringsheimiana) optræder i Foraarstiden paa Blade,
Skud og de unge Bær af Stikkelsbær, i mindre
Udstrækning paa Ribs, Guldribs, Fjældribs og andre
Ribes-Arter. Angrebet er meget iøjnefaldende ved,
at de syge Dele bliver stærkt gule, fortykkede og
forsynede med talrige gulrøde Smaaprikker. S. kan
i visse Aar bevirke, at de fleste Stikkelsbær bliver
misdannede eller standser deres Vækst meget
tidligt. Smitten overføres fra Star i Moser og Enge,
hvorfor S. er mest ondartet i Nærheden af saadanne
Steder. S. bekæmpes ved Sprøjtning med
Bordeauxvædske i Begyndelsen af Maj.
F. K. R.
</chapter>

<chapter name="Stikning">
<b>Stikning</b> er en vegetativ Formeringsmaade, ved
hvilken man til Stiklinger benytter afskaarne Skud,
Grene, Blade eller Roddele, der, efter at være skilt
fra Moderplanten, ved hensigtsmæssig Behandling
bringes til at danne Rødder og derved sættes i
Stand til at udvikle sig til selvstændige Planter.
Et stort Antal Planter lader sig som bekendt
formere ved Stiklinger, og da det er en forholdsvis
hurtig og billig Formeringsmaade, sammenlignet
med Formering ved Forædling og Aflægning,
anvendes den i Reglen hos alle Planter, hvor
Stiklingerne nogenlunde villigt danner Rødder, og som
ikke lader sig formere ægte af Frø. Stiklinger kan
være baade af modne og umodne Skud, naar der
blot findes Knopper eller Evne til at danne
Knopper paa de Skuddele, der benyttes. Ved S. af
urteagtige Planter benytter man selvfølgelig urteagtige
Skud, ved S. af træagtige Planter derimod i
Reglen modne eller halvmodne Skud. Der gives dog
flere Undtagelser fra denne Regel, idet der findes
træagtige Planter, som bedst formeres ved
urteagtige Skud, ligesom ved flere, baade urteagtige
og træagtige Planter, Formering ved Rodstiklinger
giver det bedste Resultat. Stiklingernes Længde
kan være meget forskellig, eftersom de skal sættes
mer eller mindre dybt i Jorden. Paa Friland sætter
man Stiklingerne meget dybere, end det er
nødvendigt i Drivhus og Varmebed, hvor man har lettere
ved at passe Stiklingerne med Fugtighed,
Skygning o. s. v. Ved Formering af ny og sjældne
Planter, og i saadanne Tilfælde, hvor der maa
spares paa Formeringsmaterialet, skærer man
Stiklingerne saa korte, Forholdene gør det muligt, men
naturligvis ikke kortere, end at der findes mindst
en Knop eller et Par Knopper paa hver Stikling.
Kortere eller længere Tid efter, at Stiklingerne er
anbragte i Jorden, vil der begynde at danne sig
Kallus (se d. A.) paa Snitfladen, og fra denne eller
umiddelbart i Nærheden af denne frembryder de ny
Rødder. Omtrent samtidig med Rødderne begynder
Udviklingen af ny Skud og Blade fra Stiklingens
overjordiske Del. Særlig ved S. paa Friland
spiller Jordens Egenskaber en vis Rolle, idet ikke alle
Stiklinger danner lige villigt Rod i al Slags Jord.
En Jord, der er af passende let Beskaffenhed, uden
dog at være for tør og sandet, vil saaledes i
Almindelighed være at foretrække for en kold og
leret Jord, og Erfaringen synes at vise, at i en
Jordbund, hvori Planter har udpræget Tilbøjelighed til
at danne mange og fine Trevlerødder, er de fleste
Stiklinger ogsaa forholdsvis villige til at danne
Rødder. Alderen og den Jordbund, hvori de
Planter vokser, som leverer Stiklingerne, kan ogsaa
ofte give sig Udslag i Stiklingernes større eller
mindre Tilbøjelighed til at danne Kallus og
Rødder. Stiklinger af Planter, der vokser i en sund,
varm Jord, bliver ofte mere faste i Træet og bedre
modne, og vil derfor i Reglen lykkes bedre end
Stiklinger af samme Art, taget af Moderplanter,
der vokser paa en fugtig, kold Bund, idet Væksten
her afsluttes senere, hvoraf følger, at Skuddene ofte
bliver mere løse og marvfyldte, navnlig i daarlige
Somre. Moderplantens Alder kan ligeledes spille en
Rolle, og Stiklinger af Planter, der er blevne for
gamle og er ved at gaa ud af Vækst, vil ofte vokse
daarligt, sammenlignet med Stiklinger af samme
Art, skaarne af Planter, der er i god Vækst og i
Besiddelse af deres fulde Livskraft. Det maa dog
bemærkes, at Skuddene af helt unge, 1-2aarige
Træer og Buske kan være saa bløde og marvfyldte,
og afslutte Væksten saa sent, at de af disse Grunde
ikke egner sig til Stiklinger.

1. <sp>Urteagtige Stiklinger</sp>. De fleste
Væksthusplanter, næsten alle de saakaldte
Udplantningsplanter og flere Slags Stauder formeres ved
urteagtig Stikning i Væksthus eller Varmebed, for
saa vidt de ikke lettere lader sig formere paa
anden Maade. Formeringen foregaar i Reglen i
sluttet Luft under Glas og kan derfor foregaa næsten
til enhver Tid af Aaret, men foretages dog i
Almindelighed tidlig, i Febr.-April, eller om
Eftersommeren, i Aug.-Septbr. Om Eftersommeren
stikkes særlig flere Sorter Udplantningsplanter, som
Pelargonier, Calceolarier, Pentstemon,
Frilands-Nelliker o. s. v., til Brug i det kommende Foraar,
samt forskellige Stauder og de saakaldte kapske
og nyhollandske Planter; men Hovedparten af de
Planter, der formeres ved urteagtig S., stikkes dog
om Foraaret. De urteagtige Stiklinger kan være
af meget forskellig Længde, fra 3 til flere cm,
eftersom der er kort eller langt mellem Leddene paa
Skuddene, og eftersom man har mere eller mindre
rigeligt Formeringsmateriale til Raadighed.
Stiklingen tiiskæres med et vandret Snit lige under et
Blad eller et Bladpar, og de nederste Blade afskæres
helt, i hvert Fald paa den Del af Stiklingerne, der
skal i Jorden, medens paa de øverste Blade en Del
af Bladpladen ofte indstudses, for at indskrænke
Fordampningen. Foraarsstikningen, der altsaa kan
begynde kort efter Nytaar, sker i Reglen i
Formeringshus ved mer eller mindre høje
Varmegrader og i fugtig, indesluttet Luft. Et
Formeringshus kan være indrettet paa forskellig Maade,
med større eller mindre Glasareal o. s. v., naar det
blot er lunt og tæt og forsynet med et tilstrækkelig
kraftigt Opvarmningssystem, saa der til enhver Tid
kan holdes en passende høj og ensartet Temperatur
i Formeringsrummet, selv om Temperaturforholdene
varierer nok saa stærkt udenfor. Tidligere har man
vistnok været for tilbøjelig til at give
Formeringshuset forholdsvis smaa Dimensioner, med lille
Glasflade og deraf følgende lille Kubikindhold Luftrum,
om Natten dækket med solide Dæklemme, og oven
i Købet ofte med ekstra Vinduer over Stiklingerne.
Nu til Dags derimod træffer man ofte
Formeringshuse bygget efter et noget andet Princip, og da
navnlig større og bredere og med betydelig større
Glasflade, med dobbelt Glas uden Dæklemme, hvor
Stiklingerne i Reglen stikkes frit paa Bordene, uden
at være forsynede med ekstra Vinduer over sig.
Paa Grund af det store Luftrum holder Luften sig
friskere, og Temperaturen som ogsaa
Luftfugtigheden holdes lettere mere ensartet, uden bratte
Svingninger, hverken til den ene eller anden Side,
end i Formeringshuse med et lille Kubikindhold
Luftrum. Begge disse Faktorer, at Luften i Huset
holder sig frisk og Temperaturen og
Luftfugtigheden ensartet, uden bratte Svingninger, er som
bekendt af største Betydning ved al Formering.
Resultatet viser da ogsaa, at de fleste Stiklinger
vokser fortrinligt i saadanne Huse, tilmed uden i
nævneværdig Grad at være udsat for Angreb af den
ødelæggende Formeringssvamp (se d. A.), der i
Formeringshuse af den ældre Type ofte kan hærge
slemt. Naar Stikningen skal foregaa, lægges først
ovenpaa Bordene, der kan bestaa af Bræder eller
Skiferplader, et Lag Mos for at holde paa
Fugtigheden og forhindre, at Straalevarmen fra
Varmerørene udtørrer Formeringsbedet for stærkt. Der
ovenpaa lægges et 12 cm tykt Lag udvasket
temmelig skarpt Sand, hvori Stiklingerne anbringes
ved Hjælp af en lille tilspidset Plantepind eller
Priklepind, og i Reglen ikke dybere end
nødvendigt for at de kan staa fast. Af Hensyn til den
kostbare Plads sættes de saa tæt som muligt, men
uden at Bladene berører hinanden for meget.
Luften i Formeringshuset maa stadig holdes fugtig,
og særlig naar der fyres stærkt eller Solen er
stærkt fremme, vil det derfor være nødvendigt
flere Gange i Døgnet at sprøjte Vand paa Gulve og
Vægge, ligesom ogsaa selve Stiklingerne under
saadanne Forhold jævnlig maa sprøjtes med
kuldslaaet Vand. Viser Sandet i Formeringsbedet Tegn
til Udtørring, maa Stiklingerne vandes. I
Formeringshuset holdes en Dag-Temperatur af 20-22° C.,
om Natten kan Temperaturen være et Par Grader
mindre, og midt paa Dagen, særlig i Solskinsvejr,
kan det være rigtigt at lade Temperaturen stige
nogle faa Grader højere. I stærkt Solskin maa
Huset skygges, dels for at Stiklingerne ikke skal tage
Skade, dels for at forhindre, at Temperaturen i
Huset bliver alt for høj. I meget varmt Vejr kan det
alligevel hænde, at Varmen midt paa Dagen bliver
for stærk, og man maa da ved at øse Vand paa
Gulv og Vægge søge at bringe Temperaturen ned,
idet man saa vidt mulig maa undgaa at give Luft
paa Formeringshuset, navnlig naar det blæser.
Stiklinger af Varmhusplanter, der fordrer stærk Varme
og mere indesluttet Luft for at kunne danne
Rødder, maa man anbringe paa en særlig varm Plads
i Formeringshuset, under Glasklokker eller
Formeringsvinduer. Saa snart Stiklingerne har dannet
tilstrækkelig med Rødder, optages de af
Formeringsbedet og indplantes i smaa Urtepotter i en let
sandblandet Jord. Derefter anbringes de enten
nogen Tid i selve Formeringshuset, til de har
begyndt at sende ny Rødder ud i Jorden i
Urtepotterne, eller, for de mere villigtvoksende Arters
Vedkommende, straks sættes ind i en varm Bænk,
for saa vidt Vejret stiller sig nogenlunde gunstigt.
Er dette ikke Tilfældet, maa man hellere vente til
Vejret bliver mildere. Til urteagtige Stiklinger bør
man saa vidt mulig benytte de yngste Skud af
Planter, der er i god Vækst, da saadanne Stiklinger i
Reglen danner hurtigere og villigere Rødder end
Stiklinger af ældre Skud, der er begyndt at blive
haarde. Da det jo ofte gælder om at skaffe saa
mange Stiklinger som muligt, kan man skære de
Skud, der er tilstrækkelig lange, i flere Stykker
og derved opnaa at faa 2 à 3 Stiklinger af hvert
Skud. Der findes dog enkelte Planter, f. Eks.
Georginer, som bedst danner Rødder, naar Stiklingen
enten brækkes løs fra Moderplanten eller med
Spidsen af en Pennekniv forsigtig skæres af
saaledes, at en ganske tynd Skive af Knoldens eller
Grenens Væv medfølger. I dette Tilfælde kan man
altsaa ikke dele Skuddet i flere Stykker, men maa
benytte det, saa snart det har naaet den Længde,
man ønsker, Stiklingen skal have. Stiklinger af
Planter, der indeholder megen Mælkesaft, kan det
være rigtigt at lade ligge nogle Timer efter
Afskæringen, inden de stikkes, for at en Del af
Mælkesaften kan flyde ud og Saaret kan begynde
at tørres. Ellers gælder som en almindelig Regel,
at Stiklinger af urteagtige Planter maa sættes i
Jorden saa hurtigt som muligt efter Afskæringen.
Urteagtige Stiklinger, der sættes i Aug.-Septbr.,
behøver ikke saa stærk Varme som nødvendig i det
tidlige Foraar, og man stikker i Reglen paa denne
Tid af Aaret i afbrugte Gødningsbænke, hvori der
om Foraaret har været dyrket tidlige Grønsager,
og hvor Jorden er af en passende let og bekvem
Beskaffenhed. Stiklingerne kan enten stikkes frit i
Vinduet eller i Kasser, Urtepotter eller Skaale.
Naar Stiklingerne har dannet Rødder og Vinteren
begynder at nærme sig, indflyttes de i frostfri
eller tempererede Huse, hvor de henstaar til om
Foraaret. Efteraarsstiklinger af haardføre Stauder,
der er godt rodfæstede, behøver dog ikke Væksthus,
men kan overvintres i kold Bænk, enten med eller
uden Vinduer over sig.

2. <sp>Bladstiklinger</sp>. Hos forskellige
Planter, f. Eks. Bladbegonier, besidder Bladene den
Evne at kunne udvikle Adventivknopper, der kan
udvikle sig til selvstændige Planter. Man udvælger
gode, veludviklede Blade, der afskæres med et lille
Stykke af Bladstilken, hvorefter Bladet, med
Undersiden nedad, lægges paa Formeringsbedets
Sandflade og fastholdes ved hist og her at anbringe
Smaakroge. De større Bladribber gennemskæres paa
forskellige Steder, og under Paavirkning af Varme
og Fugtighed vil Bladene paa de saarede Steder
efter nogen Tids Forløb danne Rødder og
Knopper, der senere udvikler sig til smaa selvstændige
Planter, som, naar de har opnaaet en passende
Størrelse, indplantes i Smaapotter.

3. <sp>Rodstiklinger</sp>. Flere, baade
urteagtige og træagtige, Planter har Tilbøjelighed,
eller i hvert Fald Evne til ved formaalstjenlig
Behandling at danne Adventivknopper paa Rødderne.
Hvor dette er Tilfældet, benyttes ofte med Fordel
Rodstykker af vedkommende Plante til Formering.
Peberrod formeres saaledes, som bekendt,
udelukkende ved Rodstiklinger, hvortil benyttes de lange,
tykke Siderødder, der er i Besiddelse af en saa
udpræget Tilbøjelighed til at danne Adventivknopper,
at næsten det mindste Rodstykke er i Stand til at
danne en ny selvstændig Plante. Formeringen af
Peberrod ved Rodstykker foregaar som Følge deraf
meget let, idet man om Foraaret udplanter
Rodstykker af passende Tykkelse og Længde direkte paa
Friland, hvor de i Løbet af kort Tid vil danne
Rødder og ny Skud. Andre Planter, f. Eks. flere
Varieteter af Rubus- og Robinia-Slægten,
Dimorphantus, Anemone japonica. Papaver orientale,
Eryngium o. fl., lader sig for saa vidt villigt nok
formere ved Rodstiklinger, men disse maa
behandles paa en noget mere omhyggelig Maade end
ovenfor angivet for Peberrod. Hen paa Efteraaret,
inden Frosten binder Jorden, afskæres Rodgrene af
en passende Tykkelse, c. 0,50-1 cm i Gennemsnit.
Disse Rodgrene skæres derefter i Stykker af 3-6 cm
Længde og lægges i Kasser eller Skaale med let
Jord paa den Maade at Rodstykkerne i Reglen
lægges vandret ovenpaa Jorden og derefter dækkes
med et c. 2-3 cm tykt Lag Jord, som ligeledes maa
være af let, sandblandet Beskaffenhed, for at de
unge Skud, der om Foraaret bryder frem fra
Rodstykkerne, let kan skyde gennem Jorddækket. Hos
nogle Planter, f. Eks. Eryngium, maa
Rodstiklingerne dog sættes lodret i Jorden, saaledes at den
øverste Ende af Stiklingen staar lige i Jordskorpen,
eller kun dækket med et ganske tyndt Lag Jord,
da de ellers vil være udsat for at raadne. Kasserne
med Rodstiklingerne opbevares frostfrit i et koldt
eller tempereret Væksthus, og de maa ikke vandes
mere end højst nødvendigt for ikke at raadne;
særlig de første Uger efter Stikningen maa man helst
helt undgaa Vanding, som paa den Tid af Aaret i
Reglen heller ikke vil behøves. Tidlig om Foraaret
henstilles Kasserne i et halvvarmt Hus eller i
Varmebed med svag Undervarme, og Rodstykkerne vil
da i Løbet af Foraaret danne Rødder og Skud.
Naar Vejret sidst paa Foraaret bliver mildere, kan
Smaaplanterne i Reglen udplantes paa Friland, paa
Bede med god, bekvem Jord og beskyttet
Beliggenhed. Den første Tid efter Udplantningen bør de
unge Planter tilses med Vanding, naar Vejret er
tørt og varmt, og undertiden ogsaa med Skygning,
indtil de er begyndt at komme i Vækst.
Rodstiklinger af Væksthusplanter fordrer selvfølgelig i
Reglen mere Varme end Rodstiklinger af
Frilandsplanter for at danne Rødder og Skud.

4. <sp>Stiklinger af modent Træ</sp>. En
stor Mængde af vore haardføre Træer og Buske
formeres ved modne eller sjældnere halvmodne
etaarige Skud, ved Stikning paa Friland. Skuddene,
man vil benytte til Stiklinger, afskæres i Reglen
sent paa Efteraaret, i Slutningen af Oktober eller
Begyndelsen af November, naar de er blevne
tilstrækkelig modne, og inden de endnu har faaet
videre Frost. Man vælger vel udviklede, faste
Skud, medens bløde og mindre vel modne Skud saa
vidt muligt undgaas. De afskaarne Skud bindes
foreløbig i Knipper, og kan derefter uden at tage
Skade henlægges en kort Tid i en Kælder eller et
andet passende Rum, hvor de ikke er udsatte for
Udtørring, indtil der bliver Lejlighed til at
tilskære dem. Stiklinger gøres i Almindelighed 20-25
cm lange, og de afskæres foroven et lille Stykke
over den øverste Knop, medens de i den nederste
Ende afskæres tæt under et Øje eller et Øjepar, idet
der her findes aflejret en Del Reservenæring, som
bidrager til at fremhjælpe Kallus- og Roddannelsen.
Det kan af praktiske Grunde være formaalstjenligt
at tilskære den nederste Ende svagt kileformigt (se
Fig. 1 A), dels for at markere Rodenden, og
derved undgaa, at Stiklingen sættes med Topenden i
Jorden, dels fordi mange Sorter Stiklinger derved
lettere lader sig stikke i Jorden, uden at man
behøver at anvende den noget tidsspildende
Plantepind. Efter Tilskæringen bindes Stiklingerne i
Smaabundter og indslaas i omtrent hele deres
Længde i en let, ikke for fugtig Jord og paa et
beskyttet Sted, der ikke er for udsat for Sol og
Blæst. Her henligger de til om Foraaret, da de,
saa snart Jorden er tjenlig og saa tidlig som
muligt, udplantes i Bede med 6-8 Rækker paa et 1,20
m bredt Bed. Stiklingerne kan i Almindelighed
nøjes med en indbyrdes Afstand af 8-10 cm i
Rækkerne, idet de i de fleste Tilfælde kun skal blive
staaende i Stiklingebedene til om Efteraaret, da de
opgraves, sorteres og indslaas, for næste Foraar at
udplantes i Planteskolen paa større Afstand. Hvor
Jorden er svær og kold, kan det være
formaalstjenligt at sætte Stiklingerne lidt skraat i Jorden,
for at den nederste Del, hvor Roddannelsen i
Almindelighed foregaar, ikke skal komme for dybt
ned i den kolde Jord. En passende Jordvarme er
nemlig for de fleste Arter nødvendig, for at
Roddannelsen kan finde Sted, særlig for de Arters
Vedkommende, der har deres Hjemstavn i et sydligere
Klima end vort. Naar det derfor undertiden
anbefales at dække Stiklingebedene straks om Foraaret
med gammel Gødning for at holde paa Fugtigheden,
da er dette ikke rigtigt under alle Forhold. Er
Jorden saaledes noget kold af Naturen, viser
Erfaringen, at Dækning med Gødning snarere hemmer end
fremmer Roddannelsen, idet Gødningen hindrer
Varmen i at trænge ned i Jorden. At dette forholder
sig saaledes, kan man let overbevise sig om ved at
lægge Mærke til Forskellen mellem Stiklinger af
samme Art og under samme Forhold paa Bede, der
ikke er dækkede, og paa Bede, der er dækkede med
Gødning; de sidste vil, særlig i kolde Foraar, i
Reglen komme langt bagefter de første. Har man
Jorden i god Kultur og i Sommerens Løb holder
Overfladen ren og porøs ved hyppig Hakning mellem
Rækkerne, vil Dækning med Gødning i Reglen være
ganske overflødig, undtagen maaske paa meget tørre
og sandede Jorder. Af største Betydning er det
derimod, at Jordstykket, hvori Stiklingerne skal
anbringes, i Forvejen er bragt i en saa god og
bekvem Kulturtilstand som muligt, og i Reglen vil
det betale sig at brakke Jorden Sommeren forud,
ligesom det vil være rigtigt tillige at give den en
Undergrundsbehandling; thi det er jo en praktisk
Erfaring, at en dybt bearbejdet Jord langt bedre
holder sig fugtig end en Jord, der kun har været
Genstand for en mere overfladisk Behandling. Om
Foraaret kan man da nøjes med at løsne Overfladen
af Jordstykket med en skarptandet Rive, hvorefter
Bedene og Rækkerne afsnøres, og Stiklingerne
sættes. De stikkes i Reglen saa dybt, at kun et lille
Stykke med 1-2 Knopper rager op over Jorden,
og i stærkt tørrende Vejr med Sol og Blæst kan
det være rigtigt at træde Jorden fast til
Stiklingerne. Sommeren igennem maa Jorden mellem
Rækkerne stadig holdes løs i Overfladen og fri
for Ukrudt, og gennemføres dette Arbejde
omhyggeligt, vil Vanding i Reglen være overflødig.
Medens, som foran anført, Stiklingerne af de fleste
træagtige Planter afskæres sent om Efteraaret, naar
Skuddene er fuldkommen modne, og først stikkes
det paafølgende Foraar, saa gives der dog nogle
Planter, bl. a. vore almindelige Stikkelsbær- og
Ribssorter, hvor man opnaar et langt bedre
Resultat ved at skære Stiklingerne i Septbr. Maaned af
halvmodne Skud, og stikke dem med det samme
i en god, vel behandlet, løs Jord; de vil da i Løbet
af samme Efteraar naa at danne Kallus og ofte
ogsaa Rødder; men da Roddannelsen ifølge Sagens
Natur kun kan være lige begyndt, maa Stiklingerne
blive staaende urørte paa Bedet i hvert Fald til
næste Efteraar. Mange bruger at lade Stiklinger af
Ribs, Stikkelsbær og Solbær blive staaende 2 Aar
paa Stiklingebedet, i hvilket Fald de maa have
noget større Afstand end angivet for træagtige
Stiklinger i Almindelighed. Stiklinger af Stikkelsbær
og Ribs maa afskæres saaledes, at der følger en
tynd Skive (Hæl) med af det ældre (2aarige) Træ,
da de ellers vokser daarligt. Hvor man raader
over en let, varm, ikke for fugtig Jord, kan det
lade sig gøre ogsaa at stikke andre Arter, f. Eks.
mange Slags Sirbuske, af halvmodent Træ i Septbr.
Stiklingerne gøres da noget længere end
nødvendigt, naar de først skal stikkes om Foraaret, og
Bedene maa om Vinteren dækkes med Granris,
Straa eller lignende Materiale, for at Stiklingerne
ikke skal tage Skade af Frosten. Under de fleste
Jordbundsforhold bør dog Foraars-Stikning
foretrækkes.

5. <sp>Knopstiklinger</sp> eller Øjne anvendes
i Praksis væsentlig kun ved Formering af
Pottevin. Til Stiklinger benyttes Stykker paa c. 5 cm
Længde af vel modne 1aarige Vinranker, og
saaledes, at der paa hvert Stykke findes en kraftig,
vel udviklet Knop. Paa den Side, der vender bort
fra Knoppen, bortskæres en Del af Veddet, saa
Stiklingen faar Kileform (se Fig. 1 B), hvorefter
den anbringes i Urtepotte i lodret Stilling med
den spidse Ende i Jorden og saa dybt, at Knoppen
lige rager frem over Jorden. Urtepotterne dækkes
med et tyndt Lag Mos og anbringes i
Formeringsrummet i sluttet Luft og stærk Varme, 25-30° C.
Naar Stiklingerne har dannet Rødder, mindskes

<img>Fig. 1. A. Grenstikling, der viser Tilskæringen forneden med to Skraasnit og foroven med et
Skraasnit. B. Knopstikling af Vin tilskaaren forneden med et langt Skraasnit. C. Stikling af
Thuja occidentalis pyramidalis, tilskaaren med Hæl forneden og efter at de nederste
Smaagrene er fjernet. D. en halvaarig Stikling af Chamæcyparis pisifera squarrosa med
Kallusknude og begyndende Roddannelse, E. Etaarig Stikling af Chamæcyparis Lawsoniana Alumii
med kraftig Roddannelse og som tydelig viser Eftersommerens Topvækst.</img>
Varmen lidt, og naar det tiltrængtes, omplantes de
i større Urtepotter. For øvrigt lader Vin sig meget
let formere paa sædvanlig Maade ved Stikning af
modne Skud paa Friland. Stiklingerne gøres da c.
20-25 cm lange og skæres om Efteraaret af vel
modne, kraftige, 1aarige Ranker. Om Foraaret
stikkes de da ligesom andre træagtige Stiklinger i
en varm, let Jord, og vil i Reglen villigt danne
Rødder. Da Planterne helst maa blive staaende
urørte i 2 Somre, maa Stiklingerne have noget
større Afstand end fornødent for de Sorter, der kun
skal blive staaende en Sommer paa Stiklingebedet.

6. <sp>Formering af løvfældende
træagtige Planter ved Stiklinger af
urteagtige Skud</sp>, navnlig af Sirbuske,
foregaar ofte i stor Udstrækning i Udlandets
Planteskoler, og praktiseres ogsaa stundom her hjemme.
Samme gunstige Resultat som længere Syd paa,
hvor Sommeren er 2-3 Maaneder længere end hos
os, opnaar man ikke, da de unge Stiklingeplanter
Syd paa faar bedre Udvikling og større Modenhed,
og derfor bedre kan taale den paafølgende
Overvintring, end det i Reglen er Tilfældet i vort
Klima. Det er hos os ikke saa meget selve
Roddannelsen som den efterfølgende Overvintring af de
unge, ofte stærkt saftfyldte Planter, der forvolder
Vanskeligheder. Fremgangsmaaden er i
Almindelighed følgende. Man benytter til Stiklinger de
unge Skud, der frembryder paa Buskene om
Foraaret, og afskærer dem i Slutningen af Maj eller
Begyndelsen af Juni, naar de har naaet en
passende Fasthed og Udvikling, hvorefter de tiiskæres
paa samme Maade som andre urteagtige Stiklinger.
Nogen Tid i Forvejen skal et Varmebed være
anlagt, saa Bænken, naar den skal bruges, holder en
Temperatur, der kan betegnes som lunken.
Ovenpaa Gødningen anbringes et passende, ikke for tykt
Lag let Jord, og ovenpaa Jorden et Lag udvasket
Sand af c. 4 cm Tykkelse. Naar Stiklingerne er
anbragte, paalægges straks Vinduet, efter at der
først i Falsen paa Karmen er fastgjort en
Papirstrimmel for at skabe sluttet Luft og forhindre
Træk i Vinduerne. I den første Tid maa
Stiklingerne overbruses et Par Gange daglig og skygges
omhyggeligt, saa snart Solen viser sig.
Efterhaanden som Stiklingerne danner Rødder, mindskes
Skygningen, og man kan nu i mildt, stille Vejr
med stor Forsigtighed begynde at give en Smule
Luft i Falsen. Naar Rodudviklingen skrider mere
frem og Stiklingerne begynder at vokse og danne
ny Skud, kan der lidt efter lidt gives mere og
mere Luft, indtil Vinduerne hen paa
Eftersommeren i stille, fugtigt Vejr kan tages helt af nogle
Timer i Døgnet, for efterhaanden helt at vænne
de spæde Planter til at undvære Vinduerne og
samtidig afhærde dem. Naar Vejret ud paa Efteraaret
bliver koldt og der kan ventes Frost, maa
Vinduerne atter lægges paa, og derefter blive liggende
paa til om Foraaret, idet der dog i milde Perioder
om Vinteren stadig maa gives rigelig Luft. I
Frostperioder dækkes med Maatter og Lemme, saa
Frosten ikke trænger ind til Planterne. Om Foraaret
tages Vinduer af saa tidlig som muligt, naar Vejret
tillader det, men for øvrigt indtræder nu en meget
vanskelig Periode, hvor de unge Planter, skønt
heldigt overvintrede, ofte tager Skade og undertiden
helt ødelægges af de skarpe, tørrende Foraarsvinde,
der saa ofte hersker i vort Klima. De Planter, det
lykkes at bringe uskadte gennem Vinteren og
Foraaret, kan man, naar Vejrliget tillader det, enten
udplante tæt paa Bede paa en beskyttet Plads paa
Friland, eller ogsaa, hvad undertiden kan være nok
saa formaalstjenligt, lade dem blive staaende i
Bænken Sommeren over, til de om Efteraaret optages
og indslaas, for saa at udplantes i Planteskolen det
paafølgende Foraar. I Stedet for Bænk kan det
ogsaa lade sig gøre at stikke i Kasser eller
Urtepotter i Væksthus. Naar Stiklingerne har dannet
Rødder og er godt afhærdede, anbringes Kasserne
i en afbrugt Bænk eller paa et andet beskyttet
Sted til om Foraaret, da de saa udplantes paa Bede
paa Friland; men hvor det drejer sig om
Formering i stor Maalestok, bliver denne Metode dog
let for kostbar. Forskellige noget kælne eller
halvhaardføre Sirbuske, f. Eks. Ceanothus, lader sig
hverken formere ved modne eller urteagtige
Stiklinger fra Frilandsplanter, men derimod ved
urteagtige Stiklinger af fremdrevne Planter. Nogen
Tid før Stiklingerne skal bruges, indsættes i et
Varmhus Planter af vedkommende Art, som
Sommeren forud er indplantet i Urtepotte. De Skud,
der fremkommer paa saadanne, i stærk Varme
fremdrevne Planter, stikkes i Formeringshuset paa
sædvanlig Maade og danner i Almindelighed
villigt Rødder.

7. <sp>Stiklinger af Naaletræer</sp>.
Mange Naaletræer, navnlig henhørende til Varieteterne
af Chamæcyparis, Juniperus, Taks- og
Thujaslægten, lader sig temmelig let formere ved
Stiklinger, vel at mærke naar man forstaar at vælge de
rigtige Skud til Stiklinger og give disse den
rigtige Behandling. Varieteterne af Abies, Picea og
Pinus lader sig derimod i Reglen ikke formere
ved Stikning. Den bedste Tid til at foretage
Stikningen paa, er om Eftersommeren, fra
Slutningen af Aug. til sidst i Septbr. Til Stiklinger
anvendes Smaa skud af Sommerens Vækst, som har
opnaaet den fornødne Fasthed og Udvikling,
altsaa nærmest, hvad man kan kalde halvmodne
Sommerskud. Alt for unge og bløde Skud er let
udsatte for at raadne, og er Skuddene blevne for
haarde og træede, foregaar Roddannelsen i Reglen
for langsomt og trægt. Det er endvidere ikke
ligegyldigt, af hvilke Planter Stiklingerne tages,
idet Stiklinger af unge Planter, der er i god
Vækst, i Reglen hurtigere og villigere vil danne
Kallus og Rødder, end Stiklinger af ældre
Planter i svag Vækst. At udvælge de rigtige Skud
til Stiklinger er derfor allerede en Sag, der
fordrer baade Øvelse og Erfaring. Ved Stiklinger af
Chamæcyparis og Thuja, og særlig da af
sidstnævnte, er det nødvendigt, at Stiklingen beholder
en Smule Hæl (se Fig. 1 C). Naar Skuddene eller
Smaagrenene er skaarne af Moderplanten, skærer
man derfor ikke, men afriver af disse Smaagrene
de Sideskud, som har den fornødne Størrelse og
Udvikling, og det er disse Smaaskud, der benyttes
til Stiklinger. Derefter renskæres Stiklingerne
forneden, saaledes at en Smule af det Væv eller
den Splint, der er fulgt med ved Afrivningen,
bibeholdes. Juniperus og Taxus, af hvilke man saa
vidt mulig benytter Endeskuddene af Sidegrenene
til Stiklinger, behøver derimod ikke at stikkes
med Hæl, da Stiklingerne danner Rod uden denne.
Hos Juniperus fremkommer Rødderne saaledes ofte
langs op ad det Parti af Stiklingen, som er i
Jorden, og dertil kommer, at det undertiden kan
være vanskeligt at skaffe Stiklinger med Hæl af
Taxus og Juniperus, uden at skade
Moderplanterne for meget. Paa den Del af Stiklingen, som
skal i Jorden, maa alle Naale og Smaaskud
bortskæres, og ved dette Arbejde, som i det hele
taget ved Tilskæring af Stiklinger af
Naaletræer, maa man altid sørge for stadig at holde
Kniven skarp og ren. Medens, som ovenfor
anført, Flertallet af Varieteterne indenfor disse fire
Naaletræslægter lader sig formere ved
Stiklinger, de saakaldte Ungdomsformer, som
Chamæcyparis pisifera squarrosa, Thuja occidentalis
Ellwangeriana o. fl., endogsaa meget villigt, saa
findes der dog ogsaa indenfor disse Slægter
forskellige Varieteter, med hvilke dette ikke er
Tilfældet; disse er man da henvist til at formere ved
Podning (se Podning af Naaletræer I, 284). Efter at
være tilskaarne, anbringes Stiklingerne i flade
Trækasser, der kun fyldes saa meget med Jord, at der
ovenpaa Jorden bliver Plads til et Lag udvasket
Sand, der maa være saa tykt, at Stiklingen ikke
naar gennem Sandet ned i Jorden. De maa ikke
sættes for dybt, c. 1,5 cm vil i Reglen være
tilstrækkeligt. Sættes Stiklingerne for dybt, danner
de ikke saa villigt Kallus, og de vil være mere
tilbøjelige til at raadne. De sættes med
Priklepind saa tæt som Stiklingens Art tillader det, og
saaledes, at de kommer til at staa helt fast i
Sandet. Hvor man har Adgang til en naturlig, let,
sandblandet Jord, som man har Erfaring for, at
Stiklinger villigt danner Rødder i, bør denne af
flere Grunde anvendes i Stedet for Sand;
Stiklingerne staar saaledes bedre fast og er ikke saa let
udsatte for Udtørring, hvilket er af Betydning ved
Naaletræsstiklinger, idet disse saa vidt muligt ikke
bør vandes den første Tid efter Stikningen. Har
man et velegnet Væksthus, kan Kasserne
anbringes der, men i Almindelighed foretrækker man de
første 2-3 Maaneder at sætte dem i halvvarm
Bænk. Denne maa være anlagt nogen Tid i
Forvejen med et tyndt Lag kort Gødning, saa Varmen
kun er knap lunken, naar den skal tages i Brug.
Rammerne maa være ganske tætte, og i Falsen
anbringes flade Papirstrimler, før Vinduerne
paalægges, for yderligere at forhindre Luftens
Adgang. Selve Bænken maa være anlagt paa et
beskyttet Sted, der ikke er for meget udsat for
stærk Middagssol, og særlig den første Tid maa
Vinduerne omhyggelig skygges for Solen. Her
henstaar da Kasserne med Stiklingerne til de sent
paa Efteraaret, naar Vejret bliver for koldt,
indflyttes i et Væksthus. Den første Tid efter
Stikningen efterses Vinduerne saa sjælden som muligt,
og navnlig maa man saa vidt muligt undgaa
Vanding saa længe Kallusdannelsen ikke er begyndt.
Væksthuset, hvori Kasserne med de stedsegrønne
Stiklinger skal tilbringe Vinteren, maa være
ganske tæt, have dobbelte, ikke for store Vinduer,
for ikke at fange Solen for stærkt, af hvilken
Grund de ogsaa maa ligge temmelig fladt.
Erfaringen har vist, at ved Stikning af Varieteter af
Chamæcyparis og delvis ogsaa Tax, men ikke
Thuja, fremhjælpes Roddannelsen, naar der over
Kasserne anbringes en dertil lavet Glaskasse, som
Fig. 2 viser. Den giver endnu mere sluttet Luft
end Varmebedsvinduet alene. Naar Kasserne om
Efteraaret flyttes fra Bænken og ind i Væksthuset,
lader man Glaskasserne følge med. Først naar
Stiklingerne begynder at danne Rødder, giver man
lidt Luft paa Glaskasserne og til sidst tages de
helt af. Men Stiklingerne maa derefter blive
staaende i Væksthuset, indtil de i Juli udplantes paa
Bænk. Fig. 1 D viser en Stikling fra Væksthus
med begyndende Roddannelse og Fig. 1 E en et
Aar gammel Stikling fra Bænk, som viser den paa
Bænken foregaaede Topvækst og en kraftig
Rodudvikling. I Januar eller Februar Maaned,
undertiden ogsaa før, vil det i Reglen være nødvendigt
at give Stiklingerne en Omstikning i frisk Jord,
da Jorden og Sandet, hvori de nu har staaet i
flere Maaneder, i Reglen er bleven usund og sur.
Stiklingerne tages forsigtig op af Kasserne, de
døde frasorteres, og Resten stikkes paa ny i Kasser
i en frisk Jordblanding, der nu passende kan
bestaa af let Varmebedsjord, iblandet noget Sand og
et rigeligt Kvantum af findelt, sigtet Sphagnum.
En saadan Omstikning i frisk Jord vil i høj Grad
fremme Udviklingen af ny Rødder, og Sorter, hvor
Roddannelsen tager særlig lang Tid, kan det være
nødvendigt at omstikke to Gange i frisk Jord.
Først paa Vinteren kan Temperaturen i Huset
passende være 10-12° C., for, efterhaanden som
Foraaret skrider frem, at stige til 14-16° C. Da
Stiklingerne ikke taaler Solen, maa de passes meget
nøje med Skygning, og i varme Dage kan det
være nødvendigt at anvende Dobbeltskygning.
Luften i Huset maa ved Sprøjtning paa Gulv og
Vægge holdes tilpas fugtig, og i tørt, varmt Vejr
maa selve Stiklingerne have en let Overbrusning
med en fin Sprøjte 2-3 Gange om Dagen. Hvis alt
er gaaet vel, og de stedsegrønne Stiklinger hele
Tiden er bleven omhyggeligt og rigtigt passede og
plejede, vil de aller fleste have dannet Rødder, saa
at de i Slutningen af Juli Maaned med
Forsigtighed kan tages op af Stiklingekasserne og
udplantes paa et beskyttet Sted i en bekvem, vel
behandlet Jord i Rammer paa Friland. De skygges
straks med tætte Skyggerammer og passes den
første Tid med Overbrusning, naar Vejret er varmt
og tørt. Skyggerammerne maa helst blive
liggende paa hele Sommeren og Vinteren med, til
de unge Planter næste Foraar (Maj-Juni) eller

<img>Fig. 2. Glaskasse til Naaletræstiklinger.</img>
Høst tages op af Rammerne og udplantes paa
større Afstand paa en beskyttet Plads paa
Friland.
D. T. P.
</chapter>

<chapter name="Stilk-Eg">
<b>Stilk-Eg</b> se <sp>Quercus pedunculata</sp>.
</chapter>

<chapter name="Stilladset hos Frugttræer">
<b>Stilladset hos Frugttræer</b> se <sp>Frugttræets
forskellige Organer</sp>.
</chapter>

<chapter name="Stinkflyn">
<b>Stinkflyn</b> (s.) se <sp>Tæger</sp>.
</chapter>

<chapter name="Stipa">
<b>Stipa</b> (Gramineæ). <sp>S. pennata</sp> L., Fjergræs,
Europa, Orienten, fleraarigt, haardført Sirgræs,
anvendelig til Rabatter, Stenhøje og som fritstaaende
paa Plæne; 50-60 cm høj. Denne Græsart
udmærker sig ved de c. 35 cm lange, tynde, fjeragtige
»Haar«, der findes sammenvoksede med Frøet, og
som udvikler sig i Juni-Juli. De er
silkeglinsende, lette og svajer for den mindste Luftning,
hvorved Planten faar et meget graciøst Udseende;
som afplukkede og samlede i Bundter er de meget
pyntelige til Dekoration af Vaser o. l. og holdbare
i aarevis. <sp>Kultur:</sp> S. kan formeres ved
Deling af ældre Planter, men sikrere ved Frø, som
saas straks efter Modningen eller i Marts-Maj
paa Friland; de opkomne Planter prikles og
henplantes paa Blivestedet det paafølgende Foraar med
c. 30 cm Afstand. Spiringen foregaar i Reglen
langsomt, undertiden først Aaret efter Udsæden,
og man maa da lade Saastedet henligge
uforstyrret og uden at vande det. Trives kun godt i let,
sandet eller stenet Jord og fordrer fuld Sol.
L. F.
</chapter>

<chapter name="Stippethed">
<b>Stippethed</b> (Raadpletter, Priksyge) hos
modnende eller modne Æbler viser sig som indfaldne,
brune Smaapletter, der kan ses paa hele Æblets
Overflade, men i størst Mængde henimod
Blomsterenden. Under disse Pletter er Frugtkødet brunt og
dødt; lignende brune Pletter ses ogsaa længere
inde i Frugten. S. kan ogsaa først vise sig, efter
at Frugten er bragt i Lagerrummene. S.
skæmmer Æblernes Udseende, giver en bitter Smag og
kan danne Udgangspunktet for Forraadnelse under
Opbevaringen. S. er ikke smitsom og skyldes ikke
Snylteres Angreb; den antages at skyldes
Svingninger i Frugtens Vandforsyning i Modningens
senere Stadier. S. har en skiftende og lunefuld
Optræden; den er hyppigere i nogle Aar end i andre,
kan findes paa enkelte Træer, Sorter eller
Lokaliteter uden hidtil paaviselig Anledning.
F. K. R.
</chapter>

<chapter name="Stjernehyacinth">
<b>Stjernehyacinth</b> se <sp>Scilla</sp>.
</chapter>

<chapter name="Stjerneløv">
<b>Stjerneløv</b> se <sp>Riccia</sp>.
</chapter>

<chapter name="Stjerneskærm">
<b>Stjerneskærm</b> se <sp>Astrantia</sp>.
</chapter>

<chapter name="Stokesia">
<b>Stokesia</b> (Compositæ), Staude. <sp>S. cyanea</sp>
L'Hérit, Øst-Nordamerika, 30-40 cm.
Lancetformede Blade, store lyseblaa, cikorielignende
Blomster i Aug.-Septbr. <sp>S. c. alba</sp>, hvid, smukke
Rabat- og Stenhøjsstauder. <sp>Kultur:</sp> fordrer varm
solaaben Vokseplads og Vinterdækning; kan
formeres ved Deling og let ved Stikning i Juni-Juli
i kold Bænk.
C. V. L.
</chapter>

<chapter name="Stokløbning">
<b>Stokløbning</b> hos Rodfrugter viser sig ved, at
Planterne vokser op og bærer Blomster og Frø
allerede første Aar. S. skyldes i første Linie
medfødte Anlæg, men disse begunstiges af forskellige
Forhold, som f. Eks. tidlig Saaning, en
midlertidig Vækststandsning, foraarsaget af Frost eller
Tørke og efterfulgt af gunstige Voksevilkaar, for
rigelig Næring, for stor Afstand mellem Planterne
o. s. v. S. forebygges bedst gennem en omhyggelig
Frøavl, hvorved man tiltrækker Stammer, der ikke
har denne Tilbøjelighed.
F. K. R.
</chapter>

<chapter name="Stokrose">
<b>Stokrose</b> se <sp>Althæa</sp>.
</chapter>

<chapter name="Stokroserust">
<b>Stokroserust</b> (Puccinia malvacearum) angriber
ikke blot Stokroser, men ogsaa andre Slægter af
Malvaceernes Familie (Malva, Malope o. fl.). S.
viser sig som smaa, gullige Pletter paa alle
Plantens grønne Dele, paa hvilke der fremkommer
graalige eller brunlige flade Vorter af et
Knappenaalshoveds Størrelse; S. kan brede sig meget hurtigt
i Sommerens Løb og mispryde de angrebne
Individer; ved særlig ondartede Angreb dør
Stokroserne før eller under Blomstringens Begyndelse.
Tiltrækning af modstandsdygtige Varieteter er
sikkert det eneste virksomme Middel mod S. Den
blev iagttaget i Europa for første Gang i 1869 og
har siden da bredt sig overalt, hvor Stokroser
dyrkes; Svampens Hjemstavn er Sydamerika.
F. K. R.
</chapter>

<chapter name="Stolesyge hos Melon">
<b>Stolesyge hos Melon</b> se under
<sp>Slimskimmel</sp>.
</chapter>

<chapter name="Store Ræv">
<b>Store Ræv,</b> körsbärsfuksen (s.), (Vanessa
polychloros L.), er en større, sort- og rødbroget
Dagsommerfugl, nær beslægtet med den yderst
almindelige Nældens Takvinge. Larverne lever
kolonivis paa Løvtræer, ogsaa Frugttræer, og er let
kendelige paa, at Kroppen har talrige
opretstaaende, grenede Torne. Er stundom almindelige og gør
da en Del Skade; kan i Reglen let nedrystes og
indsamles. Sprøjtning med Arsenikmider.
A. T.
</chapter>

<chapter name="Storkenæb">
<b>Storkenæb</b> se <sp>Geranium</sp>.
</chapter>

<chapter name="Storknoldet Bægersvamp">
<b>Storknoldet Bægersvamp</b> se <sp>Bægersvamp</sp>.
</chapter>

<chapter name="Stormhat">
<b>Stormhat</b> se <sp>Aconitum</sp>.
</chapter>

<chapter name="Straaleplet">
<b>Straaleplet</b> se <sp>Rosens S.</sp>
</chapter>

<chapter name="Strandkaal">
<b>Strandkaal,</b> <sp>Crambe maritima</sp> L.
(Cruciferæ), Køkkenurt, vokser vildt paa Strandbredder
i Nordeuropa; den findes saaledes ogsaa paa
enkelte Steder ved de danske Kvster. <sp>Kultur:</sp>
Tiltrækningen sker bedst ved Rodstiklinger af en god
Stamme, tiltrukken ved, at man gennem adskillige
Generationer har valgt de kraftigste og lyseste
Planter med den mest oprette Vækst til Formering.
Tiltrækning ved Frøudsæd kan derimod ikke
tilraades, da den tager lang Tid, og Frøplanterne
ofte giver rødligt farvede Stængler; men
selvfølgelig kan der af Frøplanter i Tidernes Løb dannes
en god Stamme. Den følgende Kulturanvisning har
kun Tiltrækning ved Rodstiklinger for Øje.
Saadanne Stiklinger tages af de Rødder, som pudses
af Drivplanterne, naar de tages op af Jorden om
Efteraaret. De skal helst være 15-18 cm lange og
omtrent af Tykkelse som en Finger. De skæres
lige af foroven og skraat forneden, for at man
kan kende Forskel paa den øverste og den
nederste Ende, bindes i Bundter paa 25-30 Stkr. og
slaas ned i Sand i en Kælder, hvor de i Løbet af
Vinteren vil danne Kallus. Om Foraaret, saa
tidlig som muligt, udplantes de i kraftig, dybt
behandlet og fritbeliggende Jord med en Afstand af
50 cm mellem Rækkerne og 30 cm mellem
Planterne i Rækken. Stiklingen behandles med Omhu,
for at Kallusdannelsen ikke skal blive beskadiget,
og plantes med Pind saa dybt, at dens øverste
Ende kommer c. 2 cm under Jordoverfladen. Som
alt antydet hører Plantning af Strandkaal til
Køkkenhavens tidligste Arbejder; den maa finde Sted
sidst i Marts eller først i April, saa snart Jorden
er tjenlig dertil, da Planterne efter sildig
Plantning dels ofte tager Skade af Foraarstørken, dels
ogsaa har vanskeligt ved at opnaa tilstrækkelig.
Størrelse inden Efteraaret. Ved Arealets
Tilberedning om Efteraaret, forud for Plantningen, gives
foruden animalsk Gødning lidt Thomasslagge og
Kainit. I den første Tid kræver de unge Planter
Renholdelse og Løsning af Jordoverfladen, det
sidste for at undgaa, at den bliver skorpet, hvortil
den vil være tilbøjelig, naar den saa tidligt tages
i Brug. Hakningen er som oftest nødvendig flere
Gange. I Juni, naar Planterne er komne godt i
Vækst, foretages der dernæst en Udtynding af
Skuddene, saa at kun et eller to bliver tilbage. De
overflødige fjernes let med en Kniv eller med
Haanden; men da de er skøre, maa man ved dette
Arbejde vise Forsigtighed og paase, at de Skud,
som er bestemte til at danne Kroner til Drivning
den kommende Vinter, ikke beskadiges. Navnlig
maa Skufning mellem Planterne ske med den
største Omhu, for at Jærnet ikke skal naa dem. Hen
paa Sommeren, naar Bladene dækker Jorden, maa
den endog fuldstændig ophøre og erstattes med
Haandlugning, der jævnlig bør finde Sted, saa at
Ukrudtet aldrig bliver for stort. Indtræder der
stærk Tørke i Forsommeren, maa Planterne
vandes grundigt; Anvendelse af Gødningvand, enten
Ajle eller Chilisalpeter, naar Planterne er komne i
god Vækst, Juli-Aug., er at anbefale. De Blomster,
der maatte vise sig, bør selvfølgelig straks
fjernes. Naar Udplantningen har fundet Sted i god
Tid, vil Planterne under normale Forhold have
opnaaet tilstrækkelig Størrelse til, at Optagningen
kan begynde i Novbr. Ved Bestemmelsen af
Tidspunktet for denne bliver det i øvrigt at tage i
Betragtning, dels at den maa være endt, førend
Frosten hindrer den, dels at det er heldigt, om
Planterne forinden har kastet deres Blade. Da S.
har meget skøre Rødder, der gaar dybt og lige
ned i Jorden, maa Optagningen ske med stor
Forsigtighed, at ikke Rødderne brækker af. Bedst er
det at reole dem op, Jorden kan da grundig renses
for mulig afbrækkede Rødder; selv smaa, tynde
Stykker vil gøre den uren. De optagne Planter,
hvis Rødder skæres tilbage paa 7-8 cm Længde,
indslaas i Sand eller Jord i en Kælder eller
andet frostfrit Lokale, hvorfra de efterhaanden
bringes til den Bænk, hvori de skal drives. Paa et
afsides Sted i Haven, helst i en udgravet Grube,
samles i Løbet af Efteraaret en Hob Bøge- eller
Egeblade, som i Oktbr.-Novbr., naar de er gaaet
i Gæring, jævnes og forsynes med en 60 cm høj
Karm, der deles i 3-5 Rum, som hver kan rumme
50-100 Planter. Karmen laves bedst faststaaende,
ved at nagle Bræder paa nedrammede Pæle. Der
paaføres 30 cm Jord. Karmen dækkes med Bræder,
ovenpaa disse og udenom Karmen lægges et godt
Lag Blade. Efter nogle Dages Forløb undersøges
Bænken, har Jorden en passende Varme, 20-25° C.,
som man dog maa være sikker paa ikke vil stige
ret meget højere, kan Plantningen foretages. 100
Planter giver sædvanlig fra 12-15 kg brugeligt
Produkt. Efter 8-10 Dages Forløb plantes næste
Hold og saa fremdeles. De første Hold bliver
sædvanlig tjenlige i Løbet af 4-6 Uger, hvilket
selvfølgelig afhænger dels af Bænkens Varme, dels af
Vejrliget. Stærk Blæst, Sne og Regn afkøler tidt
Anlæget i en forbausende Grad paa denne Aarstid.
Hen i Marts og April kan derimod mildere Vejr
undertiden fremskynde Drivningen saa meget, at
Produktet bliver færdigt i Løbet af 2-3 Uger. For
at Drivningen kan foregaa normalt, maa Varmen i
Anlæget stadig iagttages; den reguleres let ved
enten at tilføre eller fjerne Varmemateriale. 30° C.
bør være Maksimum, en højere Temperatur
brænder Rødderne, og Produktet bliver da ikke meget
værd. Paa den anden Side vil en for lav
Temperatur — under 15° C. — have til Følge, at
Rødderne raadner og giver svage Skud. Forholdsvis
langsom Drivning giver altid det bedste Resultat.
Ny Anlæg udvikler tidt stærk Damp, hvad ogsaa
kan virke skadeligt. Lyset maa absolut holdes ude,
Resultatet bliver ellers sejge, farvede Stængler.
Naar Kaalen er tjenlig, skæres den af med en
Skive af Rodhalsen, for at Bladene kan holdes
sammen. Drivningen indrettes saaledes, at der kan
begyndes i Novbr. og sluttes, naar Asparges er
tjenlige, efter den Tid er der sjælden Anvendelse
for Strandkaal. Strandkaal er altid bedst
umiddelbart efter Afskæringen, overgemt S. er en
Uting, sejg, bitter og værdiløs. Drivning paa
Voksestedet er saa godt som gaaet af Brug. Den
er omstændelig og kostbar og kan ikke bringes
til Anvendelse i Aarets første Maaneder. Gode,
kraftige Plantninger, som dog jævnlig maa
fornyes, der ikke drives for tidligt, kan dog give
smukt Produkt. Planterne overdækkes med
Kasser eller dertil indrettede Krukker med Laag. Det
hele dækkes med en Blanding af Blade og Gødning,
som er i Gæring.
Chr. J.

<sp>Strandkaal</sp>. <sp>Anvendelse:</sp> Stænglerne
koges, stuves som Asparges, spises med rørt Smør
eller med Æggesauce til Fyldning.
M. L.
</chapter>

<chapter name="Stratificering">
<b>Stratificering</b> (s.) se <sp>Nedkuling</sp> og
<sp>Træfrø</sp>.
</chapter>

<chapter name="Stratiotes">
<b>Stratiotes</b> (Hydrocharitaceæ) svømmende
Vandplante. <sp>S. aloides</sp> L., Krebseklo, Europa,
Danmark, let kendelig ved sine mange rosetstillede,
liniedannede Blade i Vandet nedsænkede eller kun
med Spidsen ragende op over Vandfladen. Bladene
er stærkt tornede i Randen, hvorved Planten
kommer til at minde om Aloë. De enlige, hvide

<img>Stratiotes aloides.</img>
Blomster er omgivne af to store Hylsterblade, der
minder om en Krebseklo, deraf Navnet. Særlig under
Blomstringstiden hæver Planten sig helt op over
Vandfladen. Planten formerer sig stærkt ved
Udløbere; om Efteraaret visner den og danner
Vinterknopper, der synker til Bunds og overvintrer
nedsænket i Dyndet.
F. E.
</chapter>

<chapter name="Stregbælg">
<b>Stregbælg</b> se <sp>Galega</sp>.
</chapter>

<chapter name="Strelitzia">
<b>Strelitzia</b> (Musaceæ), Varmhusplante til større
Varmhus fra Sydafrika. De Musa lignende Blade,
hvis Stilke og Bladplader er af omtrent ens Længde,
udgaar i dobbeltsidig Række fra Plantens Grund.
Blomsterskaftet, der hæver sig lidt over
Bladkronens Højde, omsluttes af Bladskeden og ender med
et Svøb, der indeslutter 4-6 eller flere prægtige
Blomster. Blomstringstiden forskellig, mest
Vinter eller Foraar, undertiden Høst. <sp>S. Reginæ</sp>
Ait., c. 1,50 m høj, den mest anvendte, har meget
ejendommelige Blomster, hvis 2 Kronblade
(egentlig 3, men de 2 er sammenvoksne) er orangegule,
de 3 Bægerblade prægtig gentianblaa. <sp>S.
augusta</sp> Thunb., der bliver noget større end
foregaaende, har rent hvide Blomster. <sp>Kultur:</sp>
Formeres dels ved Frø, dels ved Deling — ældre
Planter skyder villigt ny Skud fra Grunden —
der dog maa ske med stor Forsigtighed, for ikke
at beskadige de tykke, kødede Rødder, der let
raadner. Porøs, kraftig Jord: Græstørvjord, Bladjord,
Sand og Trækul; store Potter med stærkt Dræn;
sparsomt Vand om Vinteren, rigeligt om
Sommeren. Kun ældre Planter blomstrer, og unge
Planter, især Frøplanter, naar først sent at blive
blomsterdygtige.
M. H.
</chapter>

<chapter name="Streptocarpus">
<b>Streptocarpus</b> (Gesneriaceæ) er urteagtige,
sædvanlig stærigelløse, hos nogle Arter kun med et
stort Blad forsynede, smukt blomstrende Planter,
som især er hjemmehørende i Sydafrika. <sp>S.
Dunnii</sp> Hook. f., har et Blad og forgrenet
Blomsterstand med talrige rosenrøde Blomster. <sp>S.
parviflorus</sp> E. Mey., har flerblomstret
Blomsterstand og hvide Blomster med purpurrøde Striber.
<sp>S. Rexii</sp> Lind., har enblomstrede
Blomsterstængler med store, blegblaa Blomster. Ved Krydsning
af disse og andre Arter har man efterhaanden
frembragt en Mængde Hybrider, <sp>S. hybridus</sp>,
som udmærker sig ved rig Blomstring om
Sommeren med store, smukke Blomster i flere Farver,
siddende flere sammen paa Skaftet. S. er
udmærkede dekorative Planter til Brug i det tempererede
Hus og egner sig ogsaa til Afskæring. <sp>Kultur:</sp>
S. formeres ved Frøudsæd og Deling, den sidste
Maade benyttes ved Navnesorterne, men sædvanlig
anvender man aarlig Frøudsæd, da man derved
faar mere rigtblomstrende Planter. Foretages
Udsæden i Jan.-Febr., kan Planterne blomstre
samme Sommer, saar man senere og overvintrer de
unge Planter, vil de blomstre særlig rigt næste
Sommer. Hele Tiltrækningen foregaar paa
lignende Vis. som ved Knoldbegonier. Jordblandingen
kan bestaa af 1 Del Bladjord, 1 Del Lyngjord, 1
Del gl. Gødning og 1/2 Del Grus; der anvendes vel
drænede Potter, og Planterne anbringes i et
tempereret Hus med jævn Skygge. Om Vinteren
vandes sparsomt, og i Vækstperioden vil Vanding med
svag flydende Gødning være gavnlig.
G. B.

<img>Streptocarpus hybridus.</img>
</chapter>

<chapter name="Streptosolen">
<b>Streptosolen</b> (Solanaceæ). <sp>S. Jamesonii</sp>
Miers., Ny-Granada, Koldhusplante, lille Busk med
hængende Grene og ægrunde Blade. Blomsterne er
skinnende orangefarvede, fladkravede og sidder
samlede i store Kvaste i Spidsen af Grenene,
Blomstringen i Hus varer fra Begyndelsen af Maj til
Begyndelsen af Juli. Den formeres let ved
Stiklinger om Foraaret, men blomstrer i Reglen først
det følgende Aar. Planter af Foraarsstiklinger maa
i Sommerens Løb omplantes og holdes hele
Sommeren nedgravede paa Friland paa en beskyttet,
solrig Plads. Den overvintres lyst, koldt og
luftigt med sparsom Vanding. I Febr. omplantes de
i større Potter, uden at beskadige Rodklumpen, i
nærende, ikke for let Jord. Planterne holdes nu
noget varmere, men stadig med frisk Luft og saa
meget Lys som muligt. S. lader sig let trække
i Stammeform, hvilken er den heldigste, da dens
hængende Grene vanskeligt lader sig opbinde.
Vanding med Gødningvand en Gang ugentlig, naar
Blomsterknopperne begynder at udvikle sig, er
heldig.
J. K. J.
</chapter>

<chapter name="Stringfellowske Metode">
<b>Stringfellowske Metode</b> se under
<sp>Frugttræformers</sp> Tildannelse og senere Beskæring I,
S. 313.
</chapter>

<chapter name="Stritar">
<b>Stritar</b> (s.) se <sp>Cikader</sp>.
</chapter>

<chapter name="Strobilanthes">
<b>Strobilanthes</b> (Acanthaceæ) (Goldfussia),
Varmhus eller halvvarmt Hus. Denne Slægt indbefatter
en Del i Ostindien hjemmehørende Arter, der kan
benyttes til Varmhuskultur. Den i den nyere Tid
fra Ostindien indførte Art <sp>S. Dyeriana</sp> Hook.
f., har mest Værd som Bladplante, baade paa Grund
af dens iøjnefaldende smukke og sjældne
Farvespil — metalglinsende violet med Afskygninger i
mørkere og lysere rosa, indrammet af grønt —
og paa Grund af dens Holdbarhed og lette
Kultur; den har derfor ogsaa hurtigt vundet
almindelig Udbredelse. <sp>Kultur:</sp> Formeres let ved
Stiklinger, hvortil benyttes fremdrevne Skud paa
overvintrede Moderplanter. De vokser hurtigt til
og udvikler sig til stor Skønhed i et tempereret
Hus paa jævn Undervarme og ved kraftigt Lys,
eller i en Bakke sammen med Coleus. I Løbet af
faa Maaneder faar man paa denne Maade meget
smukke Planter til Dekoration. De taaler nu godt
at benyttes under køligere og luftigere Forhold,
men Farverne vil dog tabe derved og blive
mattere, saa Planten maa helst vedblivende holdes i et
halvvarmt Hus og i livlig Vækst. Rigeligt Vand
og Næring under Væksten er nødvendig, men
ellers stilles ingen særlige Krav med Hensyn til
Jordblanding o. s. v. Unge Planter er
smukkest.
M. H.
</chapter>

<chapter name="Strudsvinge">
<b>Strudsvinge</b> se <sp>Struthiopteris</sp>.
</chapter>

<chapter name="Struktur, Jordens">
<b>Struktur,</b> Jordens, d. v. s. Jorddelenes indbyrdes
Lejring, er i højeste Grad bestemmende for dennes
Forhold overfor Vand, Luft og Varme (se u.
Artiklerne: Fugtighedsforhold i Jorden, Jordluft og
Varmeforhold i Jorden). Man taler om
<sp>Enkeltkornstruktur</sp>, naar de enkelte Jorddele
ligger lejret umiddelbart op til hverandre uden
indbyrdes Sammenhæng, om <sp>Krummestruktur</sp>
(eller grynet S.), naar disse er løst sammenhobet
i større eller mindre Aggregater (Tilstanden
minder i sin mest udprægede og heldigste Form om
revet Rugbrød) og om <sp>Skorpestruktur</sp>
(eller knoldet S.), naar Jorddelene er saa tæt
sammenlejrede og fast sammenhængende, at de, efter
Indtørringen, danner store sammenhængende
Flager eller Skorper (der under Bearbejdningen
brydes i større eller mindre Knolde). Denne
Sammenlejring af og Sammenhæng mellem Jorddelene er
et Resultat af Overfladevirkninger, og Krumme-
eller Skorpestruktur forefindes derfor kun i Jord
af en vis Finhed; mest udpræget kan den blive i
de svære Jorder. Groft Sand eller Grus befinder
sig altid i Enkeltkonstruktur. Medens denne
sidstnævnte S. i Jorder, sammensat af saa grove
Partikler, ikke eller kun i mindre Grad betinger en
Forringelse af disses fysiske Tilstand (da
Hulrummene mellem Jorddelene her alligevel er temmelig
.store), er den højst uheldig for de sværere
Jorders (Lerjordernes) Vedkommende, idet Lejringen
af disse Jorders meget fine Partikler umiddelbart
op til hverandre bevirker, at Porerne bliver yderst
smaa og vanskelig gennemtrængelige for Vand
og Luft; Jorden er klæg, fast eller haard.
Fremkomsten og Opretholdelsen af Krummestrukturen
er betinget af en Række forskellige Faktorer. Af
disse maa først og fremmest nævnes Jordens
Indhold af visse opløselige Salte, endvidere
Frostvirkninger, Temperatursvingninger,
Jordbearbejdningen og det lavere Dyre- og Planteliv i Jorden.

Om <sp>de opløselige Saltes</sp> og specielt
Kalksaltenes gennemgribende Indflydelse paa S., er
der givet Meddelelser i Artiklen Kalkens
Betydning i Jorden, hvortil der henvises. Alkalier
(Kalium, Natrium og Ammonium) saavel i Form
af Hydroxyder som kulsure Salte modvirker
Krummedannelsen og foranlediger Overgang fra
Krummestruktur til Enkeltkornstruktur. Heri maa
man for en væsentlig Del søge Forklaringen paa
Chilisalpeterens skorpedannende Indflydelse paa de
mere bindende Jorder. Chilisalpeter hører nemlig
til de saakaldte <sp>fysiologisk alkaliske</sp>
Gødningsstoffer, idet dets Natrium, efter at
Planterne har optaget Salpetersyren, for største Delen
bliver tilbage i Jorden som Natriumkarbonat
(Soda). Opløste Humusforbindelser forhaler stærkt
Lerudfældningen (Lerkoagulationen) ved Salte i en
Leropslemning, og maa derfor ogsaa antages at
modvirke Krummedannelsen i Jorden. Under
normale Forhold forekommer opløste Humusstoffer dog
kun i Jorder, der er fattige paa Kalk eller andre
i Jordvandet opløselige mineralske Stoffer.

Det er en kendt Sag, at <sp>vekslende Frost
og Tø</sp> i høj Grad virker smuldrende (skørnende)
paa de svære og stive lerede Jorder. Den
Forbedring af S., der derved fremkommer, vil dog,
omend den kan være af den største Betydning for
disse Jorders bekvemme Foraarsbearbejdning, kun
være af forholdsvis kort Varighed, saafremt der
ikke i Jordbunden forefindes Kræfter, der til
Stadighed modvirker Overgangen til
Enkeltkornstrukturen. En varig Forbedring af de svære, stive
Lerjorders S. kan kun opnaas ved enten at holde
Jordvandet forsynet med en tilstrækkelig Mængde
lerfældende Salte — hvad der i Praksis ikke lader
sig gennemføre paa anden Maade end ved
Tilførsel af en rigelig Mængde Kalk — eller ogsaa
ved Indblanding af Jordarter, der som Humus
(Tørvejord) eller Sand er i Besiddelse af en
mindre Sammenhængskraft end Leret. Den sidste
Foranstaltning lader sig, af Hensyn til Bekostningen,
i Praksis kun gennemføre under ganske særlige
Forhold. Ved rigelig Anvendelse af organisk
Gødning (Staldgødning eller Grøngødning) forøges
Jordens Humusindhold gradvis, og man kan
saaledes ogsaa derigennem varig forbedre de svære
Lerjorders S. Ogsaa for <sp>Sandjordernes</sp>
fysiske Tilstand er Humusindblandingen af den
største Betydning.

I <sp>Jordbearbejdningen</sp> har man det i
sin Magt at kunne udøve en gennemgribende
<sp>øjeblikkelig</sp> Indflydelse paa Jordens S. Ved
Bearbejdningen tilsigter man at gøre Jorden saa
»bekvem« som muligt, hvad der vil sige det samme
som at bringe den i en saa udpræget
Krummestruktur som mulig. Om Midlerne hertil og de
Hensyn, der maa tages i de enkelte Tilfælde,
henvises til Artiklerne om Jordbearbejdning. — Da
Jordkrummerne som nævnt kun er mere eller
mindre løse Sammenlejringer af Smaapartikler, der let
kan ødelægges, vil man 412

Struthiopteris-Stueplanter.

Jordens Humusindhold gradvis, og man kan
saaledes ogsaa derigennem varig forbedre de svabre
Lerjorders S. Ogsaa for Sandjordernes
fysiske Tilstand er Humusindblandingen af den
største Betydning.

I Jordbearbejdningen har man det; i
sin Magt at kunne udøve en gennemgribende ø j
e-b l i k k e l i g Indflydelse paa Jordens S. Ved
Bearbejdningen tilsigter man at gøre Jorden saa
»bekvem« som muligt, hvad der vil sige det samme
som at bringe den i en saa udpræget
Krummestruktur som mulig. Om Midlerne hertil og de
Hensyn, der maa tages i de enkelte Tilfælde,
henvises til Artiklerne om Jordbearbejdning. — Da
Jordkrummerne som nævnt kun er mere eller
mindre løse Sammenlejringer af Smaapartikler, der let
kan ødelægges, vil man — og særlig gælder dette
de lettere Jorder, hvis Sammenhængskraft er
forholdsvis ringe — gennem en for kraftig
Bearbejdning let kunne gøre Skade ved at formindske
Krummernes Antal og Størrelse, hvorved Jorden
bringes over i en mere eller mindre askeagtig
Tilstand, eller, hvad der er det samme, føres over i
en mere eller mindre udpræget
Enkeltkornstruktur.

Ved <sp>stærk Nedbør</sp> og særlig ved Plaskregn
kan der ligeledes finde en Ødelæggelse Sted af
Krummestrukturen i det øverste Jordlag, hvad der
ytrer sig ved en Sammenslemning af og
paafølgende Skorpedannelse i dette.

Af andre Faktorer, der paavirker Jordens S., maa
endvidere fremhæves det lavere Dyre- og Planteliv
i Jordbunden. Bakteriernes og Svampenes
Indflydelse paa S. er endnu kun lidet klaret, men meget
tyder paa, at disse Organismer direkte og indirekte
spiller en betydelig Rolle ved Dannelsen og
Opretholdelsen af Krummestrukturen. Særlig stor er
muligvis Skimmelsvampenes Betydning i denne
Henseende, idet de med deres Mycel kan omvokse
og derved ligesom sammenbinde Jorddelene. —
Umiskendelig er de jordrodende lavere Dyrs
Indflydelse paa S. og ganske særlig da paa Steder, hvor
der, som i vedvarende Græsmarker, Skovjorder o. a.,
ikke foretages nogen Bearbejdning med Redskaber.
Bedst belyst i denne Henseende er
<sp>Regnormenes</sp> Virksomhed. Regnormenes Ekskrementer, der
paa Lokaliteter som de nævnte ofte udgør en
væsentlig Del af det øverste Jordlag, befinder sig i en
saa udpræget Krummestruktur som vel muligt, og
ved at gennemrode Jorden og danne Gange i denne
letter disse Organismer yderligere Adgangen for
Luft og Vand.
H. C.
</chapter>

<chapter name="Struthiopteris">
<b>Struthiopteris</b> (Polypodiaceæ). <sp>S. germanica</sp>
Willd., Strudsvingebregne, Europa, ogsaa hos os
paa fugtige Steder i Skove. Smuk Frilandsbregne
med tragtformigt ordnede, c. 1 m høje, fjerdelte
Blade, der indeslutter de i Midten siddende
mørkebrune og mindre Frugtblade, hvis Rande er
tilbagerullede. Formeres ved Udløbere fra den krybende
Rodstok. Meget smuk og anvendelig paa fugtige
Steder i Mosejordsbede, ved Vandfald, Stenpartier
o. l. <sp>Kultur</sp> se i øvrigt Bregnekultur. Gamle
Planter kan indplantes i Potter om Efteraaret og
anbragt i et Koldhus i Febr.-Marts give salgbare
Eksemplarer i April.
M. H.
</chapter>

<chapter name="Stryknin">
<b>Stryknin</b> anvendes stundom til at dræbe Rotter
og Mus. For at kunne anvende denne farlige Gift
i dette Øjemed fordres i Sverrig særskilt Tilladelse.
I Danmark kan S. købes paa Apoteket mod
Afgivelse af en særlig Erklæring. Se i øvrigt Art.
Rotter.
A. T.
</chapter>

<chapter name="Studenternejlika">
<b>Studenternejlika</b> (s.) se <sp>Lychnis
chalcedonica</sp>.
</chapter>

<chapter name="Studenternellike">
<b>Studenternellike</b> se <sp>Dianthus barbatus</sp>.
</chapter>

<chapter name="Stueplanter">
<b>Stueplanter.</b> Kulturen af S. er i sit Princip
selvfølgelig den samme som den fagmæssige Kultur,
nemlig et Arbejde for at skaffe Planterne den
Ernæring og de Dyrkningskaar, som passer dem bedst,
hvilken i Reglen vil sige det, der mest nærmer sig
de Forhold, hvorunder vedkommende Plante lever
i sit Hjemland. Denne Opgave løses naturligvis
lettere ved den rationelle gartneriske Kultur, hvor
man f. Eks. i et Væksthus til Dels er Herre over
de Paavirkninger, Planterne er udsatte for, end ved
Kultur i en Stue, hvor Luft, Lys, Varme o. s. v. er
bestemt af Hensyn, der er Planten ganske
uvedkommende. Alligevel bliver Opgaven i
Hovedtrækkene den samme, og en detailleret Anvisning paa
Kultur af S. vilde derfor ikke være paa sin Plads
i nærværende Værk, da en saadan Anvisning delvis
vilde blive en Gentagelse. Den fagmæssige
Kulturanvisning vil i Reglen indeholde saadanne
Oplysninger, at man ved Stuekulturen kan støtte sig
dertil, naar der tages det tilbørlige Hensyn til de
særlige Forhold, der gør sig gældende i Stuen. Af
den Grund skal i nedenstaaende den egentlige
Kulturanvisning for de enkelte Planter forbigaas,
medens de særlige Forhold ved Stuekultur kun
omtales i Almindelighed, <sp>Luftens</sp> Tilstand i Stuen
er, næst Manglen paa tilstrækkeligt Lys, den
største Vanskelighed. Særlig er det Stueluftens lave
Fugtighedsgrad, der skader de fleste Planter i deres
Vækst. Denne Ulempe hidrører væsentligst fra
Værelsernes Opvarmning, og er da ogsaa føleligst
om Vinteren og igen størst, hvor Værelserne er
forsynede med stedsebrændende Ovne eller
Varmeapparater, medens Kaminer eller gammeldags
Kakkelovne paa Grund af den større Luftfornyelse, de
foraarsager, er Plantevæksten mere gunstig.
Kaloriferer og Gasovne umuliggør af hver sin Grund
næsten Plantekultur. Tørheden bekæmpes dels ved
at stille Skaale med Vand paa de varmegivende
Legemer, dels ved hyppige Overbrusninger af
Planterne hele Aaret rundt, i Modsætning til, hvad der
er Regel i den gartneriske Kultur, der i det
væsentlige indstiller Sprøjtningen om Vinteren. Ogsaa
Støvet er for Planterne en Plage, som ikke findes
i Væksthusene, og som bekæmpes med hyppige
Overskylninger og, for saa vidt Bladenes Struktur
tillader det, ved Aftørring. Grundet paa deres Plads
nær Vinduet, er Planterne ofte udsatte for Træk, og
maa maa saa vidt muligt hindre, at en saadan
Paavirkning varer for længe, særlig om Vinteren.
Nyomplantede eller ganske unge Planter er særdeles
ømtaalige i denne Retning. Belysningsgas er som
bekendt en af Planteverdenens værste Fjender;
imidlertid har de senere Aars Opfindelser og
Forbedringer fuldkommengjort Forbrændingen,
saaledes at det nærmest er Utætheden fra Ledningerne,
der foraarsager Skade. Enkelte Planter, som
Richardia (Calla), Aspidistra og Imantophyllum
(Clivia) er uberørte af Gassens Paavirkning. I øvrigt
er hyppige Udluftninger af Stuen det bedste
Middel mod Luftens Forurening med Gas eller Os fra
Stedsebrændere. Den største Forskel mellem den
almindelige gartneriske Kultur og Stuekulturen
ligger i det langt ringere Maal af <sp>Lys</sp>, som bliver
S. til Del. Denne Mangel griber ind i hele
Kulturen, idet Plantens hele Livsvirksomhed
bestemmes af Lyset og formindskes med dette; derfor er
Planternes Trang til Varme, Fugtighed og
Ernæring langt mindre i Stuen end i et Gartneri, et
Forhold, som maa tages i Betragtning ved
Stuegartnerens Studium af de faglige Kulturanvisninger,
ligesom det vil være nødvendigt til S. at finde
Planter, hvis Krav til Lys er saa beskedent som
muligt. Mange Planter kan leve uden Sol, men
næsten alle skal staa saa lyst som muligt, og den
Palme eller Aspidistra, der anbringes midt i Stuen
eller endog i en mørk Krog, vil føre en ynkelig
Tilværelse. Det vil, i Modsætning til ved
Væksthuskulturen, kun sjældent være nødvendigt at
skygge for Solen, dog kan Planter, der er i fuld
Flor, enkelte Bregner og Planter, der lige er
komne fra Overvintringsrummet eller er
nyompottede, lide af stærkt Solskin. Det er ikke heldigt,
at stærk Sol skinner direkte paa Urtepotterne, da
dette kan skade Rødderne, men ellers kan
Planterne ikke let faa for megen Sol, og de
Angivelser om Skygge, der findes ved Kulturanvisningerne,
kan man i det væsentlige se bort fra i Stuen. I
nøjeste Sammenhæng med Mangelen paa Lys staar,
at de <sp>Temperaturer</sp>, der anvendes i
Væksthus, f. Eks. for tropiske og subtropiske Arter, ikke
lader sig anvende ved Stuekulturen. Varmegraden
i et Opholdsrum er i Reglen givet, og det eneste,
der i den Retning kan gøres for Planterne, er kun
at paase, at der ikke forekommer for hyppige og
stærke Fald eller Stigninger. En hel Del Planter
taaler overhovedet ikke Varmen i et Opholdsværelse,
men er dog udmærkede Stueplanter, naar de
anbringes i kølige Soveværelser eller andre Rum,
hvor Fyringen ikke er stærk og vedholdende hele
Vinteren. Mange Planter, for hvilke der i
Væksthus angives ret høj Temperatur, befinder sig i
Stuen bedst ved en langt lavere Varmegrad, ikke alene
paa Grund af de abnorme Lysforhold, men ogsaa
paa Grund af den store Forskel i Temperatur
Morgen og Aften, der endog i Reglen falder saa
uheldigt, at der er varmest, naar det er mørkt om
Aftenen. For mange Planters Vedkommende er det
saa uheldigt som vel muligt, at deres
<sp>Hvileperiode</sp> falder paa den Tid af Aaret, hvor
Fyringen gør det varmest i Stuen, og altsaa hidser
til Vækst, naar Planterne burde have Hvile. Det
nøje Kendskab til den ret forskellige Behandling
af Planterne i denne Periode og til, naar den
indtræffer, kan erhverves gennem Studium af den
gartneriske Kulturpraksis for hver enkelt Art, og
vil i Reglen kunne direkte efterlignes, hvis
Stuegartneren raader over et koldt, frostfrit Værelse
og over en tør Kælder, kun kan det som en
almindelig Regel anføres, at Væksten gerne bør begynde
betydelig senere i en Stue end i et Væksthus.
Naar f. Eks. Kentia Belmoreana, der hører hjemme
i det australske Arkipelags varmeste Egne, og
altsaa efter sin Natur kræver varm og meget
fugtig Luft, er en langt bedre S. end en Chamærops
humilis, der hører hjemme i Sydeuropa, og altsaa
ikke nær stiller saa store Krav til Varme og
Fugtighed, saa ligger det netop i, at denne sidste
Plantes Krav til Hvile er saa udpræget, at den absolut
ikke taaler Stuevarmen om Vinteren, medens den
nævnte Kentia ikke i samme Grad paavirkes af
15-18° C. Varme. At man under Planternes Hvile
mindsker Vandingen og ikke gøder, og kun
sjældent ompotter, er selvfølgeligt. <sp>Vandingen</sp>
er i en særlig Artikel i nærværende Leksikon
udførligt behandlet, og de Principper, hvorefter den
foretages, er de samme i Væksthus og Stue, kun
maa bemærkes, at da Planterne i en Stue af Hensyn
til Vindueskarmens Maling og lignende gerne staar
i Underskaale af Ler, maa man paase, at det
overflødige Vand, der i et Drivhus drypper ned paa
Gulvet, borthældes af Skaalene; kun ganske
enkelte Planter, som f. Eks. Cyperus,, taaler i
Længden at staa med Vand i Underskaalen. Planter,
der fordamper særlig meget Vand, som Spiræa
eller store Syrener, kan, for at spare den idelige
Vanding, nok taale en Tid at staa med Skaalen
vandfyldt, og man kan ogsaa, dersom det viser
sig vanskeligt at holde dem fugtige, sætte
saadanne Eksemplarer i en Spand med Vand en halv
Times Tid. Vandforbruget i en Stue vil, dennes
lave Fugtighedsgrad til Trods, altid for samme
Plante være mindre end i et Væksthus, grundet paa
den mindre intensive Vækst, derfor vil det være af
særlig Betydning ved Stuekultur at undgaa
Overvanding, og derfor er det nødvendigt, at Drænet
(se Art. Omplantning) er i Orden. Tilførselen af
<sp>Næring</sp> i Jorden og ved Hjælp af Gødning bør
gennemgaaende være langt ringere i Stue end
under almindelig Kultur, da Planternes Evne til at
optage Næring er langt ringere, og da Tilførsel,
som ikke kan absorberes, er skadelig. Med
Hensyn til Sammensætningen af Jorden, saa vil man
i de faglige Anvisninger finde et Utal af
Kombinationer af forskellige Jord- og Gødningsarter, som
Amatører næsten aldrig vil kunne skaffe sig.
Disse Blandinger, der er nødvendige, hvor
Plantekulturen skal drives til den yderste
Fuldkommenhed, er heldigvis ganske unødvendige for
Stuegartneren; naar denne kun har let Jord og svær
Jord (se Art. Jordbundsarter), vil han i Reglen
kunne hjælpe sig, og navnlig maa man erindre, at
Stueplanternes Trivsel i langt højere Grad er
afhængig af Jordens fysiske end af dens kemiske
Beskaffenhed. Yderligere kan Anvendelsen af en
lettere eller fastere Potning hjælpe til at gøre Jorden
mere egnet til Brug for vedkommende Plante.
Det kan være forbunden med Ulempe at anvende
naturlig Gødning i Stue, og derfor er man ofte
henvist til Kunstgødning. Da en Gennemlæsning
af Artiklen om dennes Sammensætning og
Anvendelse maaske vil være uden det rette Udbytte for
Stuegartneren, skal anføres en Blanding, der som
alsidig Gødning vil passe i de fleste Tilfælde: 3
Dele Chilisalpeter, 2 Dele 18 pCt. Superfosfat og
1 Del 37 pCt. Kaligødning. I de fleste Tilfælde
vil en strøgen Theskefuld af denne Blanding,
udrørt i 1 l Vand, være passende. Det overvejende
Antal »Blomstergødninger«, der findes i Handelen,
er rigtig gode, kun er de selvfølgelig dyre i
Forhold til deres Næringsværdi, men da der bruges
saa ganske lidt, og da man ellers ikke nemt i
smaa Portioner kan skaffe sig de Stoffer, hvoraf de
er sammensatte, vil man, Prisen til Trods, staa
sig ved at anvende dem. S.s Krav til Ernæring er
langt ringere end det, man vil finde angivet i
Kulturanvisningerne for de forskellige Planter, og der
maa i det hele udvises stor Forsigtighed med
Gødningen i Stue, og kun sunde Planter i stærk
Vækst bør gødes. Ved <sp>Omplantningen</sp> af
S. vil denne Artikel i Leksikon'et kunne være
vejledende, medens de under de enkelte Kulturer
opførte Angivelser af Tidspunkter, og navnlig af
Hyppigheden for Ompotningen, ikke direkte kan
overføres ved Behandlingen af S. I Almindelighed
vil Ompotningen falde noget senere om Foraaret
for S.s Vedkommende, og navnlig vil den ikke nær
saa ofte være nødvendig. Der kan ikke
opstilles almindelige Kegler, kun kan det af Hensyn til
Amatørernes kendte Tilbøjelighed til at give for
stort Potterum bemærkes, at en svagelig Plante
ikke kommer paa Fode ved at faa en større Potte,
snarere vil en Ompotning i en mindre Potte eller
i en af samme Størrelse være at foretrække; der
bliver saaledes Lejlighed til at se Drænet efter
og til at give lidt frisk Jord, uden at forstyrre
Rødderne. At nylig ompottede Planter ikke gerne
maa udsættes for stærkt tørrende Sol, Træk eller
andre ublide Paavirkninger, maa vel anses for
kendt af enhver, der beskæftiger sig med Planter.
<sp>Rensningen</sp> stiller Krav, som ikke kendes i
saadant Omfang i et Gartneri, idet Støv,
Tobaksrøg og Urenheder, hidrørende fra Værelsernes Ovne
og Lamper, er Ulemper, som S. lider under, og
som paa Grund af Forholdene ikke altid kan
fjernes ved stærk Oversprøjtning, men som ofte maa
gnides, pensles eller vaskes af, alt efter
Omstændighederne. Denne nødvendige Side af S.s Pleje er
ret omstændelig, men hvorledes Urenhederne i de
forskellige Tilfælde bør fjernes, er forholdsvis let
at erkende. Under visse Forhold kan et
Blomsterbord eller et Vindue dækkes med et let Stykke
Tøj, medens Værelsets daglige Rengøring staar
paa, hvorved spares en Del Arbejde senere.
Fjernelsen af vissent Løv og døde Plantedele er i det
væsentligste et Spørgsmaal om Ordenssans og er
ikke af større Betydning for Kulturen, udover at
saadanne Plantedele ofte yder Ly for Utøj af
forskellig Art. Som alle Væsener, der lever under
ugunstige Forhold, er S. udsatte for
Sygdomsangreb, men da Midlerne derimod i Reglen er de
samme, som anvendes, hvor Planterne end
befinder sig, saa skal her kun henvises til de
enkelte Artikler om Plantesygdomme. Paa Grund af
de smaa Forhold i Stuen vil imidlertid enkelte
Midler til Bekæmpelse af Sygdomme kunne
anvendes overfor S., medens de i de gartneriske Kulturer
er ubrugelige; saaledes er f. Eks. almindelig
Insektpulver et særdeles godt Middel mod Bladlus,
naar Anvendelsen gentages vedholdende. Ligeledes
bekæmpes Skjoldlus ved i nogle Minutter (2 à 5)
at holde hele Planten i Vand, der er 50-53° C.
varmt. Da den angivne Temperatur er af
Betydning som det omtrentlige Maksimum for, hvad en
Plante kan taale, og som Minimum for, hvad der
dræber Skjoldlusene, maa man ved at have en
Kedel med kogende Vand i Beredskab søge at holde
Temperaturen vedlige. Denne Fremgangsmaade er
selvfølgelig for omstændelig under store Forhold.
Regnorme, der vel egentlig ikke kan betragtes
som skadelige for S., men som man dog gerne
ser fjernede fra sin Stue, drives ved gentagne
Vandinger med c. 35 ° C. varmt Vand op i
Overfladen af Potten, hvorfra de saa fjernes. Der
gives et Utal af Raad og Midler mod
Plantesygdomme, men sund Vækst og Renlighed er
selvfølgelig det bedste Middel til at afværge
Sygdomme, og en Bestand af S., der er Genstand for
god Pleje, er heller ikke særlig tilbøjelig til at
lide af saadanne Angreb, og Planter, der ved at
dyrkes i Stue straks angribes paa en eller anden
Maade — og det er Tilfældet med adskillige —,
hører overhovedet ikke med til S. <sp>Formering</sp>
henregnes til de gartneriske Arbejder, hvortil der
kræves størst Erfaring og faglig Indsigt, og er
ligeledes den Del af Plantekulturen, for hvilken
Stuen byder de uheldigst mulige Betingelser. De
fleste Planter erholdes imidlertid nu saa billigt i
Handelen, at det i og for sig ikke er Umagen
værd at eksperimentere med deres Formering i
Stue. Rent bortset fra, at man naturligvis kan
ønske at formere Arter, der ikke findes i
Handelen, saa er det for mange Mennesker en Fryd at
sysle med saadant Arbejde og følge en Plante lige
fra dens Spiring. Saadanne ivrige Amatører vil
imidlertid med Udbytte kunne læse nærværende
Værks Artikler om Formering og forstaa at
overføre Metoderne til Stuens Forhold. Enkelte Planter
er saa lette at formere, at enhver kan gøre det;
hertil henregnes alle de Planter, der, som f. Eks.
Cyperus og Isolepis, kan deles; endvidere de
Planter, der, som Agave, Richardia og Yucca og mange
andre, formeres ved Rodskud, ligeledes saadanne,
der, som Canna og Knoldbegonia, kan formeres
ved Deling af Knolden. Vanskeligere er Forholdet
med Planter, der skal formeres ved Stikning, dog
kan en stor Del af vore bedste S. slaa Rod, uden
at Stiklingerne fordrer sluttet Luft eller anden
Behandling, som det falder vanskeligt at give i

<img>Stiklingskaal med Glasklokke. Stikning i Vand</img>
Stue; hertil hører f. Eks. Pelargonier og Nelliker.
En særlig for Stuekultur egnet Fremgangsmaade er
at anbringe Stiklingerne i Vand (se Fig.). I en
Flaske med vid Hals sættes Stiklingerne temmelig
varmt, helst saaledes, at Solen kan skinne paa
Flaskens Væg, men ikke paa Løvet, der vil da paa
nogle Uger danne sig smaa Rødder i Vandet, uden
at der ydes anden Pleje, end at Vandet fornyes og
holdes friskt. De saaledes rodfæstede Planter
anbringes i smaa Potter med sandblandet Jord. Denne
Fremgangsmaade, der ikke anvendes i
Gartnerierne, er brugelig ved Formering af Vedbend,
Ficus elastica, Nerium og en Del andre Planter. I
en flad Lerskaal, hvorover anbringes en Osteklokke,
kan med Held foretages Formering af adskillige
Planter. Vanskeligt falder i Reglen Frøformering,
idet det gerne skorter paa den ensartede
Fugtighed, der er en Betingelse for denne Formeringsmaade.
I Almindelighed maa det dog tilraades den, der ikke
i selve Arbejdet finder en Glæde, eller den, der
kun har knap Tid at ofre derpaa, at købe de unge
S. færdige, da saadanne unge, velkultiverede
Planter har betydelig bedre Betingelser for at
komme til at danne dekorative Eksemplarer; der
bliver ofte noget tyndt og svagt ved Planter, der
er formerede i Stue, og dette Præg bærer de ofte
hele deres Liv. <sp>Drivningen</sp>, der i og for
sig er et Kulturarbejde, der kræver Indsigt og
Erfaring, er ifølge Sagens Natur vanskelig at
foretage uden de almindelige gartneriske
Hjælpemidler. Enkelte Stauder og Buske kan dog med noget
Held drives i Stue, og navnlig vil man kunne faa
Fornøjelse af at drive indpottede Ahorn, Kastanje,
Bøg og andre Smaatræer frem til at grønnes
tidligt. Drivningen af Blomsterløg er vel nok en af
de almindeligste Former for Stuekultur, og
Fremgangsmaaden er den samme, som findes beskrevet
under Kulturen af de enkelte Slægter, kun at
Nedgravningen i Jorden af praktiske Grunde kan
erstattes ved, at Løgene henstilles mørkt og koldt.
Den til Stuekultur nemmeste Maade er Drivning
paa Vandglas, der findes udførligt beskrevet
under Artiklen Hyacinthus, og som ogsaa kan
anvendes ved Drivning af Tarzetter. Andre Løg, og
navnlig Tulipaner, blomstrer ikke godt paa Glas.
De Blomsterløg, der har været dyrkede paa denne
Maade, er nærmest værdiløse, medens Løg, der
har været underkastede en sildig Drivning i Jord,
meget vel senere kan udplantes i Haven. Grene
af Træer og Buske kan afskaarne tvinges til
tidlig Blomstring i Stue, og naar nedenstaaende faa
Regler efterkommes, vil man paa denne Maade
Foraaret igennem kunne have Grønt og Blomster.
Grenene maa ikke afskæres, før de har faaet Frost,
og maa da først stilles ganske koldt, for c. 14
Dage senere at sættes i et varmt Værelse. En alt
for stærk Varme er ugunstig, ligesom ogsaa stadig
Sol. Vandet maa helst skiftes hver Dag, og man
skal anvende ganske koldt Vand eller ogsaa fylde
Beholderen med Sne. Trækul i Bunden vil bidrage
til at forhindre Dannelsen af Alger. Det maa
paases, at der ikke findes Knopper og Skud paa de
Dele af Grenene, der er under Vand, da disse ellers
vil være tilbøjelige til at raadne. Tidspunktet for
de forskellige Grenes Afskæring er i
nedenstaaende Udvalg angivet for hver enkelt, men i øvrigt
vil det være saaledes, at de tidligstblomstrende
sættes først til Drivning. I nedenstaaende Udvalg
af S. er kun medtaget saadanne, som næsten
under alle Forhold trives i Stue, og som er
nogenlunde lette at fremskaffe; der findes nemlig et Utal
af Planter, der i og for sig er gode og smukke S.,
men som paa Grund af for langsom Vækst og for
lidet iøjnefaldende Ydre egner sig daarligt til
Handel, hvorfor de er vanskelige at erholde. Naar
man af og til hører om at vanskeligere Planter,
som f. Eks. Orchidéer eller Bromeliaceer,
Nepenthes eller lignende, trives udmærket i Stue, kan
man ikke frigøre sig for Mistanke om, at
Forholdene i vedkommende Værelse er bedre egnet for
Planterne end for Menneskene og deres Bohave, og
i saadanne Tilfælde har Stuekulturen overskredet
sin naturlige Begrænsning, og derfor er alle den
Art Planter holdte udenfor nedenstaaende Udvalg.
<sp>Udvalg af S., der kan blive i et
Opholdsværelse hele Aaret rundt:</sp>
Abutilon, Acacia lophantha, Agathæa amelloides, Aralia
Sieboldii, Araucaria excelsa, Areca sapida,
Asplenium bulbiferum, Asparagus Sprengeri, Begonia i
mange Arter, Billbergia nutans, Cactus i mange
Slægter og Arter, Campanula isophylla,
Chamædorea elegans, Chamærops excelsa, Chlorophytum,
Cissus antarctica, Crassula coccinea, Cobæa
scandens, Cocos Weddelliana, Colocasia odora, Cordyline
indivisa, Corypha australis, Crassula coccinea,
Curculigo, recurvata, Cyperus alternifolius og
natalensis, Cyrtomium falcatum, Dianthus Caryophyllus,
Dracæna fragrans, Epiphyllum truncatum,
Eucalyptus globulus, Eucomis punctata, Ficus
macrophylla, elastica og stipulata, Grevillea robusta,
Hæmanthus Kalbreyeri, Hippeastrum vittatum, Hoya
carnosa, Imantophyllum Aitonii og miniatum,
Impatiens diverse Arter, Isolepis gracilis, Kalanchoë
flammea, Kentia Belmoreana, Livistona chinensis,
Lotus peliorrhynchus, Nephrolepis exaltata, Nerium
Oleander, Ophiopogon japonicus, Pelargonium
diverse Slægter og Arter, Philodendron pertusum,
Phoenix canariensis og Roebelenii, Phyllocactus
diverse Arter, Primula obconica, Pteris tremula og
flabellata, Richardia æthiopica, Rochea falcata,
Saxifraga sarmentosa, Scolopendrium, Sparmannia
africana, Tradescantia discolor, Vallota purpurea,
Veronica speciosa, Zephyranthes rosea. <sp>Udvalg af
S., der i det mindste en Del af Aaret
helst maa staa i et koldt Værelse:</sp>
Acer diverse Arter, Agapanthus umbellatus, Agave
americana, Aloë arborescens, Aspidistra, Asplenium
bulbiferum, Aucuba japonica, Calceolaria,
Campanula, Choisya ternata, Cineraria, Cobæa scandens,
Cuphea platycentra, Cyclamen, Datura arborea,
Echeveiria metallica, Euonymus japonica, Fuchsia
diverse Arter, Galeobdolon luteum, Hedera Helix,
Humulus japonicus fol. var., Ligularia Kæmpferi,
Linaria Cymbalaria, Lysimachia nummularia,
Malvastrum capense, Mesembrianthemum tigrinum,
Mikania scandens, Mimulus diverse Arter,
Monstera deliciosa, Myrtus communis, Phormium
tenax, Plumbago capensis, Primula chinensis,
Saxifraga sarmentosa, Tropæolum Lobbianum,
Veltheimia viridifolia, Viburnum Tinus, Vinca minor,
Yucca gloriosa. Udvalg af Træer og Buske, hvis
Grene lader sig drive i Stue, ordnede efter den Tid,
paa hvilken de kan afskæres: I <sp>December:</sp>
Forsythia suspensa, Jasminum nudiflorum, Daphne
Mezereum, Ribes sanguineum. I <sp>Januar:</sp>
Æsculus Hippocastanum, Betula verrucosa, Cerasus
Avium, Syringa vulgaris. I <sp>Februar:</sp> Azalea
mollis, Cerasus Padus, Kerria japonica, Larix
europæa. I <sp>Marts:</sp> Acer Pseudoplatanus,
Laburnum vulgare, Viburnum Opulus. — Om
<sp>Selskabet for Stuekultur</sp>, se I, Side 266.
G. N. B.
</chapter>

<chapter name="Stængelaal">
<b>Stængelaal</b> se <sp>Rundorme</sp>.
</chapter>

<chapter name="Stängsel">
<b>Stängsel</b> (s.) se <sp>Hegn</sp>.
</chapter>

<chapter name="Stær">
<b>Stær</b> se under <sp>Fugle</sp>.
</chapter>

<chapter name="Støb">
<b>Støb,</b> sætte i Støb. Herved betegnes Udblødning
af Frø, der vanskelig spirer, og anvendes saaledes
stundom ved Runkelroefrø, Gulerodsfrø o. l. Frøet
anbringes i et Kar med lunkent Vand en 12-24
Timer, og Frøsækken kan derefter en Dag eller to
hænges op under Loftet i en Kostald eller andet
lunt Sted for at indlede Spiringen. Skal Frøet saas
med Maskine, maa det bredes ud paa Sejl nogle
Timer inden Saaningen, da det vaade Frø ikke
kan gaa gennem Maskinen.
L. H.
</chapter>

<chapter name="Stødhævert">
<b>Stødhævert</b> se <sp>Vand i arkitektoniske
Haver</sp> og <sp>Vandingsanlæg</sp>.
</chapter>

<chapter name="Störar">
<b>Störar</b> (s.) se <sp>Opbinding</sp>.
</chapter>

<chapter name="Sukkermajs">
<b>Sukkermajs,</b> Zea Mays L. var. saccharata
(Gramineæ). Enaarig, sydeuropæisk Plante, hvis
langstrakte, kegledannede Kolber afskæres, naar Frøene
har en Størrelse som Konservesærter af I Klasse;
de koges længe, og Frøene spises enkeltvis med
rørt Smør. <sp>Kultur:</sp> Frøene saaes først i Maj,
enten i Kasser paa varm Plads og Planterne
sættes i Smaapotter, eller Frøene lægges direkte i
Potter, og i begge Tilfælde udplantes først i Juni
med 1 m mellem Rækkerne og 2/3 m mellem
Planterne paa god, gødningskraftig Jord.
J. J H.
</chapter>

<chapter name="Sukkerrod">
<b>Sukkerrod,</b> <sp>Sium Sisarum</sp> L. (Umbelliferæ),
fleraarig Køkkenurt fra Kina, der har lange, tykke,
hvide, knippestillede Rødder af en sødlig Smag.
Fordrer en løs, varm, nærende Jord og dyrkes i
anden Afgrøde. Saas først i Septbr. eller tidligt
om Foraaret paa 1,20 m brede Bede, 4 Rækker paa
Bedet, og de udtyndes til 8-10 cm Afstand mellem
Planterne. I tørt Vejr maa Jorden løsnes og
vandes samt Blomsterstænglerne afskæres. S. kan
ogsaa formeres ved Deling; naar Rødderne optages
om Efteraaret, lader man nogle blive staaende til
Udplantning næste Foraar. Frøet holder sig 2 Aar,
men modnes ikke her.
N. H.
</chapter>

<chapter name="Sukkerrør">
<b>Sukkerrør</b> se <sp>Saccharum officinarum</sp>.
</chapter>

<chapter name="Sukkertop">
<b>Sukkertop</b> se <sp>Muscari</sp>.
</chapter>

<chapter name="Sumak">
<b>Sumak</b> se <sp>Rhus Toxicodendron</sp>.
</chapter>

<chapter name="Sumpcypres">
<b>Sumpcypres</b> se <sp>Taxodium</sp>.
</chapter>

<chapter name="Superfosfat">
<b>Superfosfat</b> se <sp>Kunstgødning</sp>.
</chapter>

<chapter name="Surkirsebær">
<b>Surkirsebær</b> se <sp>Prunus Cerasus</sp>.
</chapter>

<chapter name="Surkløver">
<b>Surkløver</b> se <sp>Oxalis</sp>.
</chapter>

<chapter name="Svarta Vinbär">
<b>Svarta Vinbär</b> (s.) se <sp>Solbær</sp>.
</chapter>

<chapter name="Svavel">
<b>Svavel</b> (s.) se under <sp>Svovl</sp>.
</chapter>

<chapter name="Sverrigs Havebrug">
<b>Sverrigs Havebrug.</b> En Slags primitiv
Havedyrkning har muligvis fundet Sted i Sverrig
allerede i Stenalderen. I alt Fald har man allerede
4000 Aar tilbage anvendt Æblet som et
forholdsvis vigtigt Fødemiddel, og Størrelsen af en Del
først tørrede og derefter forkullede Æblefrugter,
som fandtes ved en Boplads fra Stenalderen, gør
det sandsynligt, at disse Frugter stammer fra
dyrkede Æbletræer, ikke fra vilde Æbler.

Først ved Kristendommens Indførelse fik
Havedyrkningen i Sverrig større Betydning, idet den
almindeligt blev drevet ved Klostrene, og derfra
fandt Vej til de omkringliggende Byer. Man
dyrkede paa den Tid Kaal, Løg, Gulerødder og
forskellige andre Køkken- og Krydderurter, Blomster-
og Lægeplanter samt ikke mindst Frugttræer.
Bestemmelserne i de gamle Landskabslove, optegnede
ved omtr. Aar 1200, men sikkert af endnu
ældre Oprindelse, viser, at Frugtdyrkningen stod i
forholdsvis høj Anseelse. Indgaaende Oplysninger
vedrørende Havedyrkningens Standpunkt paa den
Tid findes imidlertid ikke. Først fra Aaret 1500
haves nøjagtigere Optegnelser. I Aaret 1545
indforskreves en Tysker, <sp>Hans Friese</sp>, for at
passe Kongens Have i Stockholm paa det Sted, som
endnu bærer samme Navn, men som nu er en af
Stockholms Promenadepladser, den Gang
Køkkenhave til Brug for det kgl. Hof. 1546 fandtes i
Stockholm en Løggaardsmester, <sp>Benedictus</sp> og
en Kaalkone, <sp>Walborg Mattsdatter</sp> fra
Norrmalm, som leverede Køkkenurter til det kgl.
Slot. Torvehandel med Havesager fandt altsaa Sted
dengang, og sandsynligvis langt tidligere. Man
dyrkede dengang Kaal, Løg, Persille, Gulerødder,
Pastinakker, Peberrod, Græskar, Rødbeder, Roer,
Ærter, Agurker, Kommen, Ræddiker, Isop, Salvie
og desuden Meloner m. m., ligeledes vore
sædvanlige Frugttræer, samt et ikke ubetydeligt Antal
Prydplanter. I Aaret 1565 indforskreves en fransk
Gartner, <sp>Johan Allard</sp>, for at passe Kongens
Have i Stockholm. Allard opførte her det første
Væksthus for Drivning af Vindruer, Appelsiner
m. m. i Norden. Ved Adelens Godser fandtes
dengang allerede sædvanlig Haver, ligesom hos en
Del Præster og andre. 1579 skriver Kong <sp>Johan
III</sp> og beklager sig over, at Gartneren plantede
for smaa Træer, en Alen høje og en Del deraf
mindre, uagtet han hos Adel, Præster og andre i
Nær-lieden, som har Haver, let kunde have faaet bedre.
Karl IX havde stor Interesse for Havedyrkning, og
i hans Tid anlagdes store Haver ved de kongelige
Slotte. I det 17de Aarhundrede gik
Havedyrkningen ikke lidt fremad i Sverrig, og paa den Tid
begyndte man ligeledes at faa en egen svensk
Havelitteratur. 1643 udkom en for sin Tid
udmærket Havebog, den først kendte i Landet,
under Titelen: »En nyy Träägårdz Book, troligen
författad av Arvidh Månson.« (2det Oplag 1654).
1651 udgav <sp>André Mollet</sp> et illustreret
Arbejde om Havedyrkning og Haveanlægskunst. Denne
Mollet blev af Dronning Kristina indkaldt fra
Frankrig, og han har vistnok udført et højst
betydningsfuldt Arbejde som Haveanlægger; han
antages bl. a. at have anlagt den særdeles pragtfulde
Have ved Ulriksdal (dengang kaldet Jacobsdal).
<sp>Nicodemus Tessin</sp> d. æ. virkede samtidig
som Arkitekt og som Haveanlægger, og hans Søn,
Nic. Tessin d. y., fuldførte sin Faders Værk;
desuden har sidstnævnte anlagt Haverne ved
Drottningholm, Strömsholm m. fl. Steder. Andre
berømte Slotshaver fra Slutningen af 17de
Aarhundrede er de ved Karlsberg, Läckö, Ekholmen,
Noor m. fl., desværre ikke bevarede til vore Dage.
I Upsala anlagdes af Professor Olof Rudbeck dels
(1655) en botanisk Have, dels Slotshaven (1807
forandret til botanisk Have). Ved Slutningen af
det 17de Aarhundrede var Frugt-, Køkken- og
Blomsterhaver ogsaa almindelige hos den
formuende Klasse, og af Køkkenurter dyrkedes da allerede
de fleste af dem, som nu dyrkes. I Begyndelsen
af 18de Aarhundrede ramtes Frugtdyrkningen dog
af en stor Kalamitet. Vinteren 1708-1709 var
nemlig saa streng, at alle Frugttræer i store Dele
af Landet gik ud. En Del Frugttræer bar ganske
vist udsprunget Løv i 1709, men gik ud i Løbet
af Sommeren som Følge af den Frostskade, de
havde lidt. Frugthaver anlagdes snart atter,
Væksthuse, de kaldtes dengang altid Orangerier, og
Frugtdriverier opførtes ved Herregaardene, flere
ny Køkkenurter indførtes, deriblandt Kartofler (der
dog dyrkedes som Køkkenvækst allerede af O.
Rudbeck i Upsala Aar 1665), af Jonas Alströmer
i Aaret 1720. Dyrkning af Køkkenurter drives
nu meget almindeligt, og mange Slags Prydplanter,
saavel Træer som Buske og urteagtige Planter
blev indførte, ikke mindst ved Linnés
Virksomhed. Talrige til Dels betydelige Parkanlæg
udførtes. Parken ved Haga, det kgl. Lystslot i
Nærheden af Stcckholm, anlagdes i Aaret 1780 under
Kong <sp>Gustav III</sp>.s personlige Ledelse ved Hjælp
af <sp>Ackermann</sp>, Gartneren dersteds. Denne
Park var en af de første, som i Sverrig anlagdes
i engelsk Stil. Snart derefter tilkom adskillige
andre Haver, bl. a. den ved Forsmark, i samme Stil,
hvilken derefter i en lang Aarrække blev den
fremherskende i Landet. For at befordre
Havedyrkningen testamenterede Professor <sp>P. J. Bergius</sp>
1784 sin ved Stockholm beliggende Ejendom,
Bergielund, til Videnskabsakademiet for der at
oprette en Havebrugsskole, der tillige med selve
Haven er flyttet, men bestaar endnu.
Havelitteraturen var i det 18de Aarhundrede temmelig rig.
Blandt Havebøger maa nævnes: Then Svenske
Lust-Örte- og Trä-Gården af <sp>Johann Ahlich</sp>, 1722.
Den Färdige Trädgårds-Mästaren, af <sp>G. T.
Dahlman</sp>, 1728. En Till sitt kära Fäderlandz Tienst
och Nytta utgifwen Trägårdz-Man, af <sp>J. L.
Kammecker</sp>, 1732. En Trägårds-Bok af J. P. B.,
1738. Then rätta Svenska Trägårds-Praxis, af
<sp>Peter Lundberg</sp>, 1754 (som udkom i 4 Oplag).
Anmärkningar vid Svenska Trädgårds-Skötslen, af
<sp>Anders Lissander</sp>, 1768. Den Svenska
Frö-Samlaren, af <sp>Peter Lundberg</sp>, 1775. Tal om
Fruktträgårdar, af <sp>Peter Jonas Bergius</sp>,
1786 m. fl. Blandt Oversættelser fortjener særligt
den fra dansk oversatte <sp>Esaias Fleischers</sp>
Trägårds-Bok, et for den Tid ypperligt Arbejde, at
nævnes; heraf udkom 3 Oplag, det sidste 1805.
Fremgangen paa Havedyrkningens Omraade i sidste
Aarhundrede har været særdeles livlig. Den
Bergianske Havebrugsskole og Landbrugsakademiet,
stiftet 1811, har virket meget for Havebrugets
Fremgang. Svenska Trädgårdsföreningen, som
stiftedes 1832, udøvede længe en gavnlig Virksomhed.
For Havedyrkningen i Landet har
Husholdningsselskaberne (de fleste stiftede omkring Aar 1800)
kraftigt virket. Nogle af dem har anlagt Planteskoler
for Opelskning af Træer og Buske, der uddeltes
gratis eller solgtes for en billig Pris til
Landbrugerne, andre har indkøbt gode Frugttræer og solgt
dem billigt til mindre bemidlede. Endvidere har
Selskaberne anordnet eller understøttet
Havebrugsudstillinger, foranstaltet Præmiering af mindre
Haver, iværksat Undervisning i Pasning af Haver,
ansat Lensgartnere eller Havekonsulenter og
opmuntret til Dannelsen af Frugtdyrkerforeninger. Af
disse Foretagender har særlig Ansættelsen af
Lensgartnere bidraget til at fremme Havedyrkningen i
Landsbyerne blandt større og mindre Jordbrugere.
Om Frugtdyrkerforeningers og Haveselskabets
Virksomhed se Art. »Foreninger og Tidsskrifter«. I
den største Del af 19. Aarh. har den svenske
Havedyrkning virket under stærk Indflydelse af den
tyske. Dels har flere dygtige tyske Havemænd (blandt
hvilke Daniel Müller, død 1857, bør sættes i
første Linie) spredt Kundskab om tysk
Havedyrkning, dels har det ligget nær for svenske Fagmænd
at søge den teoretiske Uddannelse ved tyske
Læreanstalter og erhverve praktisk Øvelse i større tyske
Gartnerier. Heraf kan det forklares, at den tyske
Stil for Haveanlæg blev den almindeligt
fremherskende helt henimod Slutningen af Aarhundredet.
Det vestlige Sverrig har dog samtidig modtaget en
vis Indflydelse fra England, og i de sidste Aartier
er den moderne engelske Haveanlægskunst
omfattet med livlig Interesse i hele Landet. Samtidig
har man begyndt at drive rationel Frugtdyrkning
i forholdsvis betydeligt Omfang. En bekendt
Foregangsmand paa dette Omraade er <sp>H. Örtergren</sp>,
Helmershus (nærved Kristianstad), hvis i 1890erne
anlagte Frugtplantage blev et Forbillede for
adskillige andre af lignende Slags. Interessen for
Frugtdyrkning som Erhvervskilde er vedligeholdt
bl. a. af <sp>R. Abelin</sp>, som i Tale og Skrift har
udøvet en livlig Virksomhed. Siden Aar 1900 har
Sverrigs Pomologiske Forening været ledende i
svensk Frugtdyrkning; bl. a. har Foreningen
arbejdet for rationel Sortering og Pakning af Frugt,
fremmet Afsætningen af samme, sat
Forsøgsvirksomhed i Gang, udgivet Brochurer og et Tidsskrift,
anordnet Udstillinger o. s. v. Angaaende
Læreanstalter, Kolonihaver og Handelsgartnerier i
Sverrig se disse Art. Blandt Havebrugsskrifter, som
udkom i Sverrig i sidste Aarhundrede, maa
nævnes: Kort beskrifning om Frukttrans uppdragande
och skötsel, af <sp>M. J. Sasse</sp>, 1823. Handbok i
Trädgårdsskötseln, af <sp>Anders Lundström</sp>,
1831. Dette Arbejde udkom i 4 Oplag, det sidste
1852. Handbok i Blomsterskötseln, 3 Dele
1842-1846, Forf. ikke angiven, men det var Magister
<sp>J. A. Afzelius</sp>. Handbok i svenska Trädgårds-
och blomsterskötseln, af <sp>Lars Jacob Laurell</sp>,
1841. Denne Bog antages at være forfattet af
Magister <sp>N. W. Lundequist</sp>. Trädgårdsskötsel, af
<sp>Daniel Müller</sp>, 3 Dele, 1848-1853 (flere
Oplag). Blomsterodling i boningsrum, af <sp>N. J.
Ericsson</sp>, 1855. Handbok i svensk pomologi, af <sp>Olof
Eneroth</sp>, 1864-1866; en ny betydelig udvidet
Udgave ved <sp>Alexandra Smirnoff</sp> udkom
fuldstændig 1912. Trädgårdsbok, af <sp>Erik
Lindgren</sp>, 1861 (8. Oplag 1905). Handbok i svenska
trädgårdsskötseln, af <sp>Erik Lindgren</sp>, <sp>Axel
Pihl</sp> og <sp>Georg Löwegren</sp>, 8 Dele,
1872-1884, samt en 9de Del (Tillæg), Växtnomenclatur,
af <sp>C. Vilh. Hartman</sp> (flere Oplag). — De
naturlige Betingelser for Havedyrkning er mest
gunstige i det sydlige Sverrigs Kystegne og
Sletter. Med større Højde over Havet, længere
Afstand fra Kysten og højere Breddegrader følger
Ulemper, som udelukker flere og flere Planter fra
Dyrkning og gør de endnu mulige Kulturer stadig
mindre rentable. Man har ved Støtte af Erfaring
om forskellige Frugtsorters Dyrkningsværdi i
forskellige Egne af Landet inddelt dette i 6 Zoner, og
denne Inddeling kan anvendes ikke alene for
Frugthaverne, men ogsaa for anden Havedyrkning. I
Zone 1 naar ogsaa sene Reinetter og adskillige
Vinterpærer sædvanlig en god Udvikling, Magnolier
og mere frostømme Naaletræer trives ganske vel,
Artiskokker og ømtaalige Stauder overvintres uden
altfor omstændelig Dækning. I Zone 2 og 3 er
endnu Frugtdyrkning i forholdsvis større Skala
lønnende, Rhododendron og Azalea udholder med
nogen Dækning Vinteren, Tomater og brune
Bønner modner ofte paa Friland, de fleste Stauder
overvintrer uden Vanskelighed, ja ofte endnu bedre end
i Zone 1, da de i Almindelighed beskyttes af Sne;
lavtforædlede Roser overvintrer mangen Gang uden
Dækning. I Zone 4 maa man indskrænke Valget
af Blomme- og Pæresorter til et Faatal af de aller
haardføreste og tidligst modnende, Sødekirsebær
fryser ofte bort, og ogsaa Æbler og Surkirsebær
dyrkes egentlig kun til Husbehov. Jordbær dyrkes
endnu ligesom andre Bærsorter; Modningstiden
indtræffer næsten en Maaned senere end i Skaane, men
til Gengæld er Bærsæsonen saa meget langvarigere,
henved dobbelt saa lang som i Zone 1.
Lavtforædlede Roser kun under meget god Dækning om
Vinteren. Busk og Stangbønner udvikles kun
fuldstændigt i temmelig varme Somre, og af
Hovedkaal dyrkes mest de tidlige Typer. Saavel i
denne Zone som i Zone 5 trives de fleste andre
Køkkenvækster overordentlig godt, mulig endda
bedre end i sydligere Egne af
Landet; saaledes opnaar Ærterne en
meget større Højde og Frodighed
end længere sydpaa, Salat og
Spinat giver godt Udbytte hele
Sommeren, og Kvaliteten af disse
saavel som af mange Rodurter bliver
mærkelig god. I Zone 5 dyrkes
endnu nogle af de aller
haardføreste Æblesorter og en Del
Surkirsebær, men kun tidligmodnende
Æblesorter giver her virkelig
velsmagende Frugt, Ribs og tidlige
Stikkelsbær trives godt; Asparges kan
endnu dyrkes. Visse Løvtræer, som
f. Eks. Lind og Hestekastanje, naar
her deres Nordgrænse. Et- og
fleraarige Blomsterplanter trives, men
sentblomstrende kan ikke blomstre
inden Frosten ødelægger dem. I
Zone 6 findes ingen Frugttræer
andre end saadanne, der kan anses
som rene Kuriositeter (en Del af
Kærner opvoksede Æbletræer og
nogle enkelte Eksemplarer af de
aller haardføreste Sorter). Paa de
gunstigst beligende Steder dyrkes
med Fordel Ribs (paa enkelte
Pladser i Lapland; vokser saavel
Solbær som Ribsbuske vildt), og
tidlige Grønsager og Rabarber kan
dyrkes saa godt som overalt og er
mange Steder de eneste
Kulturplanter. Mange Prydplanter (f. Eks.
Papaver orientale og P. nudicaule)
trives meget godt, og adskillige
Blomsterbuske (Lonicera-Arter,
Syrener m. fl.) er tilstrækkeligt
haardføre til at kunne dyrkes i de fleste
Bygder. Mangel paa Foretagsomhed og bristende
Interesse eller Kundskab om de forskellige
Planters Modstandskraft mod Vinterkulden gør dog, at
virkelige Haver er mindre sædvanlige end Klimaet
tillader.

De sammenlagde Arealer for Havedyrkning i
Sverrig beregnedes Aar 1917 til 48434 ha. Blandt
de forskellige Len kommer Malmøhus' forrest med
5835, fulgt af Östergötlands med 4489 og
Kristianstads med 3589 ha. Laveste Tal er fra
Västerbottens Len med 137 ha. Sverrig producerer største
Delen af sit Forbrug af Haveprodukter, men
alligevel importeres visse Artikler i temmelig store
Mængder. De vigtigste Poster i Importen Aar 1917
var følgende: Æbler (friske og tørrede, Rekordtal)
6, Blommer 0,9, Vindruer 0,3, Køkkenurter

<img>Kort over Sverrig, visende de 6 Zoner Landet deles i med
Henblik paa Havebrug.</img>
(Rekordtal) 3,6, Blomsterløg 2,2, levende Blomster
0,07, levende Planter 1. Tallene angiver
Importværdien i Millioner Kroner. Ved den sidst udførte
Arbejdertælling (1910) udgjorde Gartnere og
Havearbejdere i Landet 9808, deraf 328 Kvinder.
E. L. — C. G. D.
</chapter>

<chapter name="Sveskeblomme">
<b>Sveskeblomme</b> se <sp>Prunus domestica</sp> og
<sp>Blomme</sp>.
</chapter>

<chapter name="Svindsot">
<b>Svindsot</b> betegner en Plantesygdom, der viser sig
ved, at Planterne, efter at have vokset normalt i
nogen Tid, efterhaanden standser Væksten, sygner
hen og dør. S. findes f. Eks. hos Melon, der bliver
syg omtrent ved Blomstringstidens Begyndelse paa
Grund af, at de underjordiske Dele angribes af
Bakterier eller Slimskimmel (s. d. A.). En anden
Form af S. er St. Hans-Syge hos Ærter (se
Slimskimmel).
F. K. R.
</chapter>

<chapter name="Svinegødning">
<b>Svinegødning</b> er paa Grund af Svinenes
forskellige Fodring meget vekslende med Hensyn til
Mængde og Indhold. Følgende af Tyskeren E.
Wolff angivne Gennemsnitsindhold kan derfor kun
være vejledende:
<table>
<td><td c>Vand.<td c>Kvælstof.<td c>Fosfors.<td c>Kali.
<td>Fast Gødning<td c>82 %<td c>0,60 %<td c>0,41 %<td c>0,26 %
<td>Urin<td c>97 -<td c>0,43 -<td c>0,07 -<td c>0,83 -
</table>

Den findelte, vandrige S. gærer langsomt, er en
»kold« Gødning, og i ublandet Tilstand egner den
sig derfor bedst for let Jord. Den bør i
Almindelighed blandes (lægges lagvis) mellem de andre
Husdyrs Gødning i Møddingen.
N. A. H.
</chapter>

<chapter name="Svovl">
<b>Svovl</b> anvendes i Pulverform (som Svovlblomme
eller bedre pulveriseret Stangsvovl) til Pudring (se
d.) af voksende Planter som Middel mod Angreb
af Meldug og enkelte andre Svampe. S. virker
baade helbredende og forebyggende. I Drivhuse
anvendes S. ofte til Rygning (se d. A.). Endvidere
bruges den ved Forbrændingen af S. dannede
Luftart, Svovlsyrling, som et meget kraftigt virkende
Desinfektionsmiddel (se Art. Rygning).
F. K. R.
</chapter>

<chapter name="Svovlkalium">
<b>Svovlkalium</b> (Svovllever) anvendes, opløst i Vand,
til Sommersprøjtning mod Angreb af
Meldugssvam-pe, Rødt Spind o. l.; i 100 l Vand opløses 0,3 kg
S. Opløsningen bliver hurtig fordærvet, saa at der
ikke maa tilberedes mere, end der kan bruges med
det samme. Til Vinterbehandling kan anvendes en
stærkere Opløsning (2 kg til 100 l). S. er noget
dyrere end Svovlkalk. Det er den virksomme
Bestanddel i flere hemmelige Midler, f. Eks.
»Svovlvask« o. a.
F. K. R.
</chapter>

<chapter name="Svovlkalk">
<b>Svovlkalk</b> er en i Vand let opløselig Forbindelse
af Svovl og Kalk, som i de senere Aar har fundet
stor Anvendelse som Sprøjtningsmiddel mod Angreb
af Insekter og Svampe. S. anvendes lettest som
en koncentreret Opløsning, der fortyndes alt efter
den Tid, den skal bruges, og den Planteart, der
skal behandles. S. kan tillaves paa følgende Maade:
I en Jærngrubekedel (eller et Trækar, hvis
Indhold kan varmes ved Damp) anbringes 9 kg brændt
Kalk, der læskes med lidt varmt Vand; derpaa
tilsættes 18 kg Svovlpulver, som i Forvejen er
udrørt til Grød med lidt Vand. Under Omrøring
tilsættes saa meget Vand, at der i alt bliver 100 l.
Der koges saa i 3/4-1 Time. Efter Kogningen lader
man Bundfaldet sætte sig og benytter den klare,
gulbrune Vædske, der opbevares i helt fyldte, vel
tillukkede Tønder eller Glasballoner. Den færdige
Vædskes Vægtfylde bestemmes med en Flydevægt
og angives i Grader Beaumé; efter Ovenstaaende
Recept kan Vægtfylden variere fra 25 ° til 35 ° B.
S. sælges endvidere som Fabriksprodukt, hvis
Vægtfylde altid bør være opgivet paa Emballagen.
Fortyndingen foretages i følgende Forhold, naar S.
skal bruges til Æbletræer:
<table>
<td c>° Beaumé<td c>Til <br>Sommersprøjtning<td c>Til<br>Vintersprøjtning
<td c>35<td c>1-32<td c>1-12
<td c>30<td c>1-28<td c>1-10
<td c>25<td c>1-23<td c>1-8
</table>

Til Vintersprøjtning kan den angivne
Fortynding anvendes til alle Træer og Buske. Til
Sommersprøjtning af Kirsebærtræer, mere følsomme
Stikkelsbærsorter og Æblesorter (f. Eks. Cox's
Orange) fortyndes med den dobbelte, til Ferskener
med den syvdobbelte Vandmængde. Til
Vintersprøjtning har S. den Fordel overfor
Blaastensopløsning, at den dræber Skjoldlus og andre
Insekter i Vinterstadier foruden Svampes Sporer og
Mycelium. Anvendt om Foraaret før Løvspring er
det et godt Middel til Udryddelse af Pæregalmider.
Til Sommersprøjtning er S. Bordeauxvædsken
overlegen derved, at den ikke fremkalder Skrubbethed
hos Æblerne; Bladene kan, især hos visse Sorter,
blive brændt af S., men dog ikke i det Omfang
som af Bordeauxvædske. Endvidere har S. den
Fordel, at der kun kræves én Vædske, som blot skal
fortyndes. Ved Anvendelsen af S. maa det
imidlertid erindres, at Sprøjtebeholdere af Kobber
ødelægges deraf, særlig af den til Vintersprøjtning
benyttede stærkere Opløsning. Sprøjtens Beholder bør
være af Træ eller Messing, naar der bruges S. S.
kan ætse Arbejdernes Hænder, der bedst beskyttes
med indfedtede Handsker. Ønskes et Arsenikmiddel
tilsat S., vil Blyarsenat være at foretrække for
Schweinfurtergrønt; det synes, at Blyarsenat endog
formindsker Faren for Brænding af Bladene hos
Æbler.
F. K. R.
</chapter>

<chapter name="Svovlkulstof">
<b>Svovlkulstof,</b> kolsvavla (s.), anvendes paa Grund
af sin store Flygtighed som Middel til at dræbe
jordboende Insekter og andre Skadedyr, der lever
i Jorden; som Middel mod Svampeangreb har S.
kun ringe Betydning. Ved Anvendelsen af S. maa
det erindres, at det er meget brandfarligt; naar der
arbejdes med S., maa der ikke tændes Ild, ryges
Tobak o. l. Paa det Areal (Planteskoler,
Drivbænke o. s. v.), hvor man vil anvende S., laver
man med en Pind en Del Huller paa 30-40 cm
Dybde med 50 cm indbyrdes Afstand. I hvert Hul
fyldes 5 gr S., hvilket bliver 20 gr pr. m<sup>2</sup>;
derefter stoppes Hullerne med Jord. Der maa efter
Behandlingen ikke graves eller lign. i 2 Uger.
Lerjord maa ikke være for vaad, Sandjord ikke for
tør, naar Behandlingen foretages. Til Behandling
af større Arealer er der konstrueret særlige
Apparater (»Pal injecteur«).
F. K. R.
</chapter>

<chapter name="Svovllever">
<b>Svovllever</b> se <sp>Svovlkalium</sp>.
</chapter>

<chapter name="Svovlsur Ammoniak">
<b>Svovlsur Ammoniak</b> og svovlsur Kali se
<sp>Kunstgødning</sp>.
</chapter>

<chapter name="Sværdlilje">
<b>Sværdlilje</b> se <sp>Iris</sp>.
</chapter>

<chapter name="Sygdomme paa Konserves">
<b>Sygdomme paa Konserves.</b> Der er mange
forskellige Mikrober, som fremkalder Sygdomme paa
Konserves. Mange Sygdomsangreb efterlader en
uheldig Bismag i det konserverede Produkt, selv om
Angrebet standses, og for alle Sygdomsangreb
gælder det, at der derved tabes Næringsstoffer, og i
flere Tilfælde tillige Smags- og Farvestoffer. Man
maa derfor altid foretrække de forebyggende
Midler fremfor de udbedrende. En Varmegrad fra
15-35 ° C. er den gunstigste for de fleste Mikrobers
Udvikling, Udtørring, Kulde og stærk Ophedning
hemmer deres Virksomhed. De almindelige let
spirende Mikrober dør ved alm. Kogning, men
Mikrobernes Hvilesporer taaler en Opvarmning af
105-110 ° C. De Mikrober, som angriber Konserves,
kan deles i 3 Hovedgrupper: Skimmelsvampe,
Gærsvampe og Bakterier.

<sp>Skimmelsvampe</sp>. De Skimmelsvampe, som
er mest almindelige paa Frugtkonserves, er
<sp>Penicillium glaucum</sp> (grøn Mug), <sp>Mucor</sp> (en
graa, brunlig og rødlig Skimmel) og
<sp>Aspergillus</sp> (en gullig graa grøn, i ældre Kultur brunlig
sort Skimmel). <sp>Monilia</sp> og
<sp>Botrytisskimmelen</sp> findes ogsaa undertiden paa sukker- og
syrefattige Konserves. Skimmelsvampe er
Overfladesvampe, som ikke kan undvære Luft for at
trives. Paa Saft i velproppede og lakkede Flasker
er en lille Skimmelplet ikke farlig, da den ikke vil
brede sig ret stærkt. Langt farligere er det, naar
Skimmelen angriber Konserves i Beholdere, hvor
Lufttilførselen ikke er udelukket. Paa syltet Frugt
i almindelige overbundne Krukker kan Skimmelen
sende Spiretraade fra Frugt til Frugt langt ned i
Krukkerne, og paa det porøse Frugtsmør er
Skimmelangreb meget farligt, da den kan vokse langt
ned i de store Beholdere og helt til Bunds i de
mindre; man maa derfor passe at hindre
Skimmelangreb paa disse. Gær og Skimmel er indbyrdes
Fjender, hvor Gæren er i Udvikling, trives
Skimmelen ikke. Alkohol, som er et Produkt af Gær,
virker derfor dræbende paa Skimmel, saa den
Fremgangsmaade, der alm. bruges i Husholdningen, at
dyppe et Papir (helst Vokspapir, som er
uigennemtrængeligt for Skimmel) i Vinsprit og lægge det
paa Overfladen af Syltetøjet, er meget
anbefalelsesværdig. Til Frugtsmør til Husholdningsbrug
tilraades det at blande 1 Theskefuld Salicylpulver med
1/4 Liter af den Vinsprit, man bruger at dyppe
Papiret i. Naar Frugtsmørret før Brugen skylles paa
Overfladen med lunkent Vand, fjernes Salicylen.
Det er forbudt at bruge Salicyl ved Konservering af
Handelsvarer, men det Frugtsmør, der konserveres
til Salg, er i Reglen stærkere indkogt og har
højere Sukkerprocent end Husholdningsfrugtsmørret,
og begge Dele hjælper til, at det er mere
modstandsdygtigt mod Skimmelangreb. Det maa dog
anbefales at skylle det Frugtsmør, der skal i Handelen,
paa Overfladen med Vinsprit, for at gøre denne
mere modstandsdygtig mod Skimmelen. Vil man
opbevare Frugtsmør, som ikke er helt indkogt, f.
Eks. af Bærfrugt til Indblanding i Efteraarsfrugt,
kan det skærmes mod Skimmel ved at svovles paa
Overfladen. Svovldampen ledes ind under Dækket
paa Fustagen med en Gummislange, der er fæstet
paa en Tragt, se Fig. Man maa nøje passe, at
man ikke indaander den skadelige Svovldamp.
Skimmelsvampene angriber ogsaa friske, især
revnede Frugter; selv om Skimmelen ikke er synlig,
kan Angrebet kendes paa, at Frugterne er
affarvede. De angrebne Frugter maa omhyggeligt
frasorteres, da de giver Afsmag i Konserves, særlig i
pasteuriseret Saft, Most og Vin. Et tørt
Opbevaringsrum for de forskellige Konserves er
nødvendigt, naar man vil holde dem fri for Skimmel, og
er man trods udvist Forsigtighed uheldig og faar
Angreb af Skimmel paa syltede Frugter eller
Frugtsmør, maa man med stor Forsigtighed fjerne de
Frugtdele fra Overfladen, der er angrebet af
Skimmel; er det Frugtsmør, der er angrebet, skylles
det, efter at Skimmellaget er fjernet, paa Overfladen
med lunkent Vand. Naar Skimmelen er fjernet,
overhældes den konserverede Frugt med Vinsprit.
Koger man Frugtsmør, der har Skimmelsmag, vil
denne blive mere fremtrædende. Det er ogsaa af
Vigtighed at udbløde Saftposer, Syltekrukker,
Fustager og Ankere grundigt med lunkent Vand, hvis
der er Skimmel ved dem. Skolder man porøse
Ting, der er Skimmel ved, sprænges Skimmelens
Celler, og deres Indhold, som har den modbydelige
Skimmelsmag, flyder ud og fæstner sig ved de
porøse Dele, og Skimmelsmagen vil da meget
vanskeligt kunne fjernes.

<sp>Gær</sp> (<sp>Saccaromyces</sp>) har større Celler end
Skimmel, og da den ikke danner Spiretraade
gennem Papir og lettere dræbes ved Opvarmning end
Skimmel og Bakterier, er den lettere at bekæmpe
end disse. Konserves med c. 50 pCt. Sukker kan
Gæren ikke arbejde i. Gæren modvirkes ogsaa af
Alkohol. Naar Saftflaskerne lukkes og lakkes
varme, og Krukkerne med Konserves behandles paa
Overfladen med Vinsprit, efter at de har henstaaet
tildækkede, er der i Reglen ikke Fare for Angreb
af Gær. Skulde konserverede Frugter angribes af
Gær, maa de hurtigst muligt opkoges, Gæren
dræbes da, og den af Gæren dannede Alkohol
fordamper, og naar der saa atter tilsættes lidt Sukker, er
Frugten brugbar igen. Kun bliver Frugtkødet
noget udtørret af den gentagne Kogning. Sukker er
ofte smittet af en vild Gærart eller gæragtig
Mikrob <sp>Torula</sp>, den har større Evne til at taale
Opvarmning end Alkoholgæren; i syrefattige
Frugter kan den komme til Udvikling f. Eks. i
henkogte Pærer; den kendes let paa, at Opløsningen i
Glassene bliver som Gelé. Det bør derfor iagttages,
at man kun hælder velkogt frisk Opløsning i
Pæreglassene ved Henkogningen.

Syltede og saltede Grønsager, Tomatpuree og lign.
angribes af forskellige Mikrober, <sp>Monilia</sp>- og
<sp>Mycoderma</sp> arter, der snart er beslægtet med
Skimmel og snart med Gær og i mange Henseender

<img>Fyrfad med Tragt til Svovling.</img>
indtager en Mellemstilling mellem disse, de giver
Grønsagerne en ubehagelig Smag, undertiden
affarver de dem og sønderdeler deres Væv. Disse
Angreb kan forebygges ved tilstrækkeligt Brug af
Sukker, Syre og Salt; er Opløsningen, der staar
ved Grønsagerne, kraftig og rigelig, kommer
Angrebet ikke.

<sp>Bakterier</sp> er ganske smaa Mikrober; mange
af dem trives bedst paa Æggehvidestoffer og
modvirkes af Syrer. <sp>Mælkesyrebakt.</sp> og
<sp>Smørsyrebakt.</sp> kan dog trives i svagt syreholdige og
<sp>Eddikesyrebakt.</sp> kan udvikles i stærkt
syreholdige Produkter. Frugtkonserves er ikke
særlig udsatte for Bakterieangreb, derimod bliver
Konserves af Grønsager ofte ødelagte af Bakterier.
<sp>Slimdannende Bakterier</sp> optræder i
syrefattige Frugtsafter som Æblesaft, pasteuriseret
Saft og forskelige Slags syrefattig Most og kan
danne store slimede Kolonier. Angrebet kan
forebygges ved en omhyggelig Pasteurisering og ved
Tilsætning af Vinsyre. <sp>Giftbakterier</sp>
fremkommer undertiden i kogte æggehvideholdige
Grønsager som Champignon, Asparges, Voksbønner
og lign. Disse æggehvidespisende Bakterier
danner giftige Stoffer, de saakaldte Ptomainer, man
maa derfor være paapassende med henkogte
Grønsager og ikke bruge dem, hvis de ikke er
fuldstændig friske. <sp>Mælkesyrebakterier</sp> gør
stor Skade paa henkogte Grønsager, en dobbelt
Kogning eller en Opvarmning til 110° C. af
Grønsagerne og et koldt Opbevaringsrum modvirker
Angrebet. Mælkesyrebakterien kan ogsaa tages i
Tjeneste og bruges til Fremstilling af Surkaal og
Lageagurker, hvor den kan udvikle c. 3 pCt. Syre.
<sp>Smørsyrebakterien</sp> angriber Surkaal,
Lageagurker o. lign., hvis Lagen, der staar over
dem, ikke er kraftig nok. Den kan være farlig,
da den altid arbejder fra Bunden af, og faar den
rigtig fat, betyder det fuldstændig Ødelæggelse.
Naar Lagen ved nævnte Konserves holdes jævnt
kraftig ved Tilsætning af Salt og Eddike, kan
Angrebet holdes borte.
<sp>Eddikesyrebakterien</sp> kan foruden alkoholholdige Konserves angribe
Mælkesyrebakteriens Produkter, f. Eks. Surkaal.
Ved at holde Konservesbeholderne lukkede og ved
at opbevare dem paa et koldt Sted modvirker man
bedst Angrebet.

<sp>Sygdomme hos Vin</sp>. Af Sygdomme hos
Frugtvin skal her anføres nogle af de vigtigste.
<sp>Mycoderma vini</sp> er en af de sædvanligste
Sygdomme hos Frugtvinen; den danner en tynd,
hvid eller graalig Hinde paa Vinens Overflade, den
omdanner en Del af Vinens Alkohol til Kulsyre
og Vand og giver Vinen en lidt kradsende Afsmag.
Sygdomsangrebet kan holdes borte, naar
Vinankerne er godt fyldte og der hældes lidt Vinsprit oven
i Ankerne. I Vin, der indeholder over 10 pCt.
Alkohol, trives Mycoderma vini ikke.
<sp>Eddikestik</sp> kaldes det, naar Vinen angribes af
Eddikesyrebakterien. Vinen udsættes for Eddikestik, naar
de knuste Frugter gærer for længe i aabent Kar
før Frugtens Afpresning, eller Vinen gærer for
længe med aabent Spunds. Er Angrebet ganske
let, kan det standses ved at Vinen pasteuriseres og
fyldes paa en ren Beholder, men er Sygdommen
stærkt fremskreden, maa det foretrækkes at lægge
Vinen med aabent Spunds i et varmt Rum og lade
den helt omdannes til Eddike. <sp>Skimmelsmag</sp>,
<sp>Gærsmag</sp> og lign. er vanskeligt at ophæve,
men naar man tilsætter ren Olivenolie, c. 1 pCt.,
rører Vinen godt dermed og lader den henligge en
Tid med den, vil Olien indsuge noget af Afsmagen.
Vinen trækkes af Træet med en Hævert, idet man
passer at holde Hæverten saa dybt, at Olien ikke
kommer med. Naar Vinen trækkes over i et Kar,
kan man, hvis der skulde komme lidt Olie med,
fjerne denne ved at trække et Stykke Filtrérpapir
hen over Vinens Overflade. <sp>Sortfarvning</sp>
indtræder, naar Vinen har været i Berøring med
Jærn. Ved en stærk Udluftning af Vinen
bundfældes den sorte Farve. Det maa dog tilraades at
passe, at Frugten ikke kommer i Forbindelse med
Jærn, da Vinens Smag og Farve kan forringes
ved Angrebet.
H. K.
</chapter>

<chapter name="Syltning">
<b>Syltning.</b> Ved Syltning gøres Frugt holdbar ved
Tilsætning af Sukker i Forbindelse med
Opvarmning. Grønsager desuden ved Tilsætning af Eddike.
Til Syltetøj medgaar 75-100 pCt. Sukker. For at
faa pænt Syltetøj med en god Frugtsmag maa
Frugten opvarmes flere Gange og meget langsomt,
derved vil Sukkeret ogsaa lettere trænge ind og
søde Bærrene. Bløde Frugter, f. Eks. Jordbær,
Hindbær, Brombær, Ribs, Tyttebær neddrysses med
Sukkeret Dagen før Syltningen; Stikkelsbær,
Kirsebær, Blommer, Pærer, Hyben kommes i en
Sukkeropløsning, kogt f. Eks. af 2 1/2 dl Vand og 1 kg
Sukker. I Stedet for Vand kan delvis bruges
Eddike til sure Kirsebær, Blommer, Pærer og Hyben.
Pærer maa forinden Syltningen være kogt
halvmøre i Vand, tilsat Sukker, ligeledes Hyben,
Blommer blancheres. Ved den egentlige Syltning af
Bærfrugt opvarmes Frugten, til Saften har udskilt
sig, sættes til Side, opvarmes atter 2-3 Gange,
hvorefter Frugten tages op paa en Sigte, og Saften
koges, til den er afskummet og klar. Bærrene
kommes i til sidst, blandes med Saften, faar et
Opkog, hvorefter Syltetøjet hældes kogende paa Glas
eller Krukker. Disse skal være vel rensede og
udkogte, Krukkerne svovlede. Glassene opvarmes i
Ovnen inden Paafyldningen og skylles i lidt
Vinsprit. Rom eller Cognac giver Afsmag. Syltetøjet
kan overbindes varmt, men har man mindre gode
Opbevaringslokaler, er det klogere at lade det blive
koldt og trække Skind, hvorover der saa lægges
et Stykke tyndt, hvidt Papir, vædet og overhældt
med Vinsprit. Over Glassene bindes
Pergamentpapir, der skoldes og aftørres inden Brugen.
Papiret bindes lettest over Krukker og Glas, naar det
er fugtigt, og vil da, naar det er tørt, sidde stramt.
— Saft til Husholdningsbrug udvindes
almindeligvis af Frugten ved Afvridning, Afpresning,
Opvarmning eller Kogning. Ribs og Hindbær
afpresses. Gelésaft faas ved Opvarmning af Frugten
i Dampgryde eller Vandbad. Solbær, Stikkelsbær,
Rabarber, Æbler, Hyldebær koges inden
Afpresningen med saa meget Vand, at Frugten lige
er dækket; naar Saften er udskilt, hældes Frugten
op i en Sigte, belagt med et skoldet Saftklæde og
anbragt over en stor Krukke. Den afpressede Saft
koges og skummes, tilsættes 40-60 pCt. Sukker
og koges yderligere 15-20 Minutter. Kommes
koghed paa vel rensede varme Flasker og proppes
straks med en Vatprop og overbindes med
Pergamentpapir eller fyldes afkølet paa Flasker, skyllet
med Vinsprit og overhældt ligeledes med lidt
Vinsprit. Saften kan ogsaa pasteuriseres og behøver
da ikke at tilsættes Sukker. Flaskerne lukkes da
med Propper, overbindes som ved Henkogning og
opvarmes til 80 ° C. Saft kan ogsaa gøres holdbar
ved Tilsætning af 1 g Salicyl til 1 l Saft, koges
da ikke og tilsættes heller ikke Sukker. Ribssaft
egner sig bedst for denne Opbevaringsmaade. En
fin Saft, særlig beregnet til Drikke, kan
fremstilles ved, at man neddrysser Bærrene med 100 pCt.
Sukker og efter nogle Dages Forløb, naar Frugten
har saftet sig, filtrerer Saften fra og pasteuriserer
denne. Dertil egner Rabarber, skaaret i
Smaastykker, Jordbær, Hindbær, Brombær, Ribs sig bedst.
Sammen med Sukkeret kan tilsættes 2 1/2 dl
Vinsprit til 2 kg Frugt. I saa Tilfælde kan Saften
opbevares raa. For at give Saften en syrligere Smag,
kan tilsættes 10 g Vinstenssyre til 1 kg.
Bærmassen fra den nedsukrede Frugt gives et Opkog og
bruges som Marmelade. Bærmassen fra den
almindelige Saft kan opkoges med Vand, passeres og
indkoges til Frugtsmør.
M. L.
</chapter>

<chapter name="Syltning af Frø">
<b>Syltning af Frø</b> se <sp>Nedkuling af F.</sp>
</chapter>

<chapter name="Symphoricarpus">
<b>Symphoricarpus</b> (Caprifoliaceæ), Snebær,
haardføre Buske. <sp>S. montanus</sp> H. B. & K., Meksiko.
En lav, tæt Busk med ganske smaa, ægrunde
Blade. Blomsterne er smaa, rørformede og rødlige
og fremkommer gennem Juli og Aug. enkeltvis
i de øverste Bladhjørner. — <sp>S. occidentalis</sp>
Hook., Nordamerika; en mellemhøj, tæt Busk med
ovale, næsten læderagtige Blade, større end hos
almindelige Snebær. Blomsterne, der er rødlige,
fremkommer gennem Juli og Aug. i korte Klaser
i Bladhjørnerne. Bærrene er hvide. — <sp>S.
orbiculatus</sp> Moench. (S. vulgaris Michx.),
Nordamerika. En lav, bred og tæt Busk med smaa,
ægrunde Blade. Blomsterne fremkommer i meget
korte Klaser i Bladhjørnerne i Aug. og Septbr., de
er ganske smaa og uanselige, hvidlige. Bærrene
er ganske smaa, uanselige, røde. Varieteten <sp>S. o.
fol. aureo-variegatis</sp> er en smuk lille
Busk med stærkt gulbrogede og gulrandede Blade,
— <sp>S. racemosus</sp> Michx., Almindelig Snebær,
Nordamerika; en mellemhøj, bred og tæt Busk,
som breder sig stærkt ved Udløbere. Bladene er
ægrunde. Blomsterne smukke, men ganske smaa,
klokkeformede, rosarøde, indvendigt haarede og
fremkommer i endestillede Klaser fra sidst i Juni
næsten hele Sommeren igennem. Bærrene er store,
hvide.
A. B.

<sp>Anvendelse</sp> og <sp>Kultur:</sp> Af de nævnte
S. er den velkendte S. racemosus den mest
værdifulde ved sin Nøjsomhed, Vækst og, med Hensyn
til Farven, enestaaende smukke Bær. Den kan
benyttes i Busketter i fuld Sol, til Underplantning i
næsten fuld Skygge, paa Skrænter og imellem
langstrakt Buskads, hvor den maa brede sig ved
Rodskud, er brugbar til mindre Hæk, dekorativ i
Grupper med Sirfrugter o. s. v. De øvrige kan
ligeledes benyttes i Busketter, S. orbiculatus ogsaa
til Underplantning, men S. montana er ømtaalig,
og S. occidentalis har faldende, regelløs Vækst. De
formeres alle ved Rodskud eller ved Stiklinger af
forrige Aars Træ.
J. B.

S. racemosus er meget haardfør og godt skikket
for det nordlige Norge, hvor den baade bruges
som Prydbusk og til lave Hække.
N—k.
</chapter>

<chapter name="Symphyandra">
<b>Symphyandra</b> (Campanulaceæ). <sp>S. pendula</sp>
A. D. C., Kaukasus, 40-60 cm, Blomsterne hvide,
klokkeformede; Juni-Juli. <sp>S. Wanneri</sp> Heuff.,
Transilvanien; c. 50 cm, Blomsterne blaa. De
passer bedst for Stenhøjen. Formering ved Rodskud
og Frø.
A. L.
</chapter>

<chapter name="Symphytum">
<b>Symphytum</b> (Boraginaceæ), Stauder. <sp>S.
asperum</sp> Lepech, Europa; 1 1/4 m. Planten
meget stivhaaret. Blomsterne blaa. Juni-Aug.
Dyrkes undertiden som Grøntfoderplante under
forskellige Navne, f. Eks. Porkins, Comfrey m. fl. <sp>S.
officinale</sp> L., Kulsukker, Europa; 60-90 cm.
Hele Planten stivhaaret; Bladene
elliptisk-lancetformede; Blomsterne hos Arten violette, hos
Kulturformen <sp>S. o. purpureum</sp> purpurviolette; en
smuk Form er <sp>S. o. variegatum</sp> med
gulstribede Blade; Sommer. Den gulbrogede Form kan
med god Virkning anvendes som Solitærplante paa
Græsplæner, og bliver især meget smuk og fyldig,
hvis man afskærer Blomsterstænglerne, naar de
viser sig. <sp>S. tuberosum</sp> L., 15-30 cm,
Blomsterne hvidgule; Maj. <sp>Kultur:</sp> De trives i
enhver god Havejord, der ikke er for tør.
Formeringen sker let ved Deling eller Rodskud, for
Arternes Vedkommende tillige ved Frø.
A. L.
</chapter>

<chapter name="Synonym">
<b>Synonym</b>, Syn., dette Ord er afledet af de
græske Ord <sp>syn</sp> sammen og <sp>onoma</sp> Navn og
benyttes til at ligestille forskellige Navne paa den
samme Plante. Ved nøjagtig Navngivning bør man
altid føje Autornavnet efter Plantenavnet, f. Eks.
Platycodon grandiflorum D. C. Foruden De
Candolle har nemlig baade Jacquin og Schrader
beskrevet samme Plante henholdsvis under Navnet
Campanula grandiflora Jacq. og Wahlenbergia g.
Schrad. Da Planten ofte gaar under disse Navne,
opføres de som Synonymer, for at man ikke skal
tro, det er forskellige Planter. Her, hvor man har
Botanikernes videnskabelige Beskrivelser af
Planten, kan man ved Sammenligning af disse
overbevise sig om, at det er den samme; vanskeligere
bliver det derimod at holde Rede paa de Navne,
Gartnerne giver Planterne, da der ikke følger
nogen Beskrivelse med. Saaledes bliver Aralia
Chabrieri hort. Syn. for Elæodendron orientale Jacq.,
som hører til en anden Familie; Datura arborea
hort. Syn. D. suaveolens H. & B. og ikke for D.
arborea L.
F. E.
</chapter>

<chapter name="Syre">
<b>Syre</b>, <sp>Rumex</sp> (Polygonaceæ). Den alm. Syre,
<sp>R. Acetosa</sp> L. er almindeligt vildtvoksende i
Europa og har været dyrket lige fra Oldtiden,
hvorfor der er udviklet Varieteter af den med
større Blade og kraftigere Vækst. Engelsk Spinat,
<sp>R. Patientia</sp> L., hører hjemme i Sydeuropa.
Bladene bruges til Blanding i Spinat og som Syre.
<sp>R. scutatus</sp> L. fra Mellemeuropa bruges ogsaa
som S. under forskellige Navne. <sp>Kultur:</sp>
Formeres almindeligt ved Deling hvert 3-4 Aar, og
Planterne gives en indbyrdes Afstand af c. 25 cm,
Blomsterstænglerne bortskæres. S. kan ogsaa
tiltrækkes af Frø, der saas paa Bede i Friland,
hvorfra de udplantes.
J. J. H.

<sp>Syre til Frøavl.</sp> Fleraarig. Sorterne
krydses let indbyrdes og med vild Syre. Dyrkes til
Frøavl ganske som ellers; men Blade og
Blomsterstængler maa selvfølgelig ikke afskæres til
Husholdningsbrug. Ynder let, dybmuldet Jord i
god Gødningskraft. Saaning i April paa
Blivestedet, 2 cm dybt; Udtynding til 5-6 cm og
senere Udvalg af de bedste, mest bredbladede
Planter, saa Afstanden sluttelig bliver 20-30 cm. Eller
der saas paa Bed, med Henplantning paa
Blivestedet i Aug.-Septbr., naar de bedste Planter kan
udvælges. Giver ikke Frø i første Sommer. Naar
selve Frøene hen i Aug. bliver haarde og brune,
er de modne; Stænglerne afskæres da og bindes i
Smaaneg til Vejring. Tærskning og Rensning let.
Har man særlig gode Stamplanter, bør de formeres
ved Deling og Omplantning, hvert 5-6 Aar,
hellere end ved Saaning, hvorved de sjældent holder
sig helt ægte. Godt Frø holder Spireevnen i 3-4
Aar, spirer med c. 90 pCt. i 8-10 Døgn. 100 gr
= c. 10,000 Frø. Fugle efterstræber Frøet, ellers
er Avlen sikker.

Frøavl af <sp>Engelsk Spinat</sp> sker ganske paa
samme Maade. Frøene er en Del mindre: 100 gr
= c. 35.000 Korn.
H. G—m.

<sp>Syre</sp>. <sp>Anvendelse:</sp> Ribbes, koges i det
mindst mulige Vand, sødes og bruges som Gemyse
til stegt Kød, Flæsk eller Fisk og som Kompot til
Smørrebrød. Kan ogsaa anvendes til Suppe, Grød,
Pie. Opbevares henkogt.
M. L.

<img>Syre med store Blade.</img>
</chapter>

<chapter name="Syren">
<b>Syren</b> se <sp>Syringa</sp>.
</chapter>

<chapter name="Syrenmøl">
<b>Syrenmøl,</b> syrénmalen (s.), (Gracilaria syringella
Fabr.), et uanseligt lille Møl, hvis Larver lever i
større eller mindre blæreagtige Hulheder mellem
Syrenbladenes to Hudlag. Herved bliver Bladene
grimme og visne. 2 Generationer fremkommer i
Løbet af en Sommer. Afpluk og ødelæg Bladene saa
snart de angribes. Naar Efteraaret kommer, maa
de visne Blade og alt andet paa Jorden liggende
Affald ødelægges, og Jorden under Buskene maa
graves.
A. T.
</chapter>

<chapter name="Syrensyge">
<b>Syrensyge</b> (Phytophthora syringæ) viser sig
ved, at Skudspidser og Knopper farves brune eller
sorte, tørrer ind og dør; Blomsterklaserne kan
inden Blomsternes Udfoldelse visne under
Brunfarvning. S. iagttages hyppigst og gør mest Skade
ved Drivning af S., men kan ogsaa findes paa
Friland. S. kan forebygges ved omhyggelig
Behandling af Planterne, saa Beskadigelser og Dyrkning
i vaad Jord undgaas; ved at hindre Knopper og
Skud i at komme i Berøring med Jorden under
Lagring af Planter, der skal drives; ved at holde
Planterne saa tørt som muligt, og ved at afskære
og brænde alt inficeret Materiale.
F. K. R.
</chapter>

<chapter name="Syringa">
<b>Syringa</b> (Oleaceæ), Syren haardføre Buske. <sp>S.
amurensis</sp> Rupr. (Ligustrina a. Rgl.),
Mantshuriet; en mellemhøj eller høj Busk med
langstilkede, ægformede Blade og i Juni-Juli hvide,
kortrørede, smaa Blomster i store Stande. — <sp>S.
chinensis</sp> Willd. (S. dubia Pers., S.
rothomagensis hort.), Kinesisk Syren, Hjemstavn ubekendt,
muligvis en Bastard mellem S. vulgaris og S.
persica. En meget høj og bred, almindelig dyrket
Busk. Med sine smallere, æglancetformede Blade,
sin store Blomsterrigdom og meget store
Blomsterstande med langrørede, lidt mindre, purpurviolette,
duftende Blomster skelnes den let fra almindelig
Syren. Dens Blomstringstid er som oftest sidst
i Maj til først i Juni. Af dens Varieteter kan
nævnes: <sp>S. c. alba</sp> med meget blegviolette,
næsten hvide Blomster. <sp>S. c. rubra</sp> med
mørkpurpurviolette Blomster. <sp>S. Emodi</sp> Wall.,
Himalaya. En mellemhøj eller høj, opret voksende Busk
med store, elliptiske, paa Undersiden hvidlige Blade
og i sidste Halvdel af Juni lyspurpurviolette,
svagere duftende, langrørede Blomster i store, tætte,
oprette Stande. Varieteten <sp>S. E. rosea</sp> har lys
rosa-violette Blomster og <sp>S. E. fol.
variegatis</sp> har meget store, mørkegrønne Blade med et
stort Midtparti af matgul Farve. <sp>S. japonica</sp>
Decne. (Ligustrina amurensis var. japon. Maxim.),
Japan; en høj Busk med store, ægformede Blade
og i Juli livide, ganske kortrørede, svagt
duftende Blomster i store, brede Stande. <sp>S. Josikæa</sp>
Jacq., Ungarn; en høj, opretvoksende Busk med
temmelig store, elliptiske, paa Undersiden
graagrønne Blade og omkring Midten af Juni
mørk-purpurviolette, langrørede, ikke vellugtende
Blomster i lange, smalle, oprette, aabne Stande. <sp>S.
oblata</sp> Lindl., Kina, en høj Busk, der ligner S.
vulgaris, men er mindre og mindre
kraftigvoksende end denne, med bredere, næsten nyreformede
Blade. Den blomstrer ogsaa en Del tidligere, som
oftest allerede omkring Midten af Maj, med
mindre Blomsterstande og lys-purpurviolette Blomster.
<sp>S. persica</sp> L., Persisk Syren, Persien, Kaukasus;
en lav eller mellemhøj, bred Busk med smalle,
æglancetformede Blade og sidst i Maj-først i Juni
lys-purpurviolette, vellugtende Blomster i store
Stande. Af Varieteterne nævnes: <sp>S. p. fl. albo</sp>
med ganske bleg-violette, næsten helt hvide
Blomster. <sp>S. p. laciniata</sp> med fjersnitdelte Blade
og lav Vækst. <sp>S. villosa</sp> Vahl., Kina, en høj
Busk af opret Vækst med ægformede Blade og i
Maj-Juni lysviolette, temmelig smaa Blomster i
mindre iøjnefaldende, smaa, sammentrængte
Stande. <sp>S. vulgaris</sp> L., Almindelig Syren, Europa,
Orienten; en meget høj og bred, almindelig dyrket
Busk med bredt ægformede Blade og sidst i Maj
store, purpurviolette, langrørede, vellugtende
Blomster i store, tætte Stande. Af denne dyrkes der et
meget stort Antal Varieteter, som paa den ene
eller den anden Maade udmærker sig enten ved
Blomsterstandenes eller selve Blomsternes Størrelse
og disses Farve eller ved at have fyldte Blomster
i forskellige Farver. Af disse nævnes her et
snævert Udvalg af gode og velkendte Sorter.
<sp>Enkeltblomstrede:</sp> Frau Bertha Dammann,
hvid. Marie Legraye, hvid. Andenken an Ludwig
Späth, mørkpurpur. Charles X., mørklilla.
Marlyensis, rød. Louis Pasteur, mørkerød. Gloire des
Moulins, lyserød. <sp>Fyldtblomstrede:</sp>
Alphonse Lavallé, violetblaa. Comte Horace de
Choiseul, mørk-purpurviolet. Léon Simon, violetblaa.
Mdm. Lemoine, hvid. Président Carnot, lyslilla.
Michel Buchner, lyslilla. Mdm. Casimir Perier,
hvid.
A. B.

<sp>Anvendelse:</sp> S. vulgaris er lige saa
velkendt som almindelig benyttet, og ingen anden
Blomsterbusk er som den bleven Hvermands Eje.
Dens Blomstring betegner Sommerens fagreste Tid,
og hvem kender ikke Sammensætningen: Syrener
og Guldregn, lige fra Busketterne i den store Have
til Siddepladsen ved de fattige Hjem. Den er
haardfør og nøjsom, taaler Sol og Skygge, bygger sig
bred og tæt ved Vækst og Rodskud og kan derfor
benyttes under mange Forhold til Pynt, til Læ,
Underplantning, Fyld, Hæk, Hegn o. s. v., selv
det magreste Stendige gennemvæver den med
Bodskud og danner ved egen Hjælp et smukt og
vindfast Bælte. Af samme Grund er den fortrinlig til
Dække eller Grænseplantning paa indskrænket
Plads, og man kan ved Benyttelse af de mange
pragtfulde Varieteter opnaa en Fylde af Blomster
og Farverigdom, som af ingen andre Buske. Kun
bør man undgaa Virvar af de mange Nuancer og
kun sammenstille Farver, som adskiller hinanden.
Det samme gælder fuldt saa meget, naar
Planterne anbringes fritstillede i Gruppe; for en enkelt
Plante er det derimod mere Baggrunden eller
Omgivelserne, der kommer i Betragtning. Som altid,
hvor Farven er den virkende Egenskab, har det
ogsaa her Betydning, at den enkelte Plante, altsaa
den enkelte Farve, ses imod en fremhævende
Baggrund. Sammenstiller man derimod tre Planter
med stærkt adskilte Farver, som formaar at
fastholde hinanden, bortfalder for saa vidt
Baggrundens Betydning, og specielt af Planter med Vækst,
Løv- og Blomsterrigdom som Syringa, kan
Anvendelse under denne Forudsætning finde Sted. Som
tre passende Sorter til dette Brug kan eksempelvis
anføres: Andenken an Ludwig Späth, mørkpurpur,
Gloire de Moulins, lillarosa, Marie Legraye, ren
hvid. Som højstammede er Varieteterne pyntelige
til smaa Alléer, i regelmæssige Anlæg, som
Ornamentik ved Bygninger, fri Udplantning paa
Plæner, paa Gravsteder o. s. v. Til saadant Brug
kan ogsaa benytes S. chinensis og navnlig dens
Varieteter, hvoraf rubra hører til de smukkeste
Syrener, og ogsaa som buskformet er særdeles
egnet til at staa frit. De andre Arter tjener
hovedsagelig til Busketmateriale, S. persica i Forgrund,
S. japonica for let Iagttagelse af dens sent
fremkommende Blomster, S. Josikæa og S. Emodi for
højt Busket, S. E. fol. var. ogsaa som fritstaaende
paa lys Plads. Drivning af Syrener og Sorterne
dertil, se nedenfor. <sp>Kultur:</sp> Syringa-Arterne
kan formeres af Frø ved Udsæd om Foraaret i
næringsrig og porøs Jord. Frøet maa indslaas i
fugtigt Sand om Vinteren, det bredsas paa Bede,
bør kun dækkes ganske tyndt med findelt Jord
eller Sand og holdes jævnt fugtigt, indtil
Planterne er komne godt op. Frøplanterne kan prikles
som urteagtige efter første Bladskifte eller som
enaarige i 5-7 Rækker paa 1,20 m brede Bede,
hvor de bliver staaende i 1-2 Aar, og er da
tjenlige til at optages til Udplantning i Rækker med
65-80 cm Afstand mellem Rækkerne og 30 cm
mellem Planterne i Rækken. Det er fordelagtigt at
saa Frøet tyndt og lade Planterne vokse 2 Aar paa
Frøbedet, mange af dem vil derved opnaa
tilstrækkelig Størrelse, 6-10 mm Gennemsnitstykkelse ved
Rodhalsen, saaledes at de straks kan benyttes som
Grundstammer for Varieteterne. Varieteterne af S.
vulgaris formeres ved Okulation og Podning
(Kopulation se Forædling), helst paa Rodhalsen af
Planter af Frø, derved fremkommer der færrest
vilde Skud under Forædlingsstedet.
Grundstammerne udplantes om Foraaret i Rækker med den
ovenfor nævnte Afstand. Okulationen udføres med
det bedste Resultat sidst i Juli eller først i Aug.,
naar Vejret er varmt og tørt. Kopulationen kan
udføres paa Friland om Foraaret paa Stammer i
Vækst eller i Løbet af Vinteren paa Stammer, der
om Efteraaret er optaget og indslaaet paa et
frostfrit Sted. Efter Kopulationen indslaas de paa et
ikke for fugtigt Sted og udplantes om Foraaret i
Rammer eller Bede paa Friland. De kraftigste af
de enaarige Podninger kan om Foraaret optages
og udplantes i Rækker med samme Afstand som
de okulerede, medens de svageste rettest bør vokse
endnu et Aar paa Bedet for at opnaa tilstrækkelig
Størrelse til Udplantning i Rækker. Varieteterne
af S. Emodi og S. Josikæa forædles paa
Hovedarterne. S. Emodi vokser ogsaa godt forædlet paa
Josikæa. S. kan ogsaa formeres ved Rodskud,
Aflægning og Stiklinger; den sidstnævnte
Formeringsmaade kan dog kun benyttes med nogenlunde
Fordel for S. chinensis og dennes Varieteter, naar
man benytter stærkt enaarigt Træ. S. Josikæa, S.
chinensis og S. persica kan med Fordel formeres
ved Aflægning. Tidligere forædledes Syrener for
en Del paa Ligustrum vulgaris, men det er absolut
forkasteligt, da Ligustrum kun i en kort Aarrække
kan tilføre S. tilstrækkelig Næring; ligeledes maa
det fraraades at forædle paa S., formeret ved
Bodskud, da de altid giver en Mængde Rodskud, som
før eller senere, særlig i private Haver, vil vokse
op omkring og kvæle den forædlede Del af
Planten. Vil man tiltrække S. i Stamform, vælger
man kraftige Planter, Hovedskuddet retledes, de
stærke Sidegrene fjernes og de svage skæres paa
Sporer, indtil Stammen har faaet tilstrækkelig
Tykkelse og Højde. Ved Valget af Sorter maa
nian være varsom overfor de mange Superlativer,
som i Katalogerne tjener til deres Forherligelse;
for flere Sorters Vedkommende har de ikke
Betydning udover Reklamen. S. taaler alle Beskæring,
men denne tiltrænges sædvanlig kun som
Indskæring af enkelte Grene, for at bygge Planterne
tætte forneden, og som Udtynding eller
Nedskæring af ældre Grene til Foryngelse. Indstudsning
af Smaagrene til Regulering af Formen kan
foretages efter Afblomstring, og samtidig fjernes de
efterladte Blomsterdele. S. trives saa godt som i
enhver Jord, men selvfølgelig bliver Planterne
kraftigere og Blomsterne smukkere, hvor Næring
ikke mangler.
J. B.

Den almindelige Syren holder sig godt i det
nordlige Norge, men for at kunne blomstre
nogenlunde hvert Aar, bør den deroppe plantes paa et
solrigt og varmt Sted. Varieteten Marliensis er
ogsaa anvendelig i nordlige Egne, hvorimod den
almindelige hvide Varietet er mere kælen og vil
vanskelig blomstre.
N—k.

<sp>Drivning</sp> af Syrener kan foretages paa
forskellig Maade. De Varieteter, som for Tiden
spiller Hovedrollen paa Handelsmarkedet, er Charles X,
blaa, Andenken an Ludwig Späth, rødblaa, Marie
Legraye, hvid og Jacques Callot, lyslilla. Af
fyldtblomstrede er de bedste Mdm. Lemoine, hvid, Mdm.
Casimir Perier, hvid, og Michel Buchner, blaa.
<sp>Kultur:</sp> Syrener til Drivning formeres ved
Okulation eller Podning paa S. vulgaris.
Grundstammerne plantes paa Friland, Efteraar eller
Foraar, alt eftersom Jordforholdene tillader det, med
60 cm mellem Rækkerne og mindst 50 cm mellem
Planterne i Rækken. Disse okuleres i Løbet af
Sommeren med to Øjne i hver Stamme, og de
Stammer, paa hvilke Okulationen mislykkes, eller
som af andre Grunde ikke bliver okulerede denne
Sommer, kan man pode det følgende Foraar. Naar
den ædle Kvist i Løbet af Foraaret har opnaaet c.
10 cm Længde, knibes den for at faa smukke,
buskede Planter. Det følgende Foraar nedskæres
Planterne på 3-4 Øjne, efter Skuddenes mere eller
mindre kraftige Vækst, og Planterne vil nu
udvikle en smuk og busket Top og være tjenlige til
Indpotning i Juli Maaned. En Del af disse Planter
vil kunne bruges til Drivning Vinteren derpaa,
de øvrige skæres det følgende Foraar tilbage og
kultiveres videre uden Omplantning, men med
rigelig Tilførsel af Næring ved Gødningvanding etc.,
for at Planten kan udvikle sine Blomsterknopper.
Henad Efteraaret, naar Vejret bliver fugtigere,
mindskes med Vandingen, og Planterne beskyttes
mod overdreven Fugtighed og anbringes sidst i
Oktbr. eller først i Novbr. i et aabent Skur, hvor
de holdes fuldstændig tørre for at forberede dem
til Drivningen. Som allerede nævnt, foretages
Drivning af Syrener paa forskellig Maade. For at have
Syrener i Blomst i sidste Halvdel af Novbr. og
første Halvdel af Decbr., maa man anvende
Æterisering (se d. A.), for at have dem i Blomst i sidste
Halvdel af Decbr. maa man enten anvende
Æterisering eller Varmtvandsmetoden (se d. A.), eller
Drivning ved en Varmegrad af 25-30° C. Ved
sidstnævnte Fremgangsmaade maa man, for at
have Syrener i Blomst til Jul, indsætte disse til
Drivning den 20. Novbr. under hyppig
Oversprøjtning. Saa snart Knopperne er begyndt at vokse,
stilles Planterne paa 20-22° C., og senere, naar
Blomsterne er begyndt at springe ud, stilles de
koldere, paa 17-19° C. For at have Syrener i
Blomst til Nytaar og senere, behøver man ikke at
anvende saa stærk Varme for at sætte dem i Gang,
og jo længere man rykker frem i Tiden for den
naturlige Vækst, maa man drive Syrenerne
koldere og koldere for at opnaa en god Udvikling, og
for de farvedes Vedkommende en god, naturlig
Farve. Endnu en Maade at drive Syrener paa, og
som anvendes i England, Frankrig og Holland, er
at tiltrække Planterne paa Friland, indtil disse er
store nok og tilstrækkelig besatte med
Blomsterknopper, da optoges de og indplantes med Klump
i Drivhus. Hertil anvendes i Almindelighed
Sorterne Marly rouge og Marie Legraye.

Vil man have Syrener i Blomst førend sidste
Halvdel af Novbr., maa man benytte Retardering.
Den heldigste Tid for Nedlægning af Syrener til
Retardering er Novbr.-Jan., naar Planterne er
fuldstændig hvilende; at vælge et tidligere eller
sildigere Tidspunkt vil let virke skadeligt, da
Plantens Vækst enten endnu ikke helt er afsluttet
eller muligt allerede paa ny begyndt. Man
vælger helst Syrener af Mellemstørrelse, 75-100 cm
Højde, fra 20 cm Potter, og som har været
kultiveret mindst 1 Aar i Potte. Planterne maa
have gode, sunde Rødder og veldannede, men ikke
for stærkt udviklede Blomsterknopper. De
sammenbindes i Toppen, som omvikles med lidt
Træuld, og nedpakkes med 20-24 Stkr. i to Lag i
Kasser, som til Planter af ovennævnte Højde kan
være af følgende Størrelse: 170 cm Længde, 52
cm Bredde og 48 cm Højde af 1,5-2 cm tykt Træ.
I Bunden af Kassen lægges et tyndt Lag Træuld,
derefter Planterne, uden Potter, og med Toppene
mod hverandre, Rodklumperne afstoppes godt med
frisk, fugtigt Mos. Man maa paase, at Planterne
ikke er for tørre ved Nedpakningen. For at undgaa,
at Planterne forskubber sig i Kassen, fastsømmes
to Tværlister over hvert Lag Planter, øverst
stoppes af med Mos og Træuld og Kassen tilsømmes
godt, hvorefter den hensættes i Kølerum paa en
Temperatur af ikke over ÷ 2,5 ° og ikke gerne
under ÷ 5 ° C.
Naar man ønsker at drive disse saakaldte
Issyrener, udtages de af Fryserummet og bringes
til langsom Optøen i Løbet af 2-5 Dage ved, at
Kassen med aftaget Laag henstilles i et frostfrit
Lokale. Naar Planterne er optøede, udtages de
forsigtigt af Kassen og drives i halvvarmt Hus
ved 15-17° C. Af Syrensorter, som egner sig for
Retardering, kan nævnes: Marie Legraye, Charles
X., Mdm. Lemoine, And. an Ludw. Späth og enkelte
andre, dog er de to førstnævnte Sorter de, som
giver bedst Resultat.
L. A.
</chapter>

<chapter name="Sæbe">
<b>Sæbe</b> anvendes ofte som Bekæmpningsmiddel
mod sugende Insekter, fornemmelig Bladlus, enten
alene, opløst i Vand, eller i Forening med andre
saak. Kontaktmidler, især Kvassia. Ved
Tilberedning af Emulsioner af Karbolineum, Petroleum m.
m. er Sæbe en nødvendig Ingrediens.
A. T.
</chapter>

<chapter name="Sæbeurt">
<b>Sæbeurt</b> se <sp>Saponaria</sp>.
</chapter>

<chapter name="Sædskifte">
<b>Sædskifte</b> se <sp>Vekseldrift</sp>.
</chapter>

<chapter name="Særkrone">
<b>Særkrone</b> se <sp>Amorpha</sp>.
</chapter>

<chapter name="Sø">
<b>Sø</b> se <sp>Vandpartier i landskabelige
Haver</sp>.
</chapter>

<chapter name="Sølvblad">
<b>Sølvblad</b> se <sp>Elæagnus</sp>.
</chapter>

<chapter name="Sølvglans">
<b>Sølvglans</b> er en Sygdom, som især findes hos
Bladene af Blommetræer og andre Stenfrugttræer,
men ogsaa af og til hos Kærnefrugttræer og andre
Løvtræer. Sygdommen viser sig først paa enkelte
Grene, senere i hele Kronen; paa de syge Dele
har alle Blade, set fra oven, et ejendommeligt
sølvgraat Skær, der ikke træffes hos de normale
Blade. S. er et Symptom paa en almindelig
Svækkelse af Træet, hvilket viser sig nogle Aar efter
Fremkomsten af S. derved at større Grene eller
hele Træet gaar ud. S. findes i Reglen kun hos
ældre Træer og staar i Forbindelse med Angreb
af Svampen <sp>Stereum purpureum</sp>; denne
trænger ind igennem store Grensaar og breder sig
i den indre Del af Veddet; dens purpurrøde, ofte
skorpeformede, Frugtlegemer ses paa Barken af
døde Stammer og Grene. S. bekæmpes ved at
undgaa Beskadigelser og ved en omhyggelig
Saarbehandling. Døde Grene og Stammer bør snarest
brændes og ikke henligge i Haven eller anvendes
til Hegnspæle eller lign.
F. K. R.
</chapter>

<chapter name="Sølvgran">
<b>Sølvgran</b> se <sp>Abies nobilis</sp>.
</chapter>

<chapter name="Sølvknap">
<b>Sølvknap</b> se <sp>Ranunculus
aconitifolius fl.</sp> pl.
</chapter>

<chapter name="Sølvlyset">
<b>Sølvlyset</b> se <sp>Actæa japonica</sp>.
</chapter>

<chapter name="Sølvpoppel">
<b>Sølvpoppel</b> se <sp>Populus alba</sp>.
</chapter>

<chapter name="Sønderjyllands Havebrug.">
<b>Sønderjyllands Havebrug.</b> Det har af
forskellige Grunde ikke været muligt at fremskaffe en
Artikel om S. H., saaledes som oprindelig
paatænkt. Der maa derfor henvises til de faa og
spredte Bemærkninger, der findes om Emnet i Art.
<sp>Danmarks Havebrug</sp> og
<sp>Handelgartneriets Historie</sp>.
</chapter>

<chapter name="Sørgepil">
<b>Sørgepil</b> se <sp>Salix babylonica</sp>.
</chapter>

<h1>T.</h1>

<chapter name="Tabernæmontana">
<b>Tabernæmontana</b> (Apocynaceæ); halvvarmt Hus.
<sp>T. coronaria</sp> Willd., Vestindien, stedsegrøn
Busk med lancetformede, glinsende Blade og hvide,
vellugtende Blomster om Sommeren. Kun den
fyldtblomstrede Kulturform dyrkes. <sp>Kultur:</sp>
Formeres ved Stiklinger af halvmodent Træ i
Forsommeren, kræver en god, nærende Jord.
M. H.
</chapter>

<chapter name="Tacca">
<b>Tacca</b> (Taccaceæ), (Ataccia), Varmhusplante. <sp>T.
cristata</sp> Jacq., Indien, en aparte, men ret
sjælden Plante, hvis Blomsterstand i første Øjeblik
minder om en Orchidé. Fra den krybende,
knoldede Rodstok hæver det 35 cm høje Blomsterskaft
sig i Vejret, ved Grunden omgivet af brede,
lancetformede Blade. De smaa, brunlige Blomster
sidder i en skærmformet Kvast, omgivne af to,
stundom fire opretstaaende, brunlige Forblade,
mindende om det store, opadrettede Bægerblad hos
Cypripedium; de andre Forblade, 15-20 i Tallet,
er lange, nedhængende, violette Traade, hvorfor
Navnet Jødeskæg er blevet Planten tillagt. <sp>T.
macrantha</sp> W. Limpr. (Schizocapsa
plantaginea Hance.), Kina, er stærkere voksende,
blomstrer rigeligere, men Blomsterstanden er mindre.
<sp>Kultur:</sp> T. formeres ved Deling, fordrer en let,
men nærende Jord, ligesom hyppig
Gødningvandinger fremmer Væksten; derimod sparsom
Vanding under Hvilen. Trives bedst i varmt og
fugtigt Hus, f. Eks. Orchidéhus.
M. H.
</chapter>

<chapter name="Tachycines">
<b>Tachycines</b> se <sp>Væksthusgræshoppen</sp>.
</chapter>

<chapter name="Tacsonia">
<b>Tacsonia</b> (Passifloraceæ), klatrende Planter for
tempereret eller koldt Hus. Staar nær ved
Passiflora, adskiller sig kun fra denne ved det lange
Bægerrør, hos de fleste Arter er Stænglen og
Bladene, særlig paa Undersiden, laadne. <sp>T.
insignis</sp> Mast., Sydamerika, en smuk Plante med
mørkegrønne, finttakkede, æglancetformede Blade med
hjerteformet Basis; store, indtil 15 cm i Diameter,
enkeltsiddende, hængende Blomster, ved hvis Grund
der sidder en Kreds af grønne Brakteer; Bægeret
violet-karmin, Kronen mørkere i Farven, Bikronen
bestaar af lange, hvide og blaa Haar. <sp>T.
manicata</sp> Juss., Peru, Bladet trelappet indtil Midten;
Blomsten kun halv saa stor, stærk skarlagen. <sp>T.
mixta</sp> Juss., Sydamerika, Stænglen klæbrig;
Bladet dybt trelappet, forholdsvis bredt, paa
Undersiden uldhaaret; Blomsten blegrød. <sp>T. van
Volxemii</sp> Hook., Ny Granada, den smukkeste
af dem alle; Stænglen og det dybt trelappede Blad
stærkt laadne; Blomsterstilken overordentlig lang
og baaret, Blomsten 10-15 cm i Diameter,
skarlager karminrød. Blomstringstiden falder for dem
alle sent paa Sommeren. <sp>Kultur:</sp> T. formeres
ved Stiklinger, i øvrigt se Passiflora. Anvendes
ligesom disse til Beklædning af Vægge og
Vindusposter.
F. E.
</chapter>

<chapter name="Tagetes">
<b>Tagetes</b> (Compositæ), Fløjlsblomst. T. er
enaarige Sommervækster, der dyrkes for Blomsternes
Skyld, og som haves i gule og brune Farver. Vel
har disse en stærk Duft, som mange finder
ubehagelig, men da samtlige T. er nøjsomme,
haardføre Planter, rigt og uafbrudt blomstrende fra
Juli til Nattefrostens Indtræden og med Løv af en
smuk, friskgrøn Farve, som holder sig selv i tørt
Vejr, vil denne Planteslægt kunne finde god
Anvendelse i Haverne. De højere voksende
Varieteter er anvendelige til Plantning paa Rabatter
og i Udkanten af Busketter, de holdbare,
langstilkede Blomster vel egnede til Afskæring. De
lavere Varieteter egner sig især til Blomsterbede
og Indfatning, og gansk specielt er T. patula nana
bicolor og T. signata pumila med deres Varieteter
nydelige hertil. <sp>T. erecta</sp> L., Meksiko, <sp>var.
flore aurantiaco pleno</sp>, 80-100 cm høj;
opret Vækst og tungeformede, fyldte, guldgule
Blomster. <sp>T. e. fl. pl. sulphureo</sp>, svovlgul. <sp>T.
e. fistulosa fl. pl.</sp> har rørformede Blomster
i lyse- og mørkegule Farver. <sp>T. e. nana fl.
pl.</sp>, 25-30 cm høj. Af denne Dværgform haves
Varieteter med saavel tunge- som rørformede
Blomster i samme Farve som de høje. <sp>T.
patula</sp> L., Meksiko, <sp>var. flore aureo pleno</sp>,
40-60 cm høj; opret Vækst og guldgule, fyldte
Blomster. <sp>T. p. pulchra fl. pl.</sp>, orangegul
med brunt. <sp>T. p. ranunculoides fl. pl.</sp>,
tætfyldte, brune Blomster. <sp>T. p. fl. striato pl.</sp>,
gul og brunstibet. <sp>T. p. fl. sulphureo pl.</sp>,
svovlgul. <sp>T. p. nana fl. pl.</sp>, 25-40 cm høj og
med Blomster i samme Farver som de høje
Varieteter. <sp>T. p. nana fl. pl. Liliput</sp>, ganske lav
Vækst og smaa Blomster i brune og gule Farver.
<sp>T. p. nana bicolor</sp> (La Légion d'honneur syn.
Ehrenkreuz), 25 cm høj; enkelt Blomst, der er
guldgul med en fløjlsbrun Plet paa hvert af
Kronbladene; meget smuk og næsten uden Duft. <sp>T. p.
n. b. Silver King</sp>, som foregaaende, men
bleggul. <sp>T. p. n. b. striata</sp>, gul og brunstribet.
<sp>T. lucida</sp> Cav., Meksiko; 30-50 cm høj;
enkelte guldgule eller orangegule, vellugtende
Blomster. <sp>T. signata</sp> Bartl., Meksiko, <sp>var.
pumila</sp>, 20-30 cm høj; sirligt, findelt Løv og
orangegule Blomster; overordentlig
rigtblomstrende. <sp>T. s. p. Golden Ring</sp>, guldgul.
<sp>Kultur:</sp> T. stiller ingen Fordringer og trives næsten
i al Slags Jord, dog bedst paa et solrigt og ikke
for fugtigt Voksested. Planterne kan uden Skade
optages med Klump, selv om de er i Blomst, og
henplantes paa andre Steder. Frøet saas i
April-Maj i kold Bænk, og Planterne behøver ikke at
omprikles, men bør derimod udtyndes, saa snart
de er godt opkomne, da de ved at staa for tæt
let bliver for lange. Udplantning kan foretages,
naar Nattefrost ikke mere er at befrygte, de højere
Varieteter med 40-50 cm Afstand, de lavere noget
tættere. T. signata, som breder sig meget,
behøver 30-40 cm. T. kan ogsaa saas paa Friland
i Begyndelsen af Maj, men da de slet ikke
taaler Nattefrost, maa de opkomne Planter beskyttes
i tvivlsomt Vejr. Frøets Spirekraft 3-4 Aar;
Spiring i Løbet af 8-10 Dage.
L. F.

<sp>Tagetes til Frøavl</sp> bør kun dyrkes paa
Egne uden tidlig Nattefrost og lykkes bedst paa
mild, ikke for kraftig Jord. Frøet udsaas i
April-Maj paa 1 m brede Bede med 3 à 4 Rækker efter
Sortens Størrelse og 50 cm Gang. Planterne
udtyndes til 20 cm Afstand, og alle falske
frasorteres under Blomstringen. Frøet modner i
Septbr.-Oktbr. Frøhovedet bliver brunligt og Frøet sort.
De afplukkes i 2 à 3 Gange, tørres godt paa
luftigt Sted i god Gennemtræk for at tærskes med
Plejl og drøftes paa Drøftetrug.
H. G.

<img>Tacca cristata.</img>
</chapter>

<chapter name="Tagrør">
<b>Tagrør</b> se <sp>Phragmites</sp>.
</chapter>

<chapter name="Taks">
<b>Taks</b> se <sp>Taxus</sp>.
</chapter>

<chapter name="Tall">
<b>Tall</b> (s.) se <sp>Pinus</sp>.
</chapter>

<chapter name="Talpa">
<b>Talpa</b> se <sp>Muldvarp</sp>.
</chapter>

<chapter name="Tamarisk">
<b>Tamarisk</b> se <sp>Tamarix</sp>.
</chapter>

<chapter name="Tamarix">
<b>Tamarix</b> (Tamaricaceæ), høje, haardføre Buske
af faa- og langgrenet, slank opret eller
overhængende Vækst. Værdifulde som Prydplanter ved
deres tætte Forgrening af fine Kviste med smaa,
tæt taglagte, skælagtige Blade og endvidere ved
deres smaa, rosarøde Blomster, der sidder i tætte
Aks, som oftest atter samlede til anselige Toppe.
<sp>T. gallica</sp> L., Sydøsteuropa, Orienten, hvoraf
der dyrkes Varieteter med mere eller mindre
udpræget blaagrøn Farvetone. Den blomstrer i Aug.
<sp>T. germanica</sp> L. se Myricaria g. T.
<sp>tetrandra</sp> Pall., Sydøsteuropa, Orienten; blomstrer i
Juni. <sp>T. t. purpurea</sp> har mørk-rosarøde
Blomster.
A. B.

<sp>Anvendelse:</sp> T. tetrandra purpurea, som er
den smukkeste, er en fintbygget, pyntelig Busk i
Solsiden af Busketter, særlig naar den med
velformede Grene, besatte med Blomster, rager lidt
op over sine Omgivelser og kan ses i kort
Afstand. Holdt i frodig Vækst ved Beskæring
virker den ved sin sirlige Habitus og sin Farvetone
og kan som saadan benyttes partivis i Forgrund
af større Busketter og i særskilte Grupper. T.
gallica kan benyttes paa samme Maade. <sp>Kultur:</sp>
T. formeres lettest ved Stiklinger af stærkt,
etaarigt og toaarigt Træ, som efter 1-2 Aars Vækst
optages og studses stærkt paa Rod og Top og
plantes i letmuldet, ikke for tør Jord. De taaler alle
stærk Beskæring, og denne er nødvendig for
Formens Skyld, men de har kun faa og lidet
forgrenede Rødder og taaler derfor ikke godt
Omplantning, naar de har staaet urørte over 2-3 Aar.
Væksten efter Omplantning kan dog sikres noget
ved samtidig stærk Indskæring af Grenene.
J. B.
</chapter>

<chapter name="Tanacetum">
<b>Tanacetum</b> (Compositæ), Staude. <sp>T. vulgare</sp>
L., Regnfan, Nord-Mellemeuropa, Danmark, c. 1
m. Bladene dobbelt fjersnitdelte; Kurvene gule i
Halvskærm; hele Planten har en ejendommelig
krydret Lugt. Varieteten <sp>crispum</sp> med fint
krusede Blade plantes i Stauderabatter. <sp>Kultur:</sp>
T. formeres ved Deling, trives i enhver Jord.
A. L.
</chapter>

<chapter name="Tang">
<b>Tang</b> omfatter forskellige Havplanter, hvoraf
Bændeltang, med lange, græslignende Blade, og
Blæretang, med Luftblærer paa sit Løv, er mest
almindelige, særlig den første. T. er et fortrinligt
Dækmateriale: holder Frosten ude om Vinteren og
Varmen om Sommeren; holder paa Fugtigheden om
Sommeren og kan ogsaa bruges til halvvarme
Bænke. Skal T. anvendes som Gødning, bør den i
frisk Tilstand samles i 1-1,50 m høje, fasttraadte
Møddinger; den maa altsaa samles straks, naar
den er skyllet i Land, hvad der navnlig sker
under Efteraarsstormene. Den vil da sædvanlig ret
snart tage Varme. Blæretangen kommer hurtigst
og stærkest i Gæring, og kan efter <sp>O. Lawaetz</sp>
i den varme Aarstid undertiden være færdig til
Brug i Marken paa mindre end en Maaned. Til
Brug i Haven bør den dog maaske være mere
forraadnet, og naar det er Bændeltang, og særlig naar
denne har været udtørret inden den blev samlet i
Mødding, kan det vare 2-3 Aar eller maaske
længere, inden den er tjenlig til Brug. Møddingen
omstikkes da en Gang aarlig. Udtørret
Bændeltang forraadner yderst vanskelig. Frisk T.
indeholder omtr. 1/3 pCt. Kvælstof, 1/8 pCt.
Fosforsyre, 3/4 pCt. Kali og indtil 3 pCt. Kogsalt. I vel
forraadnet Tilstand er den derfor en fortrinlig
Gødning, navnlig til Asparges, men ogsaa til
andre Haveplanter; i lidt mindre forraadnet Tilstand
er den udmærket til Jorddækning mellem
Jordbær o. lign.
N. A. H.
</chapter>

<chapter name="Taphrina">
<b>Taphrina</b> se <sp>Blommepunge</sp>,
<sp>Blæresyge</sp> og <sp>Heksekoste</sp>.
</chapter>

<chapter name="Tarmvrid Røn">
<b>Tarmvrid Røn</b> se <sp>Sorbus torminalis</sp>.
</chapter>

<chapter name="Tarsonemus">
<b>Tarsonemus</b> se <sp>Jordbærmiden</sp>.
</chapter>

<chapter name="Taxodium">
<b>Taxodium</b> (Taxodiaceæ). <sp>T. distichum</sp>
Rich., Sumpcypres, sydøstlige Nordamerika. Et
paa gunstig Vokseplads haardført Naaletræ, som i
sin Hjemstavn opnaar mægtige Dimensioner. Hos
os trives det paa god Vokseplads og forefindes
enkelte Steder i anselige Eksemplarer, mindst indtil
12 m Højde. Som veludviklet Eksemplar er det et
smukt Træ med høj, tæt Kronform. De
friskgrønne, fine, bløde Naale sidder toradet stillede paa
fine, ligeledes toradet stillede, korte Sideskud.
Sideskuddet med sine Naale ligner et fint
sammensat, finnet Blad, og Ligheden forøges ved, at
ikke alene Naalene, men hele det lille Sideskud,
som bærer disse, falder af om Efteraaret. T. d.
pendulum er et mindre Træ, hos os en næppe
haardfør Busk med naaleformede Blade og
langstrakte, hængende, tynde, trinde Skud. Den
minder om en Tamarix.
A. B.

<sp>Anvendelse:</sp> T. distichum er et
interessant og i god Udvikling højst pynteligt Træ, som
er vel egnet til og fortjener Plads som
fritstaaende paa gunstig, iøjnefaldende Plads. Dens lette,
elegante og friskgrønne Blade fremhæves saavel
mod Baggrund af Naaletræer som af Løvtræer,
naar undtages Robinia og lignende Arter med
finnede Blade. <sp>Kultur:</sp> T. formeres ved indført
Frø, som saas tidligt om Foraaret, rettest under
Glas, i Kasser. Det dækkes svagt med fint Grus,
og Kasserne nedgraves i Bark, hvorved Jorden
lettere faar jævn, og som Frøet kræver, rigelig
Fugtighed, indtil Spiringen har fundet Sted. Efter
Planternes Afhærdning udflyttes de i Rammer paa
Friland under Glas, passes med Skygge og
Vanding og indflyttes om Efteraaret til frostfri
Overvintring. Det følgende Foraar studses de paa
Roden og prikles i Kasser eller, hvad der er bedre,
enkeltvis i Potter, nedgraves i Rammer og passes
og overvintres som forrige Aar. Næste Aar kan
de plantes frit i Rammer og overvintres under
godt Dække. Ved Dyrkning i Potte, altsaa med
fortsat, fornøden Omplantning, hvorved den
sædvanlig lange, noget nøgne Hovedrod kan beholdes
og bevares for Forstyrrelse, fremmes Opdrættet og
lettes frostfri Overvintring i flere Aar. Saaledes
behandlede Planter maa helst plantes paa
Blivestedet uden Mellemkultur paa Friland, hvorimod
de Planter, som er priklede i Rammer, udplantes
efter to til tre Aars Vækst paa lun, solrig Plads,
efter stærk Studsning paa Roden. Ogsaa efter
Plantning paa Friland er Dækning gavnlig i de
første Aar for at bevare Topskuddet og fremskynde
Dannelsen af fast, modent Træ. Naar dette er
opnaaet, er T. fuldt vinterhaard og let at kultivere.
Ved fortsat Omplantning med 2-3 Aars
Mellemrum taaler den endogsaa Omplantning i ret
betydelig Størrelse, navnlig naar den samtidig
indskæres paa Grenene. Skønt dens fugtige
Standplads i Hjemlandet og det derved foranledigede
Navn: Sumpcypres, vil det næppe være
tilraadeligt at plante den paa fugtig Bund hos os. Den
har derimod vist at kunne vokse og trives vel
paa anden, meget forskellig Jord: højtliggende
Sandmuld, gammel Strandbund, lerholdig Jord
o. s. v. Varieteterne formeres ved Podning paa
Stammer, indplantede i Potter under Glas.
J. B.

T. er kun lidet forsøgt i Norge. Paa lune
Voksesteder i Strøget mellem Kristianssand og
Hardangerfjorden vilde den sandsynligvis holde sig,
maaske ogsaa enkelte Steder i Sogn, f. Eks. ved
Balestrand.
N—k.
</chapter>

<chapter name="Taxus">
<b>Taxus</b> (Taxaceæ), Taks, haardføre Naaletræer.
<sp>T. baccata</sp> L., almindelig Taks, Barlind (n.),
Idgran (s.), Europa, Asien, Nordafrika, ogsaa
vildtvoksende i Danmark. Ses oftest som store,
undertiden mægtige Buske af forskellig Form, som
meget brede, enstammede kegleformede eller som
mangestammede Buske med skraat opstigende
Stammer. Undertiden optræder den ogsaa i
Træform med enkelt, svær Stamme og bred Krone.
Hos os findes der Eksemplarer af denne Form af
c. 12 m Højde og en Krondiameter af samme
Maal. Et meget værdifuldt Naaletræ paa Grund
af dets Vækst, dets ofte imponerende Størrelse og
dets mørkegrønne Farve, foruden andre gode
Egenskaber, saasom dets Evne til at taale
Beskæring og til at kunne trives i Skygge. Ogsaa dets
smukke, skinnende røde Frugter bidrager om
Efteraaret til at forøge dets Værdi som Prydbusk.
Blandt dets meget talrige dyrkede Varieteter
findes der mange af vore mest værdifulde
stedsegrønne Prydbuske, og Variationen er meget stor
baade i Henseende til Vækst, Størrelse og Farve.
Nedennævnte er alle værdifulde. <sp>T. b.
adpressa</sp>, en bred og tæt, mangegrenet Buskform med
tætstillede, ganske korte, men brede og flade,
meget mørkegrønne Naale. <sp>T. b. a. stricta</sp>, en
paafaldende og smuk Form med udpræget opret
Vækst og, ligesom foregaaende, med tætstillede,
ganske korte, brede og flade, mørkegrønne Naale.
<sp>T. b. aureo-variegata</sp>, kraftigvoksende,
bred og tæt Form, skinnende gul af de unge Skuds
gulstribede Naale. <sp>T. b. cheshuntensis</sp>,
slank, opadstræbende Vækst og tætstillede,
temmelig smaa Naale af mørk blaaliggrøn Farve. <sp>T.
b. cuspidata</sp> (T. cuspidata Sieb. & Zuc.), en
Form eller muligvis Art fra Japan med
opadstræbende Grene og sammentrængt Vækst samt lidt
gulliggrønne, lidt tykke Naale, der pludselig
afsluttes i en kort, skarp Spids. <sp>T. b.
Dovastonii</sp> (T. Dovastonii hort.), ejendommelig,
kraftigvoksende Form med opret Stamme og derfra
udgaaende kredsstillede, vandret udspilede, lange Grene
med hængende Spidser, eller dannende store, fladt
udbredte Buske uden Midterstamme. <sp>T. b.
Dovastonii aureo-variegata</sp> har samme
Vækst som forudgaaende og er af Farve skinnende
gul af de unge Skuds gulstribede Naale. <sp>T. b.
epacrioides</sp>, en lav, men velvoksende, sirlig
Form med smukke, nærmest olivengrønt farvede,
korte og alsidig stillede Naale. <sp>T. b. erecta</sp>
har stærkt opret Vækst med slanke,
opretvoksende Grene og paafaldende fine, mørkegrønne Naale.
<sp>T. b. erecta Hørsholmii</sp>, opret Vækst
og mørkegrønne Naale er en af de bedste
opretvoksende Former. <sp>T. b. ericoides</sp>, en lav
Dværgform af tæt, rundagtig Vækst og med meget
tætsiddende, ganske korte, smalle og spidse Naale.
<sp>T. b. fastigiata</sp> (T. b. hibernica), en
velkendt, almindelig plantet Form, som Prydplante
særdeles værdifuld. Dens Vækst er rank
søjleformet med talrige, stift oprette, lidet forgrenede
Hovedgrene og store, sortgrønne, alsidig spredte
Naale. Den kan antage meget store Dimensioner,
Eksemplarer hos os af mindst indtil 7 m Højde,
den har da ikke den tynde, slanke Søjleform som
i yngre Alder, men antager en bredere
Tøndeform. <sp>T. b. fastigiata aurea</sp>, en
langsommere voksende, mindre Form af slank, smal
Søjleform og af skinnende gul Farve. <sp>T. b.
fastigiata aureo-variegata</sp> kraftigvoksende,
gul. <sp>T. b. fructu luteo</sp> udmærker sig ved at
have smukke, lyst orangegule Frugter, der
ligesom den normale Plantes røde Frugter tager sig
udmærket ud mod de sortgrønne Naale. <sp>T. b.
gracilis pendula</sp>, en sirlig Form med
Midterstamme og kredsstillede, noget overhængende
Grene. <sp>T. b. longifolia</sp> er en ny, kraftigt
voksende Form fra Hørsholm Planteskole med
noget udbredte, lidt overhængende Grene og lange,
smalle Naale. <sp>T. b. Washingtonii</sp>, en
kraftigt voksende Form af udpræget bronzegul Farve.
A. B.

<sp>Anvendelse:</sp> Som ovenfor nævnt har
Taxus mange værdifulde Egenskaber og følgelig
mange Betingelser for hyppigt Brug. Paa Grund
af sin Størrelse, Trivsel i Skygge, Modtagelighed
for Formdannelse og Foryngelse ved Beskæring
kan Hovedarten benyttes enkeltvis og i sluttet
Bestand og med lige Lethed finde Anvendelse
imellem forskelligfarvede Coniferæ, i blandede
Grupper og som fritstaaende. I de fleste Tilfælde
danner den ved sin Voksemaade og sin mørke Farve
en virkningsfuld Kontrast. Den kan benyttes til
Under plantning ved høje Træer som Bunddække
og til Skjul for Fasaner og andet Fuglevildt, den
kan tildannes som stamformet Krontræ, som Søjle
eller anden symmetrisk, endog Menneske og Dyr
efterlignende Form, og er derved brugbar i mange
dekorative Øjemed, som til smaa Alleer,
Ornamentik ved Bygninger, i regelmæssige Anlæg o. s. v.,
og den danner en tæt, fast, ved omhyggelig
Behandling vedvarende og smuk Hæk igennem lange
Tider. Af Formerne er fastigiata med dens
Varieteter og ligesaa Formerne erecta let
iøjnefaldende ved deres Farve og oprette, sluttede Vækst,
og har derfor stærk Virkeevne i regelrette
Plantninger, paa Stenpartier og Gravsteder, som
fritstaaende paa mindre Plads, en eller flere samlede,
og som Variation imellem Thuja, Chamæcyparis
o. l. Modsat disse virker eller rettere interesserer
den robuste, men langsomtvoksende Dovastonii og
dens kun sjældent forekommende gulbrogede
Form, ligeledes longifolia samt den letbyggede og
hurtigtvoksende gracilis pendula ved sine
hængende Grene. De egner sig fortrinsvis til
Forgrundsplanter, til Stenhøje og til at staa frit, de
to sidstnævnte dog ogsaa for større
Sammenplantninger. Under passende Forhold kan de øvrige
ogsaa benyttes som fritstaaende og i særskilt
Sammenstilling, naar de anbringes paa Steder, hvor
deres Ejendommelighed i Struktur, Naalebygning
og Farve kan iagttages, men de egner sig
nærmest for blandede Grupper, ericoides paa Grund af
sin Lidenhed i umiddelbar Forgrund, de andre
grønfarvede som adpressa stricta, epacrioides og
den blaalige cheshuntensis imellem lysnaalede
eller dog saaledes, at de udskilles fra hinanden, de
gulbronze Washingtonii med stærk og fastigiata
aurea med svag Vækst anbringes under Hensyn
hertil og alle i fuldt Sollys, som er Betingelse
for deres smukke Farve. Disse, saavel som
Formerne variegata, giver god Afveksling imellem
andre Coniferæ, men virker uroligt for Øjet, naar
de anvendes for hyppigt, og i Modsætning til de
gulbronze maa navnlig de sarte Former af
variegata helst staa let beskygget for Middagssolen,
da de ofte lider af Solbrand, naar de staar i fuldt
Lys, og især paa en Plads med ubrudt Vind;
fastigiata aurea lider mindst, og denne viser sig
i de fleste Tilfælde endogsaa mere
modstandsdygtig mod Vinteren end dens Hovedform. <sp>Kultur:</sp>
T. baccata kan formeres ved hjemmeavlet Frø.
Frøet saas enten samme Efteraar som det modnes,
efter Afvaskning eller efter Forraadnelse af det
slimede Frøgemme, eller det indslaas straks med
med eller uden Frøgemme i Sand og saas næste
Efteraar, i begge Tilfælde rettest i Rammer, og
holdes saavel under Indslaaning som efter
Saaning svagt, men jævnt fugtigt. Det spirer
sukcessivt efter 1-2 Aars Forløb, og Planterne
prikles som toaarige i Rammer paa Friland under
permanent Skygge og dækkes de første Par
Vintre til Dels frostfrit med Granris eller lignende.
Efter et Par Aars Vækst kan de efter Studsning
paa Roden udplantes paa Bede paa Friland med
permanent Skygge, indtil de er komne i Vækst,
hvorefter Skyggen formindskes og fjernes ganske
henad Efteraaret, for at Planterne kan modnes. I
de første Par Aar er det rigtigst atter at dække
dem med Granris, dels til Beskyttelse imod
Kulden og dels som Beskyttelse mod den for
Naaletræer udtørrende østlige Foraarsvind, og den i
Forbindelse dermed sædvanlige Vekslen af Sol om
Dagen og Frost om Natten. Efter 3-4 Aars Vækst
omplantes de, efter Studsning paa Roden og paa
lange Sidegrene, paa beskyttet Plads, i 5
Rækker paa 1,20 m brede Bede, og omplantes
fremtidig med c. tre Aars Mellemrum i fornøden
Afstand efter Udvikling og Formaal og stedse efter
Studsning paa Roden og eventuelt paa
Sidegrenene. Ved Omplantningen sorteres de rettest
saaledes, at Planter med flere Topskud plantes for
sig og benyttes til Hæk, Mellem- og
Underplantning, og Planter med kun ét Topskud for sig.
Sidstnævnte Planter behandles derefter ved aarlig
Indstudsning af langstrakte Grene, eventuelt ved
Klipning, retledes i Væksten, og, naar der ikke
haves andre bestemte Formaal, giver man dem
en efter deres Natur og Størrelse fastbygget,
bredpyramidal Form. Varieteterne formeres ved
Stiklinger eller ved Sidepodning paa Taxus baccata.
Podning giver hurtigst Resultat og som Regel
vedblivende stærkere Vækst, og er navnlig at
foretrække til Formering af de Former, som kun
formeres typisk ved regelrette Topskud, for de
langsomt og svagt voksende som fastigiata og dens
Underformer, ericoides, elegantissima,
aureo-variegata, Formerne erecta og for adpressa stricta,
hvilken kun vanskelig formeres ved Stiklinger.
Podningen foregaar heldigst i første Halvdel af
Septbr. eller i første Halvdel af Febr. Til dette
Brug indplantes om Foraaret kraftige, 3-5 cm
tykke Grundstammer i Potter til Brug for
Sommerpodning og paa samme Tid eller midt i Aug.
Stammer til Vinterpodning. Planter, som er
omplantede om Foraaret og vel forsynede med
Rødder, kan dog ogsaa plantes i Potter i Aug. og
podes i Septbr. Se i øvrigt under Abies og
Chamæcyparis. Til Formering ved Stiklinger vælges
fornemmelig de Former, som har regelløs Vækst.
Stikning foregaar i Aug.-Septbr. af kraftige,
10-14 cm lange, enaarige Skud, som skæres paa
et Sted med fast Konsistens eller ved Overgangen
fra en- til toaarigt Træ. Stiklingerne sættes i
Grus i 6-7 cm dybe, veldrænede Kasser og
behandles i øvrigt som Chamæcyparis. De kan
ogsaa stikkes i Rammer paa Friland under Glas,
naar de overvintres saa godt som frostfrit.
Roddannelsen hos enkelte villige Former kan
fremskyndes i varmt Hus om Vinteren, men man
fremtvinger da hos dem alle et lille, svagt Skud,
og de, som ikke samtidig danner Rødder,
svækkes derved saa meget, at de ofte helt gaar tabt;
for uvillige Former, f. Eks. adpressa stricta, er
denne Fremgangsmaade uanvendelig. Saavel til
Brug som Stiklinger som til Podekviste vælges
Skud med Tendens til opret eller opadstræbende
Vækst. Af Former, hvoraf reelle Topskud —
Skud, som giver rundstillet Grenbygning — kan
faas, vælges udelukkende saadanne; de er absolut
nødvendige for og kan faas af Dovastonii og dens
Underform, af gracilis pendula, horizontalis og
longifolia. Sideskud af nysnævnte giver nemlig
vingeformede Planter, af hvilke man vel
undtagelsesvis hos enkelte, f. Eks. hos gracilis
pendula, kan fremkalde Topskud, hos andre, at
dømme efter mangeaarige Forsøg, derimod ikke. Af
fastigiata og dens Underformer giver alle Skud
oprette Planter, men Grenenes stærke Endeskud
giver hurtigst Resultat. Af adpressa stricta
vælges Skud, helst Endeskud, af opretvoksende
Grene; det samme gælder for alle Formerne
erecta, og i alt Fald maa af disse kun benyttes
Skud med rundtstillede og ikke Skud med
fladtstillede Naale. Cheshuntensis, epacrioides, fructu
luteo, Washingtonii og aureo-variegata
forekommer næppe nogen Sinde med regelret Topskud,
eller med Grene, som har udpræget opretvoksende
Tendens, og med Hensyn til Valg af Skud til
Formering gælder for disse altsaa blot, at de er
kraftige, idet Planterne maa formes udelukkende
ved Beskæring. T. taaler ikke alene Klipning,
meri ogsaa stærk Beskæring i enhver Alder,
skyder villigt ny Skud paa indskaarne Grene og
iklæder sig fuldstændig ny Dragt i Løbet af 2-3
Aar. Stærk Indskæring foretages i det tidlige
Foraar, Klipning til Bygning af vanskelige
Figurer foretages, til at begynde med, om Foraaret,
men Klipning i Almindelighed af Hække o. s. v.
foretages kort efter Midsommer. Ved Afskæring
af Hovedskuddets øverste Parti paa de
stammebyggede Former som Dovastonii o. l., kan man
fremkalde regelrette Topskud fra
Adventivknopper ved Grenregionernes Udspring fra Stammen
og paa den Maade skaffe sig Materiale til typisk
Formering. Ofte fremkommer dog saadanne Skud
uden Afskæring af Hovedskuddet. T. vokser
langsomt, men kan under Opdrættet fremhjælpes ved
Vanding med fortyndet Gødningvand i
Vækstperioden om Forsommeren, og skønt den trives i
enhver nogenlunde god Jord, er det gavnligt med
Aars Mellemrum og navnlig et Aars Tid efter
stærk Indskæring af større Planter at tilføre dem
lidt Næring, som let og formaalstjenligt sker ved
at nedgrave Gødning omkring Planterne om
Efteraaret. Saavel T. baccata som dens her nævnte
Former (foreg. Art.) er fuldt haardføre, men de
trives bedst, naar de staar i en lidt dæmpet Luft
og i Læ, og de lider undertiden, naar de er
udsatte for den tørre Foraarsvind med Frost og Sol,
navnlig fastigiata bliver da ofte brun paa Naalene,
vansires og faar Skade for længere Tid, i meget
strenge Vintre endogsaa saa meget, at den dør
til Grunden. De er alle lette at dyrke, og de
taaler Omplantning som større Træer, naar de er
kulturmæssigt behandlede eller forberedte ved
Omgravning, som nævnt under Chamæcyparis, T.
baccata endogsaa ud over halvhundred Aars
Alder.
J. B.

T. baccata er vildtvoksende i Norge fra
Kristianiafjorden hist og her fortrinsvis ved Kysten
op til Søndmør. Udenfor det Strøg, hvor den
vokser vildt, lader den sig kun vanskelig dyrke.
Ved Kristiania bliver den paa gode Voksesteder
kun en Busk. T. b. pendula kan til Nød holde
sig ved Kristiania, men derimod ikke T. b.
hibernica. Saavel disse Varieteter som flere
udenlandske Arter trives godt i de sydvestlige
Kystegne.
N—k.
</chapter>

<chapter name="Tazetter">
<b>Tazetter</b> se <sp>Narcissus Tazetta</sp>.
</chapter>

<chapter name="Tecoma">
<b>Tecoma</b> (Bignoniaceæ). <sp>T. radicans</sp> Juss.,
Nordamerika. En paa gunstig og varm
Vokseplads nogenlunde haardfør, klatrende Busk med
store, finnede Blade. Blomsterne, der kun under
heldige Forhold naar at komme til Udvikling hos
os henad Efteraaret, sidder i Halvskærme og er
meget store, tragtformede med orangefarvet Rør
og skarlagenrød Krave.
A. B.

<sp>Anvendelse:</sp> T. radicans er en
stærktvoksende, i god Udvikling pragtfuld, noget vildt
klyngende Plante, men er kun brugbar ved en
Sydmur paa lun og solrig Plads. <sp>Kultur:</sp> T.
formeres ved indført Frø, ved Rodstykker og ved
Stiklinger af toaarigt Træ, i alle Tilfælde bedst
paa Undervarme. Planterne overvintres rettest
frostfrit første Aar, og efter Udplantning paa
Blivestedet beskyttes de om Vinteren ved
Nedlægning i Jord og Dækning med andet Materiale.
Det gælder om at opnaa fast, modent Træ og
under Hensyn til Kulde og Beskæring at bevare det
toaarige Træ for Blomstringens Skyld.
J. B.

T. vides ikke at være forsøgt i Norge. Den vil
vistnok kunne holde sig paa lune og varme
Voksesteder i Egnene mellem Kristianssand og
Haugesund.
N—k.

<img>Tecoma radicans.</img>
</chapter>

<chapter name="Telegrafplanten">
<b>Telegrafplanten</b> se <sp>Desmodium gyrans</sp>,
</chapter>

<chapter name="Telekia">
<b>Telekia</b> se <sp>Buphthalmum</sp>.
</chapter>

<chapter name="Teltauer Roer">
<b>Teltauer Roer</b> se <sp>Roer</sp>.
</chapter>

<chapter name="Tempel">
<b>Tempel.</b> I Landskabsgartneriets første Tid
ansaas T. for en uundværlig Dekoration i en større
Park. T. anbragtes oftest paa en Høj eller en Ø
og var en af Søjler baaret Kuppel, som hvælvede
sig over en allegorisk eller mythisk Figur. I den
moderne Havekunst finder T. kun undtagelsesvis
Anvendelse, da der kræves, at saadanne
Havebygninger skal tjene mere praktiske Formaal.
E. G.
</chapter>

<chapter name="Tennis Lawn Plæne">
<b>Tennis Lawn Plæne</b> se <sp>Sportspladser</sp>.
</chapter>

<chapter name="Teratologi">
<b>Teratologi</b> se <sp>Misdannelse</sp>.
</chapter>

<chapter name="Termometer">
<b>Termometer</b> se <sp>Meteorologiske
Apparater</sp>.
</chapter>

<chapter name="Terrarium">
<b>Terrarium</b> se <sp>Wardsk Kasse</sp>.
</chapter>

<chapter name="Terrasser">
<b>Terrasser</b> anvendes i Havekunsten for at
tilvejebringe Flader, som egner sig til Bebyggelse
eller til en regelmæssig Inddeling. De gamle
Renaissance-Haver bestod saaledes væsentligt af T.,
som laa den ene ovenover den anden, forbundne
ved Trappeanlæg eller Ramper. I den landskabelige
Havekunst anvendes T. ikke i saa stor
Udstrækning, men er dog ofte nødvendige og anbefalelige,
hvor man omkring en Bygning vil frembringe et
Anlæg, som harmonerer med denne og samtidig
danner en god Kontrast til de omliggende
landskabeligt behandlede Arealer. T. begrænses af en
Mur eller en Jordskraaning. Selv lave T. er ofte
af udmærket Virkning.
E. G.
</chapter>

<chapter name="Tetragonia">
<b>Tetragonia</b> se <sp>Nyzeelandsk Spinat</sp>.
</chapter>

<chapter name="Tetragonolobus">
<b>Tetragonolobus</b> se <sp>Aspargesært</sp>.
</chapter>

<chapter name="Tetranema">
<b>Tetranema</b> (Scrophulariaceæ), Varmhusplante. <sp>T.
mexicanum</sp> Benth., Meksiko, ovale, glatte
Blade i en Roset, rødviolette Blomster i en 10 cm
høj Klase; Juli-Oktbr. <sp>Kultur:</sp> Formeres ved
Frø, der saas paa varm Bænk; den plantes i to
Dele Blad-, en Del Markjord og Grus i smaa Potter
og stilles tæt under Glasset i en Temperatur paa
12-15° C. Den er en god Stueplante.
M. H.
</chapter>

<chapter name="Tetranychus">
<b>Tetranychus</b> se <sp>Spindemider</sp>.
</chapter>

<chapter name="Teucrium">
<b>Teucrium</b> (Labiatæ), Kortlæbe; urteagtige
Planter, de her anførte er fleraarige og urteagtige.
<sp>T. aureum</sp> Schreb., Sydeuropa, 10 cm. Hele
Planten tæthaaret, hvidfiltet, Blomsterne gule; Juli.
<sp>T. Chamædrys</sp> L., Europa, 20-30 cm. Bladene
aflange, Blomsterne røde; Sommer. <sp>T.
montanum</sp> L., Europa; 10-20 cm. Bladene
linie-lancetformede, Blomsterne bleggule; Juli. <sp>Kultur:</sp>
T. formeres ved Frøudsæd eller ved Deling. T.
Chamædrys kan anvendes til Indfatning, de andre
plantes bedst paa Stenhøj.
A. L.
</chapter>

<chapter name="Thalia">
<b>Thalia</b> (Marantaceæ), Sumpplante. <sp>T.
dealbata</sp> Fras., Nordamerika, 1-1,50 m høj Plante
med store ægformede, langstilkede Blade, de
lysviolette Blomster er samlede i en grenet Top,
Blomsterstanden er hvidpudret; Juli-Aug.
<sp>Kultur:</sp> T. formeres ved Frøudsæd eller Deling om
Foraaret og plantes i Potter i en Blanding af
Bladjord, Markjord og groft Sand. Potterne
nedsænkes nogle faa cm i Bassinet i Koldhus- eller
Varmhus-Akvariet; T. kan ogsaa udplantes paa
lavt Vand i Friland om Sommeren. Overvintres tørt
og frostfrit.
A. L.
</chapter>

<chapter name="Thalictrum">
<b>Thalictrum</b> (Ranunculaceæ), Frøstjerne.
Fleraarige, urteagtige Planter med dobbelt eller
tredobbelt finnede Blade, Bægerbladene farvede, oftest
smaa, Kronbladene mangler, Støvdragerne talrige,
iøjnefaldende. <sp>T. alpinum</sp> L. Europa, 8-10 cm.
Løvet glinsende mørkegrønt. Blomsterne grønlige.
Juli. <sp>T. aquilegifolium</sp> L., Europa, c.
1,50 m. Blomsterne bleglilla, hos atropurpureum
violetrøde; Juni. <sp>T. Delavayi</sp> Franch., Kina,
1,50 m. Bægerbladene ret store hos denne Art,
violette; Juli. <sp>T. glaucum</sp> Desf., Sydeuropa,
1,80 m; hele Planten blaadugget, Blomsterne
svovlgule i en stor, tæt Top; Sommer. <sp>T. minus</sp> L.,
Europa, Danmark, 0,25-1 m. Blomsterne hvidgule,
Formem <sp>adiantifolium</sp> har meget fint delte
Blade, som er anvendelige i Binderiet. <sp>T.
tuberosum</sp> L., Sydeuropa, 25 cm. Blomsterne hvide;
Juni. T. er gode Rabatplanter, nogle (alpinum,
tuberosum) kan ogsaa finde Anvendelse paa Stenhøjen.
<sp>Kultur:</sp> Det er nøjsomme Planter, som tager til
Takke med enhver nogenlunde god Jord.
Formeres ved Frø eller Deling.
A. L.

T. er fortrinlige Stauder for Norges nordlige
Egne.
N—k.
</chapter>

<chapter name="Theophrasta">
<b>Theophrasta</b> (Myrsinaceæ), Varmhusplante. <sp>T.
Jussieui</sp> Hook., Sydamerika, en høj, statelig
Plante, den slanke Stamme bærer i Spidsen en stor
Samling af glinsende, læderagtige, lancetformede,
40 cm lange Blade, der er bølgede og stærkt
takkede i Randen. I Midten af disse sidder de talrige,
store, klokkeformede, hvidlige Blomster
klaseformet samlede. <sp>T. longifolia</sp> Jacq. (Clavija
ornata D. Don.), Sydamerika, har samme Habitus,
men de smukke, orangefarvede, vellugtende
Blomster fremkommer i lange, hængende Klaser paa
den bladløse Del af Stænglen. <sp>T. macrophylla</sp>
Lk. (Clavija m. Miq.), Brasilien, Antillerne; de
store, i Randen bølgede Blade opnaar en Længde
af 60-80 cm. <sp>T. imperialis</sp> Lind.
(Chrysophyllum imperiale Benth.), har et lignende Ydre,
men hører til en anden Familie, Sapotaceæ.
Bladene sidder mere spredte opad Stammen, Blomsterne
fremkommer ogsaa her paa den bladløse Del af
samme, men er ubetydelige, gulgrønne, i smaa,
kvastformede Stande. <sp>Kultur:</sp> De formeres alle
ved Stiklinger, idet Toppen afskæres af de ældre
Eksemplarer og deles i Stykker, som der er Blade
til; de stikkes paa Varmebed (20-25° C.), ofte kan
de staa et helt Aar uden at danne et Skud;
fordrer en let, nærende Jord med hyppige
Omplantninger og en fri, lys Plads.
M. H.

<img>Theophrasta macrophylla.</img>
</chapter>

<chapter name="Thermopsis">
<b>Thermopsis</b> (Papilionaceæ), Staude. <sp>T.
fabacea</sp> D. C., Kamtschatka, har opret, c. 80 cm høj
Vækst, trekoblede Blade, gule, oprette Klaser i
Maj-Juni. <sp>T. lanceolata</sp> R. Br., Sibirien,
Kamtschatka, c. 1 m høj. Vidtkrybende Rodstok,
smallere Smaablade, smukkere gule, oprette,
længere og tættere Klaser, end foregaaende, i
Maj-Juni. Plantes paa en blandet Rabat. <sp>Kultur:</sp>
Formeres ved Deling og Frø og dyrkes i en porøs,
ikke for svær Jord.
G. B.
</chapter>

<chapter name="Thladiantha">
<b>Thladiantha</b> (Cucurbitaceæ). <sp>T. dubia</sp> Bunge,
Nordkina, fleraarig klatrende Plante, anvendelig til
Espaliering ved Vægge, Gitre o. l. Steder; indtil
4 m høj; de aflange, mørkegrønne Frugter
antager ved Modningen en smuk, mørkerød Farve.
<sp>Kultur:</sp> Formeres ved Frøudsæd og ved Knolde.
Frøet saas i April i varm Bænk eller Potte; de
opkomne Planter plantes hver i sin Potte og holdes
stadig under Glas, indtil de i Maj vænnes til
Luften og gradvis afhærdes; de udplantes i første
Halvdel af Juni.
L. F.

T. er fuldkommen haardfør i Norge. I Landets
sydlige Egne er den især at anbefale til Dækning
af Mure o. s. v., der vender mod Nord, ved hvilke
den trives udmærket.
N—k.
</chapter>

<chapter name="Thomasia">
<b>Thomasia</b> se <sp>Okulationsmyg</sp>.
</chapter>

<chapter name="Thomasslagge">
<b>Thomasslagge</b> se <sp>Kunstgødning</sp>.
</chapter>

<img>Thrinax argentea.</img>
<chapter name="Thrinax">
<b>Thrinax</b> (Palmaceæ), Varmhuspalmer med for det
meste lave Stammer, som dækkes af filtede
Bladrester. Bladene er dels runde og vifteformede,
dels haanddelte. Denne Slægt indbefatter flere
elegante og i Varmhus meget taknemmelige Palmer,
hvis Kultur ingen Vanskeligheder bereder. Som
de smukkeste Arter kan fremhæves: <sp>T.
argentea</sp> Lodd., Vestindien. <sp>T. radiata</sp> Lodd. (T.
elegans), Trinidad, en meget graciøs Palme, især
som ung, som ældre er den vanskelig at skelne
fra T. parviflora. <sp>T. excelsa</sp> Griseb., Jamaica.
<sp>T. parviflora</sp> Sw., Antillerne. <sp>Kultur</sp> se
Palmer.
M. H.
</chapter>

<chapter name="Thrips">
<b>Thrips,</b> »Koleraflue«, blåsfotingar (s.)
(Physopoda) er yderst smaa Insekter, der som fuldvoksne
mestendels er sorte eller brune og som har to Par,
i Kanterne langfrynsede, meget smalle Vinger;
disse ses næppe, naar de ligger sammenfoldede over
den lange smalle Krops Ryg. Dyrene har
Munddele, som kan sønderstikke Bladvævet og deraf
udsuge flydende Næring samt konsumere
Bladgrøntkorn og andre smaa Partikler. Udviklingen er
ufuldstændig. Larverne minder noget om de
fuldvoksne, men er gulagtige eller røde. Thrips
forekommer i det Fri mest paa Græsser og fremkalder
paa disse saakaldte Hvidaks. Blandt Skadedyrene
i Haven maa nævnes <sp>Pærethripsen</sp>
(Tæniothrips inconsequens Uzel = Euthrips pyri Dan.),
som i Norge hist og her i Mængde angriber de
unge Pæreskud i Foraar og Forsommer, samt
Ærtethripsen (Kakothrips [Physopus] robusta Uzel),
der flere Steder i de nordiske Lande er et svært
Skadedyr paa Ærter (se Ærtethrips). I Væksthuse
forekommer et Par Arter, Parthenothrips dracænæ
Heeg med mørkplettede Vinger og Heliothrips
hæmorrhoidalis Bouché, yderst almindeligt. De
optræder paa allehaande Prydplanter, særlig i
Varmhusene, og trives maaske især godt paa Palmer
og andre tykbladede Vækster. Ved deres
Sugninger bliver Bladgrøntvævet skadet, den grønne
Farve gaar over i gulgraat, og hvis Dyrene længe
faar Lov at blive uforstyrrede, visner de angrebne
Blade. I Nikotin har man et fortræffeligt Middel
mod disse Thrips i Huse. Den ovennævnte
Pærethrips bekæmpes ogsaa ved Sprøjtning med
Nikotinpræparat (1/1000).
A. T.

<img>Thrips (forstørret).</img>
</chapter>

<chapter name="Thuja">
<b>Thuja</b> (Cupressaceæ), Livstræ, haardføre
Naaletræer. <sp>T. gigantea</sp> Nutt., vestlige
Nordamerika. I sin Hjemstavn kan den blive et
kæmpemæssigt Træ. Hos os hører den til de aller
smukkeste Naaletræer og forefindes ogsaa her i
prægtige Eksemplarer af mindst indtil 14 m Højde.
Dens Form er paafaldende smuk, letbygget, slank
Pyramideform med Grene lige fra Jordoverfladen.
Dens lange, slanke Aarsskud er beklædte med
tiltrykte, men langspidsede Naale, og dens
naalebeklædte flade Smaagrene er paa Oversiden stærkt
glinsende, friskgrønne, paa Undersiden blaagrønne.
Planten beholder sin friskgrønne Farve uforandret
om Vinteren, hvad der ikke er Tilfældet med T.
occidentalis og mange af dennes Varieteter, som
om Vinteren og især om Foraaret antager en
kedelig skidenbrun Farve. Varieteten <sp>T. g.
aurescens</sp> er en udmærket Varietet, lavere af
Vækst med udpræget lysegul Farve. <sp>T. g.
atrovirens</sp> af særlig smuk, mørkegrøn, glinsende
Farve. <sp>T. occidentalis</sp> L., Nordamerika. I
sin Hjemstavn et mellemhøjt eller højt Træ. Hos
os almindelig plantet og kan hist og her ses som
anselige, stammede Træer af mindst indtil 17 m
Højde, men oftest ses den som høje eller meget
høje, mere eller mindre slankt pyramideformede
eller stumpt kegleformede, bredere Buske med
Grene lige fra Jordoverfladen. Blandt dens talrige
dyrkede Varieteter findes der mange meget
værdifulde Prydplanter, og Variationen er særdeles stor.
Der findes, hvad Størrelse angaar, alle
Overgangsformer indtil ganske lave Dværgformer, og en
tilsvarende Variation gør sig gældende i Henseende
til Form, fra søjleformede og slankt
pyramideformede gennem mange Overgange til halvkugle-
eller kugleformede. Ogsaa Farven kan variere
stærkt, mere eller mindre mørkegrøn, friskgrøn
eller gulgrøn indtil de udpræget gulfarvede eller
gulbrogede Varieteter, der som altid hos
Naaletræerne viser de stærkeste Farver om Foraaret og
Forsommeren, da det er de yngste Skuddele, der
er stærkest farvede. <sp>T. o. albospica</sp>, lav med
hvidgule Skudspidser. T. o. aureo-spicata,
kraftig, pyramidal Vækst med bronzegule
Skudspidser. <sp>T. o. Bodmeri</sp>, tæt Dværgform med
ejendommelig korte, tykke, til Dels firkantede,
krumbøjede unge Skud. <sp>T. o. Boothii</sp>, lav og
tæt, rundbygget. <sp>T. o. Buchononii</sp> udmærker
sig ved sin lette Grenbygning. <sp>T. o. compacta</sp>,
mellemhøj og tæt, bred pyramideformet,
mørkegrøn. <sp>T. o. Columbia</sp>, en kraftig og høj,
velbygget Varietet med hvide Skudspidser. <sp>T. o.
cristata</sp>, mellemhøj, af aaben, uregelmæssig Vækst
med ejendommelige, brede, kamagtig forgrenede
Smaagrene. <sp>T. o. Ellwangeriana</sp>, en
Ungdomsform (se Chamæcyparis) eller snarere en
Overgangsform mellem Ungdomsformen og den
normale Plante. Ejendommelig ved foruden normale,
skælformede, flade Naale ogsaa at have
udstaaende, sylformede Naale, paa Smaagrene for sig
selv eller blandede med de normale Naale. Den er
tætforgrenet, lav eller mellemhøj og bred af Vækst.
<sp>T. o. fastigiata nova</sp>, smal og regelmæssig,
høj, slank Søjleform. <sp>T. o. globosa</sp>, lav og
tæt, kugleformet. <sp>T. o. Hørsholmii</sp>,
friskgrøn, af smuk, kugleformet Vækst. <sp>T. o. lutea</sp>,
mellemhøj eller høj, rank Vækst og udpræget
lysegul Farve. <sp>T. o. lutea nana</sp>, Dværgform af
grønliggul Farve. <sp>T. o. recurva nana</sp>,
kugleformet Dværgform med noget krumbøjede
Smaagrene. <sp>T. o. Riversii</sp>, mellemhøj og tæt,
regelmæssig bred pyramideformet og af guliggrøn
Farve. <sp>T. o. Rosenthalii</sp>, glinsende,
mørkegrøn og tætforgrenet af regelmæssig, temmelig
slank Pyramide- eller Søjleform. <sp>T. o. Spæthii</sp>,
ejendommelig Dværgform, der har to Slags Skud,
dels lange, uforgrenede og firkantede med
fireradetstillede, skælformede Naale og dels korte Skud med
lange, sylformede, udstaaende Naale. <sp>T. o.
Versmannii</sp>, lavere, slank og smal Søjleform. <sp>T. o.
Vervæneana</sp>, letbygget, bred Pyramideform
af bronzegul Farve. <sp>T. o. Wareana</sp> (T.
Wareana hort.), en udmærket mellemhøj eller høj,
almindelig plantet Varietet af regelmæssig, bred,
fast og tætbygget, afstumpet Pyramideform med
temmelig brede, stærkt fladtrykte, frisk- men
matgrønne Smaagrene. <sp>T. o. W. aurea</sp>,
lavtvoksende, pyramideformet af udpræget gul Farve. <sp>T.
orientalis</sp> se Biota. <sp>T. Standishi</sp> i Carr.,
Japan. I sin Hjemstavn et meget højt Træ. Hos
os forefindes der af denne ret anselige Eksemplarer
af bred, noget uregelmæssig Pyramideform og
med en gullig grøn Farvetone.
A. B.

<sp>Anvendelse:</sp> Thuja occidentalis med dens
Varieteter hører til de mest anvendelige
Naaletræer til Havebrug, dels begrundet ved deres
Haardførhed, Størrelse og Form, og dels fordi de
er uden særlig Vanskelighed med Hensyn til
Jordbund, Kultur og senere Behandling. Hovedarten
kan anvendes, som nævnt for højtvoksende
Chamæcyparis, og er tillige særdeles brugbar til
Masseplantning i Coniferægrupper bestaaende af
Planter med tilsvarende Størrelse og tillige som
Mellemplantning ved finere Arter, i sidste Tilfælde for
at skærme disse i Ungdommen og fremhjælpe deres
Vækst, ved hvilken Benyttelse den efterhaanden
indskæres for at give Plads og senere ganske
fjernes. Den er velegnet til Dækning af mindre,
uskønne Bygninger, Plankeværker o. s. v., og den
er ganske fortrinlig til klippet Hæk i Anlæg, paa
Gravsteder o. l. og ligeledes i klippet Tilstand som
Ramme eller Dække omkring Pladser i kulturelle
og andre Øjemed. Den Omstændighed, at dens
Rødder ikke gaar saa langt, og at den ikke i sit
Næringsforbrug er saa graadig som mange Løvtræer,
giver den i mange Tilfælde et yderligere Fortrin
til dette Brug. Frit udplantet, eller dog saaledes,
at den ikke paavirkes af Omgivelserne, bygger den
sig velformet pyramidal, men faar tillige sin
mest uskønne Vinterfarve og største Rigdom af
Kogler, som i vissen Tilstand yderligere vansirer
og gør den uskikket til saadant Brug. Plantet
i Halvskygge bygger den sig lidt bredere, faar
færre Kogler og bevarer bedre sin friskgrønne
Farve. Varieteterne anvendes under Hensyn til
deres Vækst og Farve, og alle i Forening danner
de et fast, konstant Materiale for blandede
Grupper og som Forgrund i højere Bestand. Paa
udsat Plads kan de efter Størrelse, Form og de givne
Forhold være at foretrække til fritstaaende. Af de
ovenfor nævnte har T. o. Columbia og paa en lun
Plads den konstant gule lutea, høj Vækst, og kan
Anvendes imellem højtvoksende Chamæcyparis. De
bredpyramidale Vervæneana, Riversii, compacta og
Wareana og den lidt lavere og bredere
Ellwangeriana er fortrinlige til Gruppering blandt andre
mellemhøje Planter. Den mere rundtbyggede
Hoveyi bliver lavere og har Forgrening fra Grunden,
hvorfor den lider af Snetryk; Boothii er en stor
Kugleform; globosa er som denne, men mindre;
fastigiata er høj og slank og i Lighed med Taxus
b. fastigiata, som den langt overgaar i
Haardførhed, anvendelig i regelmæssige Anlæg, paa
Gravsteder o. l. Den mørkegrønne Rosenthalii kan
anvendes paa lignende Maade, men bliver lidt
lavere og bredere. Vesmannii, som i Habitus
nærmest ligner Chamæcyp. Laws. erecta viridis, kan
benyttes som de to foregaaende, og er ved Vækst
og Størrelse en af de smukkeste til Pottedekoration.
Hørsholmii og recurva nana kan anvendes i
umiddelbar Forgrund og paa Stenhøje; Wareana aurea,
som bliver større, kan anvendes paa lignende
Maade, men kræver mørktfarvede Omgivelser.
Buchononii er afvigende ved sin lette Struktur.
Bodmeri, og den endnu mere ejendommelige og
interessante Spæthii, bør anvendes i Forgrund, og
sidstnævnte især paa Stenhøje, saaledes at de
umiddelbart kan iagttages. Albospica overgaas i
alle Henseender af Columbia. Cristata er ikke
egentlig smuk skønt aparte, og afvinder kun
ringe Interesse. T. gigantea er dekorativ ved
Vækst og Farve, den er en fortrinlig Højdeplante
mellem andre T. og den er velegnet til
Sammenstilling med høje Chamæcyparis og, naar den
plantes partivis, med endnu højere Bestand; ligeledes
er den en af de smukkeste T. til fritstaaende, en
eller flere samlede. Som nævnt holder den sig
frisk grøn om Vinteren, men faar sædvanlig smaa
udgaaede, ved afstikkende brun Farve vansirende
Grenpartier, som maa fjernes om Foraaret. Dens
nævnte smukke Varieteter kræver lidt beskyttet
Plads. T. Standishii, kunstig formeret, som den
findes hos os, bygger den sig uregelmæssig og
bliver kun smuk, naar den fra Ungdommen holdes
i Form ved Beskæring. <sp>Kultur:</sp> T. formeres
alle ved indført Frø, for saa vidt saadant kan
faas, occidentalis og gigantea dog ogsaa undertiden
ved hjemmeavlet Frø. Det saas om Foraaret i let,
sandblandet Jord og dækkes tyndt med fint Grus
i Rammer eller ganske i det fri, hvor saavel Frøet
indtil Spiringen, som efter denne de unge Planter,
holdes jævnt fugtige og permanent skyggede til
henad Eftersommeren. Første og anden Vinter
dækkes de med Granris el. l., optages om Foraaret
som toaarige, studses paa Roden og prikles i
Rækker paa 1,20 m brede Bede, i let Jord, paa lun
Plads, hvor de skygges med Ris, til de er komne
godt i Vækst. Det er ogsaa rigtigst at dække dem
den paafølgende Vinter, da de ellers undertiden faar
Skade ved at hæves af Frosten og derefter
udtørres af den skarpe, østlige Foraarsvind. Efter 2-3
Aars Vækst optages de sidst i Aug. eller om
Foraaret, studses paa Roden, sorteres og plantes efter
Størrelse i forøget Afstand, saa de kan udvikle sig
frit, og saaledes fortsættes for at give dem en
smuk, fastbygget Vækst og efter Størrelse fornøden
Rodklump. Ovenstaaende gælder for occidentalis.
Ved Frøplanter af T. gigantea maa anvendes mere
Omhu i de første Aar, da de som unge lettere tager
Skade af Kulden, og naar de mister Topskuddet,
skyder de fra Rodhalsen ny, saftige Skud, som er
endnu vanskeligere at faa modnede til at modstaa
Vinteren. Har Stammen opnaaet at faa fast
modent Træ, fryser Topskuddet ikke bort, og
Planten er fuldt haardfør. Varieteterne af T.
occidentalis og af T. gigantea, samt i Almindelighed
T. Standishii, formeres ved Stiklinger eller ved
Sidepodning som nævnt under Chamæcyparis. De
kan ogsaa stikkes i Rammer paa Friland, naar de
overvintres saa godt som frostfrit. Til Stiklinger
maa kun benyttes unge, friske og ikke gamle,
afstumpede Skud, som kun uvilligt fæster Rod.
Indtil dette har fundet Sted, maa de have saa rigeligt
Lys og Luft som de uden Rod kan taale, da de
ellers let faar Skimmel og dør. De kan alle
formeres ved Stiklinger, men vokser ulige villigt.
Til de villigste og tillige bedst egnede for denne
Formeringsmaade hører aureo-soicata,
Ellwangeriana, Columbia, Hoveyi, Hørsholmii, Versmannii,
globosa, Buchononii o. s. v. De svagtvoksende og
de størrer Former, som har korte Skud, formeres
lettest ved Podning, og denne giver overhovedet
hurtigst Resultat og sædvanlig stærkere Vækst
under Opdrættet. De stærktvoksende og større
Former podes paa T. occidentalis, de mindre paa
Dværgunderlag, for at de kan bevare deres
Karakter. Undtagelsesvis kan Former med Forgrening
fra Grunden, som Hørsholmii, Hoveyi, globosa og
Versmannii formeres ved Deling i yngre Alder
eller ved Aflægning. Aflæggerne optages om
Foraaret, indplantes i Rammer og skygges, indtil de
er komne i Vækst. T. taaler delvis Foryngelse
ved Indskæring af større Grene, især naar der
over Snittet bevares friske Smaagrene til at lede
Saftløbet. Den taaler stærk Klipning, og T.
occidentalis kan derfor med samme Lethed og med
samme Resultat holdes som større eller mindre
Hæk. Indskæring af Hovedgrene foretages i det
tidlige Foraar, Klipning i Almindelighed derimod
kort efter Midsommer. Efter Forberedelse ved
Omgravning, som nævnt under Chamæcyparis, taaler
de Omplantning i ret betydelig Størrelse, men
Omplantning i senere Alder medfører, navnlig hos T.
occidentalis saavel som hos flere Varieteter, en
forøget Ansættelse af Kogler, og for at fremskynde
Dannelsen af ny, friske Skud og derigennem et
bedre Udseende, bør saavel Koglerne som de af
disse udtærede Smaagrene fjernes, naar Planterne
er komne i Vækst paa ny. Foruden efter
Omplantning kan en lignende Indstudsning af
Smaagrenene ofte være gavnlig under Opdrættet og
senere for at opfriske Udseendet, eller for at
regulere Væksten, og er i sidste Tilfælde absolut
nødvendig for T. Standishii, som med for
Haanden værende, vegetativt formerede Planter, ofte
bygger sig saa uregelmæssig, at de ellers næppe
vil finde Anvendelse, og, om end i mindre Grad,
kan noget lignende være nødvendigt hos T.
gigantea og Varieteter, saavel under Opdrættet som
senere efter Fjernelse af udgaaede Grenpartier.
Naar undtages svær Lerjord, trives T. i saa godt
som enhver Jord, endogsaa paa stærkt sandet Bund,
naar denne blot har fornøden Fugtighed, og der
med Aars Mellemrum tilføres dem Næring, f. Eks.
ved Nedgravning af Gødning omkring dem om
Efteraaret. T. taaler velgødet Jord, og bliver ulige
frodigere og smukkere, naar den staar i en saadan.
Haardførhed og Vokseplads er omtalt foran.
J. B.

T. gigantea holder sig paa lune Voksesteder ved
Kristianiafjorden; længere mod Syd trives den især
godt, dog ikke i Indlandet. T. occidentalis kan
holde sig helt op til Stenkjær; Varieteterne i
Reglen dog kun i Landets mildeste Egne. T. plicata
synes lige saa haardfør som foregaaende Art.
N—k.
</chapter>

<chapter name="Thujopsis">
<b>Thujopsis</b> (Cupressaceæ), haardføre Naaletræer.
<sp>T. dolabrata</sp> Sieb. & Zucc., Japan; i sin
Hjemstavn et mægtigt Træ. Hos os paa gunstig
Vokseplads en særdeles smuk, høj og bred og anselig,
pyramideformet Busk af Habitus som en Thuja med
ligesom hos denne flade, men meget bredere, unge
Grene og Skud med ligeledes større, taglagte,
skælformede, friskgrønne, glinsende Naale.
Smaagrenenes Underflade graahvidt spraglede. <sp>T. d. nana</sp>
(T. lætevirens Lindl.) er en Dværgform af bred,
udbredt, flad Form og i alle Dele, Smaagrene og
Naale, mindre end Arten. Den er af glinsende,
friskgrøn Farve og i det hele taget haardfør og
værdifuld.
A. B.

<sp>Anvendelse:</sp> T. dolabrata er efter sin
Størrelse et af vore smukkeste og mest karakteristiske
Naaletræer, som trods fordringsløs Farve
uvilkaarlig afvinder Interesse, hvad enten den staar i
blandede Grupper eller, som den fortjener, frit
udplantet paa fremskudt iøjnefaldende Plads.
Varieteten nana er ved sin lycopodieagtige Naalebygning
og Farve en lige saa interessant som smuk og
taknemmelig Forgrunds- og Stenhøjsplante.
<sp>Kultur:</sp> T. formeres ved indført Frø, men lettest
og let ved Stiklinger, som hvad enten disse
bestaar af oprette Skud eller Sidegrene, uden
Besvær bringes til at danne Planter med regelbygget
Vækst. Stikningen foregaar i Aug. i Kasser, som
nævnt for Chamæcyparis m. fl. Roddannelsen sker
ofte saa hurtig, at de smaa Planter den følgende
Forsommer kan udplantes i Rammer paa Friland.
Sker Roddannelsen først ud paa Foraaret eller i
Sommerens Løb, maa de helst enten omplantes i
Kasser til frostfri Overvintring eller vente med
Omplantning, til de det følgende Foraar kan
udplantes i Rammer. Allerede ved første Plantning
studses de paa Roden, og efter to Aars Vækst
optages de om Foraaret, studses atter og plantes
paa Friland i let Jord paa beskyttet Plads, hvor
de dækkes med Ris, som kan give Skygge og
bryde Vinden, til de er komne godt i Vækst.
Fremdeles omplantes de efter Studsning paa Roden,
i Begyndelsen med to, senere med højst tre Aars
Mellemrum, og gives stedse forøget Plads, saa de
kan udvikle sig aldeles frit. Under Opdrættet faar
de ofte forholdsvis stærk og vægtig Grenbygning,
saa de vælter til Siden, i saa Tilfælde opbindes de
til faste Stokke, og Sidegrenene indskæres,
hvorved man ikke alene regulerer Formen, men
fremhjælper Topskuddets Vækst. Varieteten formeres
og behandles som Hovedarten, men da den vokser
mere langsomt og ikke er saa ømtaalig for
Rodbeskæring og Omplantning, behøver denne ikke at
ske indenfor saa bestemt Tidsfrist. Derimod
kræver den mere Omhu med Indskæring og
Opbinding, og trods det bruger den mange Aar til
Dannelse af Topskud med regelbygget Vækst. T.
er uden Vanskelighed med Hensyn til Jordbund,
naar denne blot er dybt bearbejdet, har rigelig
Næring og ikke er tør eller stærk lerholdig. Den
trives i fuld Sol, men bliver bedst paa en Plads,
som er brudt for Vinden og har lidt Halvskygge.
Trods dens i kraftig Udvikling tykke, saftiggrønne
Hovedskud, der giver den Udseende af altid at
være i lige stærk Vækst, er den fuldt haardfør i
stærk Vinterkulde, hvorimod den har vist at
kunne tage Skade, naar der efter en mild Vinter
med tidligt Foraar indtræder sildig, streng
Foraarsfrost. Det er nærmest de yngre Planter, som lider
herunder, og disse maa derfor i et saadant Tilfælde
beskyttes.
J. B.

T. holder sig godt og bliver smuk i de sydlige
Kystegne i Norge.
N—k.
</chapter>

<chapter name="Thunbergia">
<b>Thunbergia</b> (Acanthaceæ). Af de vigtigste Arter
til Varmhus kan nævnes: <sp>T. coccinea</sp> Wall.
(Hexacentris c.), Ostindien, med orangerøde
Blomster. <sp>T. erecta</sp> Anders. (Meyenia e.),
Vestafrika, mørkviolette Blomster med hvidt Svælg.
Varieteten <sp>alba</sp>, ren hvid. <sp>T. grandiflora</sp>
Roxb., Bengalen, lyseblaa Blomster, med Varietet
<sp>albiflora</sp> med hvide Blomster. <sp>T.
laurifolia</sp> Lindl. (T. Harrisii Hook.), Ostindien, med
blaa Blomster, og som den smukkeste <sp>T.
mysorensis</sp> Anders. (Hexacentris m.), Ostindien, med
højt klatrende Stængler og hængende Klaser af
store, uregelmæssig klokkeformede Blomster i
Vintertiden eller Forsommeren, gule, overgaaende i
purpurrødt. <sp>Kultur:</sp> Formeres af Frø eller ved
Stiklinger paa god Undervarme. De kræver for at
naa deres rette Udvikling og Skønhed fri
Udplantning i et større Varmhus, med rigelig
Vokseplads opad Søjler eller Espalier, en nærende, porøs,
med Sand og Kalkgrus tilsat Jord. Vandes og
sprøjtes rigeligt i Væksttiden og skæres stærkt
ind efter Blomstringen.
M. H.

<sp>Thunbergia for Friland og
Koldhus</sp>. <sp>T. alata</sp> Bojes., enaarig, i Koldhus
fleraarig, Slyngplante fra sydøstlig Afrika, med æg-,
ved Grunden hjerteformede Blade og vingede
Stængler; Blomsterne gule, tragtformede med
sortviolet Svælg; af Varieteterne er <sp>aurantiaca</sp>
(orangegul) den smukkeste, <sp>albiflora</sp> er hvid
med mørkt Svælg, medens <sp>Bakeri</sp> er renhvid.
T. er en fortrinlig Slyngplante, som ikke noksom
kan anbefales at dyrkes paa Friland til Dækning
af Stammer, Espalier o. l. Man dyrker den ogsaa
som fleraarig i Væksthus, men enaarig Kultur
bør foretrækkes. <sp>Kultur:</sp> T. formeres ved Frø,
som saas i Marts i Skaale, senere pottes de unge
Planter i Smaapotter, for sluttelig efter endt
Afhærdning at udplantes paa Bestemmelsesstedet, en
solrig Plads med kalkholdig, let Jord.
Edv. B.

<img>Thunbergia alata.</img>
</chapter>

<chapter name="Thunia">
<b>Thunia</b> (Orchidaceæ). Ofte epifytisk voksende
Jordorchidéer fra Nordindien og Birma, nær
beslægtede med Phajus, men med Hensyn til
Kultur vidt forskellig fra disse. Bulberne meterhøje,
smalle, runde, toaarige. Bladene lancetformede,
affaldende, Blomsterne dekorative, i Topklaser fra
Aarsbulben. Sommerblomstrende. De oftest
dyrkede er <sp>T. alba</sp> Rchb. f., Blomsterne hvide med
fem Purpurstriber i Læben. <sp>T. Marshalliana</sp>
Rchb. f., Blomsterne rent hvide med dybt
orangegul Plet og violette Striber paa Læben. <sp>T.
Veitchiana</sp> (T. Marshalliana X T. Bensoniæ).
Blomsterne hvide med svagt purpur Striber og
orangegul Læbe. <sp>Anvendelse:</sp> Pragtfulde
Dekorationsplanter i Varmhus. De afskaarne Blomster,
som er ret ømtaalige, holder sig alligevel
temmelig længe i Vand. <sp>Kultur:</sp> I Urtepotter i
humusrig Blanding af Bøgeløvjord og Hvidmos. De
vandes rigeligt i Vækstperioden og holdes
samtidigt i høj Varme, men flyttes til koldere Hus
(10° C.) efter Blomstringen for at hvile. Naar
Bladene er faldne af, holdes de om Vinteren aldeles
tørre. Se videre Orchidékultur.
Ax. Hzn.

<img>Thunia Marshalliana.</img>
</chapter>

<chapter name="Thymus">
<b>Thymus</b> (Labiatæ), Timian. Lave, urteagtige
eller svagt træagtige Planter, der danner tætte
Tuer eller Puder; Bladene smaa, modsatte;
Blomsterne røde. <sp>T. Chamædrys</sp> L., Europa,
Danmark, og <sp>T. Serpyllum</sp> L., Europa, Danmark.
Af den sidste findes Varieteterne <sp>citriodorus
fol. aureo-marg.</sp> med gulrandede og
<sp>citriodorus fol. argenteis</sp> med hvidbrogede Blade
samt <sp>var. lanuginosus</sp> med tæthaarede
Blade. <sp>Kultur:</sp> T. formeres ved Deling og
Stikning, de plantes paa Stenhøj; de brogetbladede
Varieteter anvendes ogsaa til Tæppebede, til dette
Formaal behandles Stiklingerne som andre kolde
Tæppebedsplanter.
A. L.
</chapter>

<chapter name="Thyrsacanthus">
<b>Thyrsacanthus</b> (Acanthaceæ), Varmhus eller
halvvarmt Hus. Den smukkeste Art er <sp>T. rutilans</sp>
Planch., tropisk Amerika, en vinterblomstrende
Plante med kraftig, opret Vækst og meget
ejendommelig Blomstring, idet de karminrøde Blomster,
der udgaar fra de øverste Bladhjørner, i lange,
traadformede Klaser hænger ned, undertiden
nedenfor Potterne, saa disse maa stilles op paa et højere
Underlag under Blomstringen. <sp>Kultur:</sp>
Formeres let ved Stiklinger, trives bedst i overvejende
Bladjord, ved moderat Vanding og Skygning mod
stærk Sol.
M. H.
</chapter>

<chapter name="Tiarella">
<b>Tiarella</b> (Saxifragaceæ). <sp>T. cordifolia</sp> L.,
Nordamerika; 15-25 cm. Bladene er hjerteformede,
lappede, noget haarede; Blomsterne er smaa, hvide
i Klase; Forsommer. <sp>Kultur:</sp> Den plantes paa
Stenhøj i muldet, jævn fugtig Jord. Formeres ved
Deling.
A. L.

<img>Tiarella cordifolia.</img>
</chapter>

<chapter name="Tibast">
<b>Tibast</b> (s.) se <sp>Daphne Mezereum</sp>.
</chapter>

<chapter name="Tidløs">
<b>Tidløs</b> se <sp>Colchicum</sp>.
</chapter>

<chapter name="Tidsskrifter">
<b>Tidsskrifter</b> se <sp>Foreninger</sp> og
<sp>Tidsskrifter</sp>.
</chapter>

<chapter name="Tigridia">
<b>Tigridia</b> (Iridaceæ), Tigerblomst, Løgvækster.
<sp>T. Pavonia</sp> Ker. (Ferraria Pavonia L.), Meksiko,
har sværdformede Blade og i Aug.-Septbr. et
30-40 cm højt, opret Blomsterskaft med 1-4, 10-12
cm brede, prægtige Blomster, hos hvilke de tre
ydre, større Blosterblade er skarlagenrøde og gule,
de tre indre, mindre Blosterblade gule og
purpurrødt marmorerede og tigrede. Af Varieteter kan
nævnes: <sp>T. P. albiflora</sp> med hvide, i Midten
karminrøde Blomster, <sp>T. P. conchiflora</sp> med
gule og purpurplettede Blomster og <sp>T. P.
grandiflora</sp> med særlig store Blomster. T.
anvendes i Grupper og til brede Indfatninger, hver
Blomst varer kun een Dag, men ved tæt Plantning
kan man dog faa en smuk Blomsterflor i 1 1/2-2
Maaneder. Kan ogsaa dyrkes i Potte. <sp>Kultur:</sp>
Formeringen sker ved Frø og bedre ved Løgyngel.
Løgene plantes i Maj paa et solrigt Sted med 15
cm indbyrdes Afstand, 5-8 cm dybt, i let,
humusrig, nærende Jord og behandles i øvrigt paa samme
Maade som Gladiolus gandavensis. Ved
Pottekultur behandles T. ligesom kapske Løgværkster.
G. B.
</chapter>

<chapter name="Tilbagesætningssnit">
<b>Tilbagesætningssnit</b> kaldes det, naar man
skærer et ældre Grenparti bort umiddelbart over en
ung Sidegren eller en Kvist. Det anvendes, naar
Knuden i Enden af Formtræers Ledegrene bliver
for tyk, naar Espaliertræer bliver for høje, naar
Frugtbuskes Grene bliver for gamle o. s. v. Ved
Foryngelse af gamle Træer er det ligeledes ofte T.,
man anvender.
J. J.
</chapter>

<chapter name="Tilia">
<b>Tilia</b> (Tiliaceæ), Lind, haardføre Træer. <sp>T.
americana</sp> L. (T. glabra Vent.), Nordamerika.
Højt Træ med højtbygget og bred Krone og med
meget store, mørkegrønne, paa Undersiden
lys-blaaliggrønne, skæve Blade. <sp>T. euchlora</sp> C. Koch
(T. dasystyla Loud., T. corinthiaca Bose),
Krimlind, Kaukasus, Orienten, Krim, muligvis en
Bastard. Et højt Træ, hvoraf der næppe endnu
findes meget store Eksemplarer her i Landet, med
bred, pyramideformet Krone. En af de smukkeste
T. paa Grund af det smukke, store, noget
læderagtige, stærkt glinsende, mørkegrønne Løv og gule
Kviste. Den blomstrer sidst i Juli eller først i Aug.
med stærkt vellugtende Blomster. <sp>T.
heterophylla</sp> Vent., Nordamerika. Et højt Træ med
bred, pyramideformet Krone og store eller meget
store, skæve, mørkegrønne, paa Undersiden
hvidfiltede Blade. Under T. h. hører rimeligvis de
under Navn af <sp>T. begoniæfolia</sp> og <sp>T.
macrophylla</sp> dyrkede, meget storbladede Former. <sp>T.
mandschurica</sp> Rupr., Mantschuriet,
mellemhøjt eller højt Træ med meget store, paa
Undersiden hvidgraa, Blade. <sp>T. parvifolia</sp> Ehrh.
(T. cordata Mill., T. ulmifolia Scop.), Smaabladet
Lind, Mellem- og Nordeuropa, ogsaa almindelig
vildtvoksende hos os. Et højt Træ med højtbygget,
bred Krone og forholdsvis smaa Blade. <sp>T.
petiolaris</sp> D. C. (T. alba Ait., T. americana pendula
hort.), Sydøsteuropa. Et højt Træ med højtbygget,
afrundet og bred Krone og overhængende Grene.
En af de smukkeste af de dyrkede Lindearter paa
Grund af dens høje, smukke Vækst, dens
langstilkede, rundagtig hjerteformede, glinsende
mørkegrønne, paa Undersiden hvidgraa Blade og dens
stærkt vellugtende Blomster, der sædvanligvis
springer ud i sidste Halvdel af Aug. <sp>T. p.
spectabilis</sp> (T. alba spectabilis, T. spectabilis)
antages at være en Bastard mellem T. p. og T.
americana. Den er af kraftig, bred, overhængende
Vækst og har meget store, mørkegrønne, paa
Undersiden blaaliggrønne Blade. <sp>T.
platyphyllos</sp> Scop. (T. grandifolia Ehrh.), Storbladet Lind,
Mellem- og Sydeuropa, ogsaa vildtvoksende eller
forvildet i Danmark. Et meget almindelig plantet,
højt Træ med højtbygget, i yngre Alder
regelmæssig bred, pyramideformet Krone. Dens vellugtende
Blomster udfolder sig omkring Midten af Juli. Af
dens talrige Varieteter skal nævnes: T. p.
aspleniifolia (T. p. filicifolia), et svagtvoksende lille Træ
med pyramideformet Krone og med Blade, der er
Smaa, stærkt og uregelmæssigt omformede og
indskaarne, ligesom lasede. Ejendommelig, men ikke
smuk. <sp>T. p. aurea</sp> (T. Handsworthii aurea) med
gul Bark paa de unge Kviste. <sp>T. p. corallina</sp>
(T. Handsworthii rubra med skinnende rød Bark
paa de unge Kviste. <sp>T. p. vitifolia</sp> med
Bladene indskaarne, svagt trelappede. <sp>T. pubescens</sp>
Ait., Nordamerika. Et mellemhøjt Træ med meget
store, skæve, mørkegrønne Blade. <sp>T.
tomentosa</sp> Moench., Sølvlind, Sydøsteuropa, Lilleasien.
Et højt Træ med højtbygget og meget bred, rund,
hvælvet Krone. En af de smukkeste Linde paa
Grund af dens statelige bredkronede Vækst, dens
store, rundagtige, paa Oversiden mørkegrønne, paa
Undersiden hvidgraa Blade. Den blomstrer
sædvanlig i sidste Halvdel af Aug. <sp>T. vulgaris</sp>
Hayne. (T. intermedia D. C., T. europæa Sm., T.
hollandica hort.), Almindelig Lind, Mellem- og
Nordeuropa. Et højt Træ med højtbygget,
pyramideformet Krone. Dens vellugtende Blomster
udfolder sig sædvanligvis i sidste Halvdel af Juli,
nogle Dage senere end hos Storbladet Lind. Den er
den hos os fra gammel Tid saavel som nu
almindeligst plantede Art.
A. B.

<sp>Anvendelse:</sp> Bevarede gamle Træer og
Alléer bærer Vidne om, at T. allerede i Fortiden var
Yndlingstræ ved Veje og ved Indkørsler til
Gaarde, Borge o. s. v., og hyppigt blev benyttet, hvor
man paa fremtrædende Plads vilde skabe en smuk,
ved Vækst og Løvfylde høj, pompøs Plantning, og
skønt Indførsel og Fremkomst af ny Træarter, har
T. hidtil hævdet sin Plads som første Rangs Træ
i de nævnte Øjemed. I hin Tid benyttede man til
Alléer o. l. almindeligst T. parvifolia, som er den
mest haardføre og med Hensyn til Jordbund mest
taknemmelige nu derimod anvendes mere den i
Vækst og Løv større og tillige hurtigere voksende
T. platyphyllos, som saa vidt Erfaring rækker,
kommer parvifolia nærmest, hvad de nævnte
Egenskaber angaar. Den smuktfarvede, men noget mindre,
T. euchlora, er et velegnet Træ til Allé paa ikke
alt for udsat Plads. T. pl. aurea er ved sin
sluttede Vækst og gule Grene ikke alene velegnet til
og dekorativ i mindre Alléer, men ogsaa i
Vinterlandskab, særlig naar den ses fra Syd i Forbindelse
med Planter, som har mørk Farvetone eller
forskelligfarvet Bark. Ligeledes er den velegnet til
at staa frit, en eller flere samlede, og den er den
mest brugbare i Smaahaver. I ren landskabelig
Henseende er T. ved sin bløde og elegante
Kronbygning fortrinsvis egnet til løststillet og
afrundende Gruppering i Have og Park, og navnlig de
storbladede T. pubescens, begoniæfolia og spectabilis,
den hængende T. petiolaris og den hvidbladede T.
tomentosa til at staa ganske frit paa en Plads, som
er brudt for Vinden, og hvor de kan udvikle deres
fulde, storladne Skønhed, og deres
Ejendommeligheder iagttages. De to sidstnævnte hvidbladede
Arter plantes rettest i Forbindelse med mørk- eller
rødbladede som Blodbøg, eller med Acer
Pseudoplatanus fol. purp., hvis Blade har rød Underside og
sammen med T. tomentosa giver afvekslende
Farvespil i Blæst. Den lille T. pl. aspleniifolia maa
kunne ses paa ganske nært Hold. T. mandschurica
har hidtil ikke her vist sig saa slor i Løvet som
flere andre dels ovenfor nævnte og dels ikke her
nævnte amerikanske Arter eller Varieteter, men
derimod mere langsom og treven eller rettere
nærmest utrivelig i Vækst. T. pravifolia og T.
platyphyllos er begge fortrinlige til Hæk, klippede
Alléer og til Lysthuse, men parvifolia er at
foretrække paa Grund af sin finere og rigeligere
Grenbygning og mindre langstrakte Vækst. Af den
modsatte Grund er i vort Klima platyphyllos bedre
egnet til Produktion af den i Havebruget tidligere
almindeligt benyttede Lindebast (se Bast). Veddet
af disse, saavel som af de andre T., har Værdi til
Træskærerarbejde, Spunse o. l., hvortil kræves blødt
Træ. Skønt T. er en af de bedst egnede Træarter
til ved Sammenbinding af Grene at skabe
overdækkede Lysthuse, er dens Anvendelse paa denne Maade
desuagtet forkastelig, idet den derved forøgede
Vækst og Grenbygning paa Lysthusets øvre Del
i samme Grad medfører Udelukkelse af Luft og Lys
fra den nedre, og før eller senere Nøgenhed netop
paa det Sted, hvor der for Hyggelighedens Skyld
i et Lysthus nødvendigvis maa være Dække og
Læ. Kun hvor dette opnaas ved anden umiddelbart
omgivende Plantning, er Undtagelse forsvarlig.
<sp>Kultur:</sp> T. formeres ved Frø, som af T.
parvifolia, til Dels ogsaa af T. pl. undtagelsesvis kan
avles her i Landet, men Spireevnen er altid
usikker, og indført Frø er derfor nødvendigt af disse,
saavel som af de fremmede Arter. Frøet bredsaas
og bør saas straks om Efteraaret, eller rettere
indslaas et Aar i Grus og saas næste Efteraar i
næringsrig, letmuldet, varm Jord paa beskyttet Plads.
Det trykkes fast i Jorden efter Udsæden og
dækkes let med sandblandet Muld eller med Grus,
hvorved ikke alene Gennembruddet af de store
Frøblade lettes, men Dæklaget falder tillige bedre
sammen omkring de unge Planter, som derved
mindre udsættes for Udtørring. Efter Spiringen er
en Overbrusning desuagtet gavnlig for at fæstne
Jorden omkring Planterne, og ligeledes er det
gavnligt under Spiringen, og indtil Planterne har
skiftet Blade, at give dem et let Skyggedække af
Ris, som bekvemt anbringes ved at nedstikke dem
i Frøbedets Sydside. Under Hensyn til Størrelse
optages Planterne som en- eller toaarige om
Foraaret, sorteres efter Størrelse, studses stærkt paa
Roden og prikles, de store i 5, de mindre i 7
Rækker paa 1,20 m brede Bede, i letmuldet,
nærende, ikke tør Jord. Herfra optages de efter
Størrelse og Udvikling efter 2-3 Aars Vækst, enten
om Efteraaret og indslaas, eller om Foraaret,
sorteres efter Størrelse, studses paa Rødderne, stærkt
paa de tykke, mindre paa de finere, og plantes i
Rækker med Afstand efter Formaal — til Brug
som buskformede med 60-80 cm., til Opdræt af
Allétræer, hvortil vælges de kraftigste Planter, med
0,80-1 m imellem Rækkerne og 50 cm Afstand
imellem Planterne. Undertrykte og mindre Planter
udskoles til Viderekultur. Paa de Planter, som er
bestemte til Allétræer, afskæres aflerede ved denne
Plantning de stærkere Sidegrene, som udgaar
nederst paa Stammen, og andre overflødige
indstudses, medens Smaagrenene lades urørte. Naar T.
staar i sluttet Parti og passes med retledende
Beskæring, behøver de almindelige Arter som Regel
ingen Opbinding, idet en stærk, rettende Bøjning
af Hovedskuddet kort før Vækstens Begyndelse om
Foraaret seædvanlig gør samme Nytte. Derimod er
det nødvendigt, at de passes omhyggeligt med
Sporebeskæring paa Sidegrenene, for at bygge
Stammen, som under Opdrættet altid bør være kendelig
tykkest fra neden, aftagende mod Spidsen, indtil
den har faaet tilstrækkelig Fasthed og Styrke, og
efterhaanden som dette opnaas, fjernes Sporerne
med et glat Snit tæt paa Stammen. Til Benyttelse
som saadanne anvendes ikke saa stærke Sidegrene,
som kan fremkalde Knæ paa Stammen, forstyrre
eller mislede Hovedvæksten og ved Fjernelsen
efterlade store Snitsaar. Kronen bygges enten med
eller uden Bibeholdelse af Hovedskuddet, i sidste
Tilfælde med tilsvarende stærk Indskæring af dens
Sidegrene under Formdannelsen, en
Fremgangsmaade, som vel kan nødvendiggøres ved
kulturmæssig Tiltrækning af Træer med aldeles ensartet
Størrelse og Form, men ved Bevarelsen af
Topskuddet og Retledelse af Kronen derefter, faar
man ikke alene de naturligste men tillige de
smukkeste Træer, saavel til Alléer som til Brug i
landskabelig Henseende. Ved successiv Udtagelse af
Planter i et Kulturstykke, bør dette saa vidt
muligt ske som en Slags Udtynding, saaledes at de
tilbageblivende stedse faar mere Plads til Udvikling.
Ved Tiltrækning af Træer udover god
Allétræsstørrelse giver man nogle af de tilbageblevne Træer en
Omplantning med samtidig Indskæring af
Rødderne og, for Formens Skyld, eventuelt af Toppen,
samt efter bestemte Formaal fornøden Afstand.
Ovenstaaende gælder nærmest for parvifol. og pl.,
der tillige begge kan formeres ved Aflægning og
undtagelsesvis ved Stiklinger og ved Rodskud fra
ældre med Grenvækst fra Rodhalsen forsynede
Træer, om end paa disse Maader mere besværligt
og ikke med saa godt Resultat i den fremtidige
Udvikling. De fremmede Arter formeres ved Frø,
som ovenfor nævnt, for saa vidt Frø kan faas, men
ellers ligesom Varieteterne ved Aflægning eller
ved Okulation paa T. parvifol. og navnlig paa T.
pl., men sikrest og bedst ved Podning paa
sidstnævnte i Hus, som nævnt for Acer og Fagus.
T. euchlora er en af de villigste i Formering
saavel ved Aflægning som ved Okulation, i sidste
Tilfælde maaske for en Del paa Grund af dens
mindre Knopper. De øvrige, for saa vidt de ikke kan
faas ved Frøudsæd, og navnlig de storbladede
spectabilis, pubescens, mandschurica, begoniæfolia og
andre lignende, bør rettest have et paa naturlig
Maade frembragt Underlag og podes ved Stammens
Grund for eventuelt at undgaa ikke alene Synet
af uensartet Udvikling ved Podningsstedet højt paa
Stammen, men eventuelt ogsaa for at undgaa Synet
af den blotte Sammenvoksning, som trods
Ligelighed i Udvikling af Underlag og Art, har vist sig
hos T. at kunne være synlig paa indtil
hundredaarige Træer. For at fremskynde Resultatet af T.
mandschurica og Varieteten T. pl. aspleniifolia, bør
disse dog helst forædles i Stamhøjde. T. trives bedst
i kraftig, dybmuldet Jord, som ikke mangler
Fugtighed og har Beskyttelse imod stærke, kolde
Vinde. Paa saadan Plads vokser den frodigt og
let, i Ungdommen noget pyramidalt, faar
friskfarvet, fyldigt Løv og langstrakte, i senere Alder
bredt horisontale, forneden hos T. parvifol. endog
ofte fuldstændig hængende Grene, hvorimod den
paa kold Plads, med mager eller tør Bund, faar et
fortrykt Udseende med kendelig svagere Vækst
og mindre Løv, alt i samme Grad som de nævnte
Forhold er til Stede, og overhovedet kan under
saadanne Forhold kun anvendes T. parvifol. Af
større Løvtræer taaler T. Omplantning i senest
Alder og i betydeligst Størrelse, særlig efter
Forberedelse ved Omgravning, som nævnt ved
Chamæcyparis den taaler Klipning, stærk Indskæring,
endog Kapning af hele Toppen, hvorved man
ganske kan forynge den og forny dens Form, og efter
Fældning skyder den villigt fra Stubben ny,
kraftige Skud. <sp>Sygdomme:</sp> Honningdug se
Bladlus, Branddug og Lindekræft.
J. B.
</chapter>

<chapter name="Tillandsia">
<b>Tillandsia</b> (Bromeliaceæ) (Vriesia). Denne Slægt
indbefatter en Del Arter i Sydbrasilien og de
sydlige Egne af Nordamerika, hvor de optræder som
epifytiske Planter paa Træstammer og Klipper,
sjældnere jordvoksende. Naar der her i Leksikonet
skelnes mellem Tillandsia og Vriesia, saa er det
mere af praktisk-gartneriske Grunde end rent
botaniske. De to Slægter staar hinanden saa nær, at
de oftest slaas sammen. I habituel Henseende er
der større Forskel. T. har meget smalle,
helrandede Blade, V. brede og ofte tegnede med
karakteristiske Tværbaand. T. har større, mere
fremtrædende Blomster end V., hvor de er smaa og
oftest gule, skjulte af de farvede Dækblade. <sp>T.
Lindenii</sp> E. Moor., Sydbrasilien, smalle,
olivengrønne, paa Undersiden rødaarede Blade,
Blomsterskaftet noget længere end Bladene; Blomsterne
himmelblaa, med hvid Stjerne, fremkommer
enkeltvis fra Hjørnerne af de taglagte Dækblade. <sp>T. L.
Regeliana</sp>, en ny Varietet, meget smalle Blade
og ejendommelig brede, fladt taglagte Dækblade,
der bliver smukt rosenrøde ved Blomstringstiden,
smukke gentianblaa Blomster. <sp>T. L. tricolor</sp>,
Meksiko, har brunviolette Blomster med hvide
Spidser; Dækbladene, der ved Blomstringstiden
bliver rosa, staar i to tætte Rækker. <sp>T. Zahnii</sp>
hort. Veitch., Kolumbien, har bredere, saftgrønne
Blade med stærkt rødligt Skær og røde
Længdeaarer, 18-25 cm høj Stængel med røde Blade og
guldgule Dækblade og Blomster; meget smuk og
dekorativ, men hører mere korrekt ind under
Slægten Caraguata. Mange ny Kulturformer er i nyere
Tid tiltrukne ved Krydsning mellem forskellige
Arter. <sp>Kultur:</sp> Formeres ved Rodskud eller
tiltrækkes af Frø; trives godt ved almindelig
Varmhuskultur, men kræver stærkt Dræn i Potterne og
meget let og porøs Jordblanding: Lyngjord eller
endnu bedre Bregnefibre (Polypodiumrod), rigelig
blandet med Trækul og Grus. De har kun en
meget ringe Roddannelse og maa vandes sparsomt om
Vinteren.
M. H.
</chapter>

<chapter name="Tiltrækning af Frugttræer i Planteskolen">
<b>Tiltrækning af Frugttræer</b> <sp>i Planteskolen</sp>.
Jorden, hvori man skal udplante Grundstammer,
maa i Forvejen være omhyggelig tilberedt. Helst
skal Jorden Aaret før Udplantningen finder Sted
være brakket eller være dyrket med f. Eks. en
Rodfrugtafgrøde, som tillader Renholdelse af
Jorden. Forinden Efteraarspløjningen foretages, maa
Jorden grundigt gødes, og paa denne Konto maa
der ikke spares. Hvor man kun anvender
Staldgødning, vil det være nødvendigt at tilføre ret
store Mængder, indtil 50 Læs pr. ha. Som Regel
foretrækker man i de senere Aar at anvende noget
mindre Staldgødning og for Resten benytte
Kunstgødning — ja enkelte Planteskoler er allerede
praktisk talt gaaet over til helt at anvende
Kunstgødning, som frembyder mange Fordele og i hvert Fald
er langt mere ensartet i Næringsindhold end
Staldgødningen, som jo ofte er af højst tvivlsom
Sammensætning, hvad Næringsindholdet angaar.
Jorden bør behandles i en Dybde af helst 40-50 cm
enten ved Reolpløjning eller — hvor man er bange
for at faa for megen raa Undergrund op — ved at
man med en Grubber løsner Undergrunden i
Furerne efter Ploven. Man undgaar ogsaa ved denne
Jordbehandling at faa Gødningen nedbragt i for
stor Dybde.

Udplantning af Grundstammer kan finde Sted
saavel Efteraar som Foraar. I de fleste Tilfælde
foretrækker man tidligt Foraar til Udplantning,
da Jorden oftest, navnlig paa stiv Jord er for vaad
og ubekvem om Efteraaret. Grundstammerne
bliver inden Udplantningen omhyggeligt afpudsede,
idet man indstudser alle større Rødder samt i
Reglen c. Halvdelen af Toppen med Saks; i
Planteskolerne er dette oftest Aften- og Vinterarbejde.
Ved Udplantning sørger man for at plante i lange,
lige Rækker, som sparer Arbejde og Ødelæggelse af
Planterne ved Vendingen med Heste under
Rensningen. Afstanden, man planter med, er lidt
forskellig. Den bedste Afstand er c. 100 cm mellem
Rækkerne og 40 cm mellem Planterne i Rækken.
Disse Afstande kan maaske for Dværg- og
Espaliertræers Vedkommende indskrænkes lidt, og adskillige
Steder gaar man ned til 80 cm mellem Rækkerne
og 30-85 i Rækkerne, men det lønner sig ikke,
da man paa disse Afstande oftest faar et mindre
Antal 1ste Klasses salgbare Træer pr. Arealenhed,
end ved den først angivne Afstand. Plantningen
foregaar sædvanligvis efter Spade, under større
Forhold paa let Jord efter Traktor (se d. Art.). Paa
særlig bekvem og let Jord kan man plante efter en
Rillespade, men paa stiv Jord foretrækker man at
grave Hul til hver enkelt Plante. Det er en
Hovedbetingelse for et godt Resultat, at Planterne
trædes meget fast efter Plantningen. Man bør plante
stenfrugtede Stammer først, da især Kirsebær
kommer meget tidligt i Vækst om Foraaret. Efter
Plantningen løsner man Jorden mellem Rækkerne
med en Radrenser, og Pasningen indskrænker sig
indtil Okulationstiden til Løs- og Renholdelse af
Jorden. Okulationen (se Forædling) paabegyndes i
Slutningen af Juli og foretages i Reglen i følgende
Rækkefølge: Kirsebær, St. Julien Doucin, Kvæde,
Mirabeller, Pærer, Æbler. Mange Steder er
man for øvrigt baade her og i andre Lande gaaet
bort fra at okulere navnlig Kirsebær, men ogsaa
Blommer, da disse ofte uden egentlig paaviselig
Grund slaar fejl ved Okulationen; særlig for
Kirsebær er det ofte Tilfældet, at Øjet ikke vil bryde
frem om Foraaret, selv om det er ganske frisk.
Man foretrøkker da for disse Vinterpodning i
Febr.-Marts, som ikke alene synes mere sikker, men
ogsaa synes at give mere ensartede Træer.
Abrikoser og Fersken okuleres paa St. Julien og
tiltrækkes her i Landet kun som Espaliertræer.
Mirabeller bør ikke anvendes som Underlag, da
navnlig Fersken er tilbøjelig til at standse i Væksten
paa et tidligt Stadium paa denne Grundstamme. I
Mellemeuropa benyttes ofte Frøstammer af Fersken
og Abrikoser som Underlag for disse Træer.
Podning lykkes ikke paa Friland hos os og Okulationen
mislykkes ofte mer eller mindre. For at beskytte
Øjet mod de stærke Temperatursvingninger bruger
man i Reglen at ombinde Okulationsstedet med
Pergamentpapir i Januar og lade dette sidde til
Slutningen April; Papiret fastbindes kun foroven, for
ikke at udelukke Luften helt. I Løbet af Vinteren
eller Foraaret efterses Okulanterne, og man
nedskærer disse til 25-30 cm over Forædlingsstedet.
I Febr. Marts foretages Podning af alle fejlslagne
Okulanter. I Sommerens Løb opbindes Okulanterne
enten til Tonkinstokke (hvilket altid er
nødvendigt for Podningernes Vedkommende) eller til den
Del af Grundstammerne, man har ladet blive
tilbage ved Nedskæringen. Den første Opbinding sker
saa snart de unge Skud er nogle faa cm lange,
dels for at faa dem saa lodret op som muligt af
Hensyn til de unge Træers Udseende, og for at
de ikke i stærk Blæst eller ved Radrensningen
skal knække; samtidig fjernes alle Vildskud. Man
faar de rankeste og bedste Træer, hvis man vil
ofre Stokke til alle Okulanterne. Pasningen i
Sommerens Løb indskrænker sig til Tilbinding og
Renholdelse. Om Efteraaret fjernes Stokken, og
man afskærer Støbbene med en stærk og skarp
Kniv med et skraat Snit op mod Okulantens Basis.
I Løbet af det følgende Foraar nedskæres de
etaarige Træer i den ønskede Stammehøjde til de
forskellige Former og Formaal (se videre under
Frugttræformers Tildannelse og senere Beskæring
samt Artiklerne: Grundstammer og Planteskole.
V. J.
</chapter>

<chapter name="Timian">
<b>Timian,</b> Thymus vulgaris L. (Labiatæ). Fleraarig
Køkkenurt, der hører til Krydderurterne og har
hjemme i Sydeuropa, men er fuldstændig haardfør
hos os. Planten bruges ogsaa i Medicinen paa Grund
af dens ætheriske Olie. <sp>Kultur:</sp> Frøet saas sidst
i April i 5-6 Rækker paa 1,20 m Bede eller i
fortløbende Rækker og dækkes meget let.
Udtynding til c. 10 cm. Stænglerne kan afskæres om
Efteraaret og tørres eller bruges fra Bedene.
Kulturen kan drives enten som en- eller fleraarig. Om
T. som Prydplante, se Thymus.
J. J. H.

<sp>Timian til Frøavl</sp>. Fleraarig; giver ikke
Frø i første Sommer. Ingen Krydsningsfarer.
Ynder let, grus- og kalkholdig Jord i jævn god
Gødningskraft; tør og fri Vokseplads. Jorden maa
være findelt og ren, og navnlig fri for alt
fleraarigt Ukrudt, som særlig i første Sommer
vanskeligt lader sig fjerne uden at skade de spæde
Planter. Bredsaas derfor oftest paa Bed først-midt
i Maj med Udplantning sidst i Juli-først i Aug.
enten paa Bede med 5-6 Rækker og 30 cm
Afstand eller i fortløbende Rækker med 35-40 cm
Afstand og 15 cm mellem Planterne. Der kan
sættes 3-4 Planter hvert Sted. 100 gr Frø medgaar
ved Bredsaaning til 40-50 m<sup>2</sup> og giver Planter
nok til Udplantning paa 1/4 ha, og ved
Rækkesaaning til 5-600 m eller 1 kg til 1 ha. Dækkes
kun med et ganske tyndt Jordlag ved at rives
let ned, klappes og trykkes fast, vandes og
skygges til efter Spiringen. Rækkesaaning paa
Blivestedet lykkes ofte mindre godt. Om Sommeren
omhyggelig Rensning og Jordløsning. Frøet kan
høstes, naar Planterne midt-sidst i Juli bliver
brungule og de nederste Frø brune og faste, selv om
Blomstringen endnu ikke er helt endt. Det meget
fine Frø falder meget let ud, hvorfor der lægges
Frøsejl tæt langs Rækken, og Toppen bøjes
varsomt ind herover og skæres af med en skarp Kniv,
eller klippes af med en Uldsaks lige under de
nederste Frøkapsler. Eftervejres i god Træk paa
Frøsejl i 10-12 Dage og plejltærskes i varm og
gennemsolet Tilstand. Renses med Sigte og
Drøftetrug. Efter Afhøstningen renses og løsnes Jorden,
og i kommende Aar gives Superfosfat og Kaligødning
sidst paa Vinteren og Salpeter i det tidlige
Foraar. Med god Pleje kan Stykket holde sig i
4-5 Aar eller længere. 100 gr = 4-500.000 Frø;
Spireevnen holder i 2-3 Aar og spirer i Løbet af
12-15 Døgn med c. 75 pCt. Skadedyr eller
Sygdomme hjemsøger ikke T. og Avlen er ret sikker
og kan være lønnende, naar blot Frøspild undgaas;
der kan høstes 250 kg pr. ha eller mere.
H. G—m.

<sp>Timian</sp>. <sp>Anvendelse</sp>. Se Krydderurter.
</chapter>

<chapter name="Tindved">
<b>Tindved</b> (n.) se <sp>Hippophaë</sp>.
</chapter>

<chapter name="Tithonia">
<b>Tithonia</b> (Compositæ). <sp>T. tagetiflora</sp> Desf.,
Meksiko, enaarig Sommervækst, anvendelig til
Plantning paa Rabatter; indtil 1,50 m høj; orange
eller safrangule Blomster i Septbr.-Oktbr.
<sp>Kultur:</sp> T. kræver for at kunne udvikle sig godt
et meget gunstigt Voksested og mere Varme, end
vort Klima i Almindelighed kan byde den. Frøet
saas i Marts-April i varm Bænk eller Potte; de
opkomne Planter prikles og plantes senere i hver
sin Potte og behandles paa samme Maade som
andre Udplantningsplanter, indtil de først i Juni
kan udplantes.
 L. F.
</chapter>

<chapter name="Tjernsrose">
<b>Tjernsrose</b> (n.) se <sp>Nymphæa</sp>.
</chapter>

<chapter name="Tjærekartonskiver">
<b>Tjærekartonskiver</b> se <sp>Kaalfluen</sp>.
</chapter>

<chapter name="Tjørn">
<b>Tjørn</b> se <sp>Cratægus</sp>.
</chapter>

<chapter name="Tjørnens Hvidsværmer">
<b>Tjørnens Hvidsværmer,</b> hagtornsfjärilen (s.)
(Aporia cratægi L.) er en stor, ensfarvet hvid
Dagsommerfugl, hvis Larve lever paa forskellige Slags
Løvtræer, stundom ogsaa paa Frugttræer. Larverne
udklækkes om Eftersommeren og overvintrer som
smaa kolonivis i smaa Boer, tilberedt af nogle
sammenvævede Blade. Disse Boer, der bliver
omtrent saa store som en Valnød, bliver siddende paa
Træerne Vinteren over og kan let fjernes ved
Træernes Beskæring om Foraaret. Larverne, som er
stærkt laadne, kommer frem ved Løvspring og
æder siden Bladene paa de Grene, der sidder
nærmest ved Boerne. Den fuldvoksne Larve bliver c. 3
em lang og er paa Ryggen rødbrun samt overalt
kort- og tæthaaret.
A. T.
</chapter>

<chapter name="Tjørnerust">
<b>Tjørnerust</b> (Gymnosporangium clavariæforme)
optræder paa Blade og Grene af Hvidtjørn og
frembringer fortykkede, gulrøde Pletter. Aarsskuddene
kan knække over sidst paa Sommeren efter Angreb
af T., naar denne optræder som en tyk Ring rundt
om Kvistene. T. bekæmpes let og sikkert ved
Udryddelse af dens anden Værtplante, Almindelig Ene,
i Tjørnenes nærmeste Omgivelser.
F. K. R.
</chapter>

<chapter name="Tobaksavl">
<b>Tobaksavl.</b> De almindeligt dyrkede Tobaksorter
falder under to Hovedarter eller Artsgrupper, som
indbyrdes ikke befrugtes. 1. <sp>Bondetobak</sp>,
Nicotiana rustica, i den ældre Litteratur hyppigt
betegnet Brasiltobak, har gulgrønne, korte,
krukkeformede Blomsterkroner og runde Frøkapsler,
stilkede Blade og forholdsvis store Frø (0,3-0,4 gr. pr.
1000). Den færdige T. af denne Art giver ved
Branden en karakteristisk, undertiden stærkt
fremtrædende vammel sødlig Lugt. Forskellige Sorter
Bonde-T. dyrkes lidt i Danmark, Tyskland og
Middelhavslandene. Her i Landet er to Sorter
almindelige: en tidlig og smaabladet Sort med glatte Blade
og stærkt forgrenet Blomsterstand, Ammerforter T.,
og en sildig storbladet Form med buklede Blade
og stærkt sammentrængt Blomsterstand, der
almindeligt, med et Navn, som tilhører en anden
Sort, betegnes Maryland T. — 2. <sp>Virginsk T.</sp>
eller Spidsbladet T. Nicotiana tabacum og
Storbladet T. N. macrophylla, ogsaa kaldet
Ungarsk T. eller Maryland T. Virginsk T. og
Storbladet T. krydsbefrugtes let, og det beror i
adskillige Tilfælde paa et Skøn, om en Sort skal
henregnes til den ene eller den anden af disse
Arter. Begge har rosenrød til hvid Blomsterkrone,
langt Kronrør og spidse Frøkapsler med ganske
smaa Frø (c. 0,1 gr pr. 1000). Hos begge er de
nedre Blade forholdsvis brede og butte, de øvre,
nærmere Blomsterstanden, navnlig hos Virginsk T.
smallere og spidsere. Hos denne sidste er
Bladene desuden nedløbende og danner ved Grunden
en spids Vinkel med Stænglen, ligesom Bladets
Sideribber danner spidse Vinkler med Hovedribben.
Storbladet T. har bredt ægformede, siddende Blade,
tilsidst tilbagebøjede i Forhold til Stænglen og
Sideribberne er næsten vinkelrette paa Hovedribben,
Disse to Arter, og navnlig den første, omfatter et
Utal af Sorter, der oftest har geografiske
Stednavne. Paa Fredericiaegnen er under Navn af
Spidstobak gennem en Aarrække dyrket lidt
Virginsk T.

T.planten behøver Sommervarme for at give et
godt Udbytte og en god Kvalitet, kold Jord og
regnfuldt Vejr er uheldigt for Dyrkningen. Vel
drænet, lettere, lermuldet Jord med Mergelunderlag
i god Kultur og gammel Gødningskraft, er den

<img>Fig. 1. Storbladet ungarsk Tobak, tidligt og dybt »koppet«.</img>
bedste Tobaksjord. Og navnlig Virginsk T.
kræver gode Læforhold. Underlæ tilvejebringes med
Solsikke eller Majs. Jorden gives en omhyggelig
Efteraarspløjning og 2 eller 3 Foraarspløjninger med
fornøden mellemliggende Harvning og Tromling,
saaledes at den kan være porøs og bekvem til
Udplantning i 1. Uge af Juni. — <sp>Gødskning:</sp> Et
stort Indhold af Kali i Bladene øver en gavnlig
Indflydelse paa T.s Kvalitet og Brand, medens et
stort Klorindhold ødelægger Kvaliteten, giver
daarlig Brand, sort og fedtet Aske. Hertil maa der
tages Hensyn ved Valget og Udbringelsen af
Gødningsmidler. Staldgødning og Ajle givet sammen
dækker T.s Gødningsbehov og bidrager til at gøre
Jorden bekvem. Der anvendes f. Eks. pr. ha
60-70 Læs Staldgødning udbragt Efteraar og 20-30
Læs Ajle udbragt senest ved 1. Foraarspløjning.
Benyttes kun Kunstgødning, bør der gives 3-4 hkg
svovlsur Kali eller 40 pCt. Kaligødning og 2 hkg
Superfosfat om Efteraaret samt 4 hkg.
Norgesalpeter om Foraaret. — <sp>Saaning og Pleje</sp>
under Væksten: Bonde-T. kan saas paa Friland paa
et vel tillavet Havebed omkr. Midten af April.
Til Beplantning af 1/2 ha udsaas efter gammel
Regning c. 75 gr Frø paa c. 12 m<sup>2</sup>. Frøet udblødes
helst i lunkent Vand og ophænges nogle Døgn til
Forspiring i Stuevarme, det bredsaas blandet med
Sand og dækkes med et ganske tyndt Lag Jord.
Bedet maa beskyttes mod Nattekulde med
Halmmaatter el. lign. og udtyndes, om Bestanden bliver
for tæt. Omkring 1. Juni skal Planterne, der maa
være kraftige, 8-10 cm høje, være færdige til
Udplantning. Planterne sættes med 60 cm
Rækkeafstand og 50 cm mellem Planterne i Rækken; der
medgaar herefter 16-17.000 Planter til 1/2 ha.

Virginsk T., som har finere Frø med en
langsommere Udvikling, saas i Varmebed under Glas
omkring 1. April og omprikles c. 1 Maaned
senere til et beskyttet Bed, saa Planterne kan være
kraftige og vel udhærdede til Udplantning omkr.
1. Juni. Det er her praktisk at gøre en større
Afstand mellem hver 4 Rækker, saaledes at man
senere kan færdes i Tobaksmarken uden at
afbrække eller beskadige Bladene. Plantningen maa
ikke foretages i Regnvejr, eller naar Jorden er
saa vaad, at den lader sig træde sammen under
Arbejdet. Der plantes helst sidst paa Dagen, om
fornødent i vandede Plantehuller. Medens
Planterne er smaa kan der renses med Hestehakke
mellem Rækkerne og haandhakkes i Rækkerne.
Det er af største Vigtighed, at første Hakning
foretages straks efter Plantningen og at Jorden
holdes løs omkring Planterne indtil de dækker
Jorden. Efter hvert Regnskyl maa der derfor
hakkes igen, saa snart Jorden falder for Redskaberne.
Væksten er langsom i de første 4-6 Uger, men
derefter meget hurtig. Blomsterstanden afbrækkes,
Planten »koppes«, saa snart Blomsterknopperne er
fri af de øverste Blade og før Stænglen bliver
sej, i Reglen omkr. Midten af August. Efter et
Par Ugers Forløb bør nye Sideskud afbrækkes
(geisses) og efter en à to Uger kan Tobakken
høstes. Kopning og Geisning bør foretages om
Eftermiddagen i varmt Vejr, naar Bladene er
bløde og bøjelige, da der ellers let ødelægges mange
Blade under Arbejdet. Ved tæt Plantning, svag
Gødskning, sen og høj Kopning bliver T.
forholdsvis let og tør og omvendt ved stor Planteafstand,
stærk Gødskning og dyb Kopning faar man en
svær og fed, men oftest tungt brændende T. (sml.
Fig. 1). Den sildige Bondetobak undlader man ofte
helt at koppe.

<sp>Høstning</sp>. Bladene modnes ikke samtidig,
men de nedre (ældste) vil være overmodne og
begynde at gulne, før de øvre er fuldt tjenlige. Det
er dog med den forholdsvis ringe Højde,
Tobaksplanten opnaar her i Landet, upraktisk at
høste Bladene ad flere Gange, idet man vanskelig
kan bryde og samle de nederste Blade paa
Planterne uden i stort Omfang at beskadige og
ødelægge de øverste; alle Blade høstes derfor
samtidig i Løbet af September Maaned og før
Nattefrost kan befrygtes. Ved Høsten deles Bladene i
to eller bedre tre Sorteringer. De midterste og
bedste Blade danner den første og største Sortering,
medens de sandede og plettede Grundblade og de
smaa og vel grønne Topblade holdes hver for sig.
Bladene afbrydes tæt ved Stænglen ved et lille
Tryk nedad — og det er af Vigtighed, at de er
fuldstændig tørre ved Plukningen — og aflægges
i smaa Dynger. I Løbet af nogle Timer midt paa
Dagen vil de begynde at blive bløde, saa de med
Forsigtighed kan samles og bringes i Lade eller
til Arbejdsstedet uden at lide Overlast. Med dertil
indrettede lange Tobaksnaale sys de nu paa Traade
og hænges til Tørring (Fig. 2). En saadan Traad
Tobak gøres 1 1/2 til 2 m lang efter Tørrehusets
Indretning. Den langstilkede Bondetobak gaar det
an at sætte forholdsvis tæt paa Traaden, dog
aldrig fast sammen, men Virginsk T. bør sættes
med en Afstand af omtrent en Bladstilks Tykkelse
mellem Bladene, og det er gavnligt ved
Paasyningen afvekslende at vende Bladene med Oversiden
og Undersiden frem, Bladpladerne falder da ikke
saa let sammen om den øverste tykke Del af
Bladstilken og hindrer dens Udtørring. Tørringen
af meget store og grovribbede Blade som Ungarsk
T. fremmes meget, naar Bladstilken flækkes med
Kniv og Bladene hænges paa Stokke i Stedet for
Snore (Fig. 3). I Ungarn, hvor Sorten dyrkes i
større Omfang, er denne Behandlingsmaade
almindelig. Bondetobakken ophænges til Tørring i aabne
Skure, højst beskyttet med Maatter mod Regn

<img>Fig. 2. Virginsk Tobak sat paa Traad.</img>
eller Storm. Skuret er forsynet med Lægter med
Søm, paa hvilke Snorene gøres fast, idet de
udspændes vandret mellem to Lægter. Vandret
Afstand mellem Lægterne er i Reglen 2 m, lodret
Afstand 75 cm, Afstanden mellem Snorene 18-22
cm og Skuret 4-5 m i Stolpehøjde. Efter 6-8
Ugers Forløb, naar Bladstilke og Ribber er
sejtørre, tages T. ned. Lufttørret T. maa ved
Nedtagningen være saa tør i Ribberne som mulig,
men Nedtagningen maa ske i saa pas fugtig Luft,
at Bladene taaler Behandlingen uden at brække og
smuldre. Hver Snor lægges to Gange dobbelt og
8 à 10 Snore T. lægges i Form, presses og
snøres sammen til et Bundt paa 6-8 kg Vægt og
hermed er Bondetobakken færdig til Salg. For ikke
at skimle, maa den opbevares tørt, indtil Aflevering
kan finde Sted. 10 kg grønne Blade giver c. 1 kg
Raatobak med c. 18-20 pCt. Vand. Prisen er
meget varierende, og ofte er daarlig Vare næsten
usælgelig, da Efterspørgselen efter denne Kvalitet
T. er stærkt begrænset. Før Krigen laa
Middelprisen omkr. 25-30 Øre pr. 1/2 kg, hvilket
udgjorde henved 1/2 eller 1/3 af Prisen paa ordinær
udenlandsk T. Der maa regnes med Afgift til
Staten, før 7 1/2 nu 25 Øre pr. 1/2 kg Raatobak.
Afgrødens Størrelse svinger almindelig fra 10 til
25 hkg Raatobak pr. ha; 20 hkg regnes for en
god Afgrøde.

<sp>Beredning og kunstig Tørring:</sp> De
bedre Tobakssorter kræver en mere omfattende
Behandling. Efter Lufttørring skydes Bladene
sammen paa Snoren og bundtes, og Bundterne stables
i Dynger med Stilkene udad til Fermentering
(Svedning). Jo fugtigere Bladene er, desto lettere
tager de Varme, i Alm. maa de indeholde 20-24
pCt. Vand. Man begynder i Alm. med mindre
Dynger, c. 200 kg. Naar Temperaturen stiger til
50-60° C., sættes Dyngerne om og samtidig sættes
2 eller flere sammen til én. De daarlige Blade
lægges i Bunden og ovenpaa og ved hver
Omsætning sættes den T. inderst, som før var yderst.
En nødtørftig Fermentering tager nogle Maaneder,
men først herefter afgiver T. et brugeligt
Raamateriale for Cigarer og bedre Pibetobakker. Den
Forandring fra grønne Blade til T., som afsluttes
gennem Fermentering og Lagring, bestaar i en
Række Ændringer i Bladets kemiske Egenskaber,
der fremkaldes af Fermenter i Bladet selv. Og hele
Processens Forløb er afhængig af Bladets Temperatur
og Fugtighedsindhold og kan derfor under
gunstige Temperaturforhold skride vidt frem
allerede under Tørringen. Dette sker ved Tørring i
kunstig Varme, som almindelig benyttes i
Nordamerika. Forsøg viser, at Fremgangsmaaden ogsaa
med Fordel lader sig praktisere her i Landet, hvor
Vejret i September-Oktober hyppigt er for
sludfuldt og koldt for et heldigt Forløb af Tørringen i
aabne Skure. Efter at Tørrehuset er fyldt med
grønne Blade, sættes Temperaturen straks op til
30-35° C. I det første Par Døgn ventileres ikke,
saaledes at Luften samtidig er varm og fugtig,
men derefter maa man kunne ventilere stærkt,
samtidig med at Temperaturen om fornødent
sættes yderligere op, for at undgaa at Bladene
bliver møre ved Stilkene. Plettede og gule Blade
holdes udenfor Tørrehuset. Eftersom Tørringen ledes
hurtigere eller langsommere faar T. en lysere eller
mørkere Farve. Før Nedtagningen maa den i alle
Tilfælde have Tid til at »slaa sig«, saa Bladene
kan krammes i Haanden uden at brække.
Cigartobak gives en Efterfermentering som foran
beskrevet.

Ved Dyrkning i det smaa til Selvforsyning af T.
til Rygning mod Bladlus eller Udvinding af
Nikotinudtræk til Sprøjtning, anbefales den sildige
Sort af Bondetobak. Ved stærk Gødskning og tidlig
Høstning faar man det højeste Nikotinindhold i
Bladene. Det er simplest her at hænge hele Planten
til Lufttørring. Drivhuset egner sig for Forsøg i
det smaa med Beredning af finere Tobakssorter.

Frøavl kan drives herhjemme ogsaa af Virginsk
T., naar Planterne skaffes tidligt frem og sættes
under gunstige Sol- og Læforhold. Frøplanter
vælges typiske for Sorten, ugrenede og med et stort
Antal Blade og beskyttes mod Krydsning med
andre Sorter. Kun de tidligste Blomster lader man
sidde til Frø, er dette ikke fuldmodent, naar den
første Nattefrost kan befrygtes, tages hele Planten
ind til Eftermodning i Hus.
E. L—d.

<img>Fig. 3. Storbladet Ungarsk Tobak
sat paa Stok.</img>

<img>Fig. 4. Et Sæt løse Stænger med Blade af
Virginsk Tobak til Opsætning i Tørrehus.</img>
</chapter>

<chapter name="Tobakspræparater">
<b>Tobakspræparater</b> anvendes meget til
Bekæmpelse af Skadedyr, f. Eks. Bladlus, Bladlopper,
Tæger m. fl. Det virksomme Stof i T. er
Nikotin, der virker som en stærk Kontaktgift overfor
Dyrene, medens det er uskadeligt overfor
Planterne. T. fremstilles som Regel fabriksmæssigt
og sælges med Brugsanvisning. Til Sprøjtning og
Vaskning iblandes i Almindelighed Sæbe, der gør
Vædsken stærkere og mere sikkert virkende.

<sp>Tobaksafkog</sp> anvendes til Oversprøjtning
og Vaskning af Planter som Middel mod Bladlus
og andre lignende Skadedyr. T. kan laves paa
følgende Maade: 1 kg Tobaksstilke eller billig
Tobak overhældes med 6 l kogende Vand og
henstaar dermed i 12 Timer, hvorefter det hele sies;
dernæst opløses 1 kg grøn Sæbe i 6 l varmt
Vand. Til Brug blandes 1 l af hver af de to
Vædsker, og der fortyndes med 10 l Vand. Af
T. findes gode Fabriksprodukter, som kun behøver
at fortyndes med Vand før Brugen.

Eksempler paa saadanne er Nikotinsulfat og det
i Sverrig producerede Jofurol-Bad. Da Nikotinet
let fordamper, er det ved Sprøjtningen ikke absolut
nødvendigt, at Skadedyrene direkte berøres af
Vædsken, da Dampene virker dræbende overfor dem.
Sprøjte Vædskerne anvendes gerne med et
Nikotinindhold af 1 ‰ og et Sæbeindhold af 1 %. T.
kan iblandes Bordeauxvædske, saafremt man
ønsker at bekæmpe Svampe og Dyr ved samtidig
Sprøjtning.

<sp>Tobaksstøv</sp> (Tobakssand) faas som
Affaldsprodukt paa Tobaksfabrikkerne. Anvendes til
Overpudring mod Angreb af Insektlarver,
Bladlus etc.

T. til Bekæmpelse af Bladlus og andre Dyr i
Væksthuse gaar i Handelen under forskellige Navne
(Afitoksin, Mortafts o. s. v.) og anvendes som
Regel til Rygning, enten ved Fordampning af
Opløsninger eller Forbrænding af særlig præparerede
Bændler. Andre T. bruges til Vaskning af
Planter (f. Eks. »Plantevask« o. fl.). Se endvidere
Art. Rygning.
F. K. R.
</chapter>

<chapter name="Todea">
<b>Todea</b> (Osmundaceæ), Koldhus, Bregneslægt, nær
beslægtet med Osmunda, kun indeholdende faa
Arter, af hvilke <sp>T. barbata</sp> Moore (T.
africana Willd.) fra Kaplandet og Australien er den
mest bekendte. Den har en kort, tyk,
uregelmæssig Stamme, beklædt med et filtret Væv af korte,
sorte Rødder. Stammer importeres til Anvendelse i
Vinterhaver, hvor de ved almindelig
Koldhustemperatur udvikler de dobbeltfjersnitdelte Blade, der
paa ældre Planter kan blive indtil 2 m lange.
Skygge og stadig Fugtighed paa Stammen er
Betingelser for dens frodige Trivsel. Se i øvrigt
Bregnekultur. <sp>T. Fraseri</sp> Hook., Australien, og
<sp>T. superba</sp> Col., Ny Zeeland, har begge
overordentlig sarte og findelte Blade ligesom
Hymenophyllum og dyrkes derfor sammen med disse. Se
under Bregnekultur.
M. H.
</chapter>

<chapter name="Tofieldia">
<b>Tofieldia</b> (Colchicaceæ), T. calyculata, Wahlenb.,
Europa. Bladene smalt sværdformede, Stænglerne
20-30 cm høje med en endestillet Klase af smaa
bleggule, meget kortstilkede Blomster. Juni, Juli.
Plantes paa Stenhøj i grusblandet Mosejord paa
temmelig fugtig Plads. Formeres ved Deling.
A. L.
</chapter>

<chapter name="Told paa Havesager">
<b>Told paa Havesager.</b> Danmarks handelspolitiske
Udvikling har lige siden 1797 gaaet i frihandlerisk
Retning, og specielt har vor Landbrugsbefolkning
været Tilhængere af Frihandelen. Kun et eneste
Landbrugsprodukt — endda ret industrielt —
nemlig Ost har ifølge den nugældende Toldlov af 1908
en Beskyttelse af 20 Øre pr. kg. At Havebruget
derfor i Lovgivningsmagtens Bevidsthed har
maattet ind under samme Synspunkt, er imidlertid ikke
Udtryk for, at Gartnerstanden er udpræget
frihandlerisk. Læser man de gamle Aargange af
»Gartnertidende« igennem, erfarer man tværtimod,
at Spørgsmaalet: Told paa Havesager har været
et af de mest debatterede lige siden 1880'erne, og
saaledes at de flestes Ønsker utvivlsomt har gaaet
i Retning af en Beskyttede af den hjemlige
Produktion gennem Toldpaalæg. Fra Alm. dansk
Gartnerforenings Side er der gentagne Gange rettet
Henvendelse til Lovgivningsmagten og stillet
Forslag, uden at dette dog hidindtil har ført til
noget Resultat. Skal man uhildet bedømme
Forholdene, maa det imidlertid erkendes, at
Handelsgartneriet ikke alene har klaret sig godt og
udviklet sig stærkt uden Beskyttelse af nogen Art,
men man kan endda formode, at den gartneriske
Dygtighed er bleven stimuleret gennem den
udenlandske Konkurrence. Selvfølgelig er den
gartneriske Produktion stillet ugunstig i mange
Henseender i Forhold til de sydligt beliggende Lande,
hvorfra Konkurrencen kommer (Tyskland, Holland,
Belgien, Frankrig) baade paa Planteskolens,
Frugtavlens, Grønt- og Blomstergartneriets Omraade, men
i tilsvarende Grad har det danske Gartneri
Beliggenhedsfordele i Forhold til vore nordlige
Nabolande. I disse Lande møder vore Produkter
imidlertid Hindringer i Form af betydelige Toldpaalæg
givet i Beskyttelseshensigt, saaledes at Erhvervet
faktisk ikke er stillet saa retfærdigt ligeligt til
alle Sider, som med Billighed kunde forlanges; det
har ikke, som Englænderne siger, »fair trade«,
d. v. s. Handel under lige Vilkaar.

I de kommende Tider kan Spørgsmaalet antages
at blive brændende, dels vil de internationale
Samhandelsforhold antageligt blive tagne op til
Revision, dels vil hvert enkelt Land sandsynligvis
stræbe efter en Økonomi, der kan hvile i sig selv,
og dels kan Arbejdslønningerne blive saadanne i
Forhold til Omlandenes, at enhver Konkurrence
kan blive umuliggjort. En vis Beskyttelse har
Gartneriet — eller i hvert Fald visse Grene deraf
— selvfølgelig altid deri, at det paa mange Maader
arbejder lokalt for det snævre Marked. Den
nugældende Toldlov af 1908 skulde have været
revideret i 1916, men Revisionen er skudt ud indtil
videre; dens Satser er i mange Maader ganske
forældede, fordi de er fastsat under helt andre
Forudsætninger end de nugældende, og alene af den
Grund er en ny Toldlov en bydende
Nødvendighed. De Toldsatser, der har Interesse for eller
Berøring med Gartneriet, er følgende:

Kunstige Blomster, samt Dele af kunstige Blomster
af Fjer, Haar eller Manufakturv. 10 Kr. pr. kg.

Cikorierødder og andre til Kaffesurrogat tjenlige
tørrede Rødder og Roer 4 Øre pr. kg.

Frugtvin og Fugtsaft uden Spiritustilsætning
undtagen den til Bevaring nødvendige 80 Øre pr. l
eller 25 Øre pr. kg.

Frugter i Sødme, Spiritus eller Olie syltede,
Frugtsirup, Syltetøjer o. s. v. 24 Øre pr. kg.

Frugter i tørret Tilstand 4 Øre pr. kg.

Spiselige Skalfrugter 5 Øre pr. kg.
Oranger og Orangeskaller 6 1/2 Øre pr. kg.

Mandler samt Abrikos- og Ferskenkærner 20 Øre
pr. kg.

Vindruer 25 Øre pr. kg.

Frugter i Luksuspakning; desuden Ananas,
Meloner, Fersken og Abrikoser 35 Øre pr. kg.

Johannesbrød; andre spiselige Træ- og Buskfrugter,
der ikke særlig er nævnt 1 Øre pr. kg.

Frø er frit. Have- og Markvækster fri.

Spiselige Svampe 40 Øre pr. kg.

Træer, Buske, Planter, Blomster, Blade, Knolde
og Løg fri.

Som det ses, er der kun meget fine Antydninger
af Beskyttelse i den danske Toldtarif for
gartneriske Varer; naar disse har gennemgaaet en
vis industriel Forarbejdning, er der derimod ofte
lidt Beskyttelse.
F. S.
</chapter>

<chapter name="Tolpis">
<b>Tolpis</b> se <sp>Crepis barbata</sp>.
</chapter>

<chapter name="Tomat">
<b>Tomat,</b> Kærlighedsæble, <sp>Lycopersicum
esculentum</sp> Mill. (Solanaceæ), Peru, dyrkes
for sine spiselige Frugter. <sp>Frilandskultur:</sp>
Der findes en stor Mængde Varieteter, hvoraf de
tidligt modnende, oftest ret smaafrugtede Sorter
er særligt egnede til Dyrkning paa Friland,
medens de mere storfrugtede er de bedste til Kultur
under Glas. Frugternes Form er højst forskellig,
idet de kan være mere eller mindre fladtrykte og
riflede, men til Handelsøjemed bør man vælge
Varieteter med <sp>runde</sp>, <sp>glatte</sp>, smukt røde
Frugter. <sp>Dansk Eksport</sp> og <sp>Amager
Torvetomat</sp> er udmærkede, tidlige Sorter, der
begge er i Besiddelse af disse Egenskaber. De er
fremkomne ved Udvalg i Tomatmarkerne her ved
København. Den første er vel nok den smukkeste
i Farven og tillige den tidligste, men Amager Torv
er den mest frugtbare, og Formen paa Frugterne
er meget ensartet og regelmæssig, glat, rund og
fast i Kødet. Disse to Sorter maa sikkert for
danske Forhold siges at være de bedste til
Frilandskultur. Til Syltning anvendes mest de ganske
smaa Varieteter, der er aflange eller
blommeformede, som f. Eks.: <sp>Green Gage</sp>, <sp>Fyrst
Borghese</sp>, <sp>Kong Humbert</sp> med flere
andre, og endelig skal nævnes de saakaldte
Fancy-Varieteter: <sp>rød og gulkirsebærformet</sp>,
<sp>rød og gul blommeformet</sp> og den røde
<sp>Ribstomat</sp> med meget lange, smalle Klaser.
<sp>Kultur:</sp> Om end T. er fordringsfuld med
Hensyn til Lys og Varme, lader den sig meget vel
dyrke paa Friland hos os, naar blot de sildige
Sorter faar de luneste Pladser i Haven, f. Eks.
Sydrabat eller Espalier ved Mur eller anden Væg.
Paa aaben Mark dyrkes den overordentlig meget i
de senere Aar, og i den rigtige Tomatsæson kan
man sige, at Torvet er rødt af Tomater, idet
næsten hver eneste Vogn medfører en større eller
mindre Mængde Tomater til Salg. Flere
Handelsgartnere planter 20-40,000 Planter ud hvert Aar
og sælger til Tider flere Tusind Pund daglig, nu
da hver eneste Familie i de senere Aar har lært
at sætte Pris paa denne udmærkede Frugt. T.
fordrer overalt en Jord, der ikke er for kold, men
kraftig, vel gødet, især med Kvælstof, og vel
bearbejdet. Ved <sp>Espalierdyrkning</sp>, anvender
man gerne særlig Omhu ved Planternes
Tiltrækning, hvorved faas et tidligere Produkt, og
hvilket det mindre Parti tillader. Man giver helst to
Ompotninger for at holde Planterne i ustandset
Vækst. Saaning foretages paa Varmebed i første
Halvdel af Marts, de opkomne Planter prikles og
plantes derefter først i 8 cm, senere i 13 cm
Potter og holdes paa 14-16° C. med rigelig
Lufttilgang. I Løbet af Maj afhærdes, saa Udplantning
kan ske omkring Maanedens Slutning. Lader man
hver Plante beholde to Ledegrene, og mere bør
man i hvert Fald ikke have, da plantes med 40-50
cm Afstand. Planterne hæftes til Espalieret og
passes med rigelig Vanding. Naar første
Blomsterstand er ansat, deler Toppen sig i to Hovedgrene,
der opbindes med 20-25 cm Mellemrum, alle
fremkommende Sideskud fjernes. Længdevæksten
lader man som oftest fortsætte sig til Begyndelsen
af August, da studses et Led over den sidste
blomstrende Svikle. Senere ansatte Frugter kommer
som Regel ikke til fuld Udvikling og Modenhed.
Ønskes særlig tidligt modne Frugter eller har man
storfrugtede, sildigt modnende Varieteter, da
fjernes Toppen allerede paa et tidligere Tidspunkt.
Man passer nu Planterne med stadig og rigelig
Vanding, særlig under den stærkeste
Frugtudvikling ogsaa med Gødningvand. Alle ny
frembrydende Skud, saavel paa Stængel som paa Blade og
Svikler, fjernes, saa snart de viser sig; golde
Blomster og vanskabte Frugter bortpudses, og paa
de storfrugtede Varieteter opbindes Frugtstandene,
der ellers vil knække ved Frugtens Vægt. Blade,
der skygger for Frugterne, fjernes, naar disse er
fuldt udviklede, og Modningen vil paa denne Maade
og ved Anvendelsen af tidlige Varieteter allerede
begynde i Juli Maaned.

Til Dyrkning paa aaben Mark, altsaa til
Massekultur, maa Tiltrækningen af Planterne gøres saa
let og simpel som mulig. Der kan ikke anvendes
Potter til de unge Planter, der for øvrigt ogsaa
udmærket godt taaler Udplantning med Klump.
Man saar paa Varmebed eller i Hus i Slutningen
af Marts eller senest den 1. April og prikler
Planterne, naar de er tjenlige, i afbrugte Radis- eller
Salatvinduer med en Afstand af 8-10 cm (250-300
Stkr. i et Bænkevindue), Planterne holdes ret
varmt til de er i rask Vækst, men naar de har
skiftet Blade, og Planterne begynder at røre ved
hinanden, maa man <sp>straks</sp> begynde at give
megen Luft, lægge Vinduerne op paa tomme
Potter, naar Vejret tillader det, og i det hele taget
passe godt paa, at Planterne ikke presser
hinanden i Vejret og bliver saa lange og tynde, at de
ikke kan staa alene, naar de bliver plantede ud
paa Blivestedet. En vel afhærdet, fast og stiv
Plante, der inden Optagningen fra Bænken er godt
gennemvandet, taaler Udplantningen særdeles godt
og kan staa en Tid paa Friland uden Opbinding;
Udplantningen finder Sted — efter at Planterne
i nogen Tid har staaet uden Vinduer baade Dag
og Nat — i Slutningen af Maj Maaned, Jorden
maa være vel gødet og godt bearbejdet, og efter
Plantningen maa man helst vande Planterne godt
ved Roden. De plantes i Forbundt med 60 cm
Afstand paa begge Leder, eller ogsaa kan man gøre
Afstanden mellem Rækkerne afvekslende 70 cm og
50 cm, de bredeste benyttes da til at gaa i, naar
Planterne bindes og Frugten samles. Er
Stykkerne meget store, er det praktisk at udelade en
Række her og der for at have en Vej, ad hvilken
man kan transportere Frugten ud om Efteraaret.
Plukkekurvene maa jo være nogenlunde store, og
gaar man med dem mellem Rækkerne, kan det
vanskelig undgaas, at en Del Frugter rives af.
Ved Opbindingen kan anvendes Tonkinstokke 115
cm lange, 8-10 mm tykke eller tynde Gran og
Enebærstokke, der holder adskilligt bedre end de
ofte anvendte Poppelstokke, der tillige er saa
krumme, at de vanskeligt lader sig sætte
ordentlig fast i Jorden. Oftest giver man hver Plante
sin Stok og stikker da denne lodret i Jorden ved
Siden af Planten, men Stokken maa da være stiv
og stærk og staa godt fast i Jorden, for at bære
den svære Vægt af Frugter, naar Efteraarets Blæst
og Regn melder sig, samtidig med, at den største
Vægt findes øverst paa Planterne, men har man
ringere Stokke, maa man hellere binde Stokkene
sammen 3 og 3 i en Højde af 50-60 cm over
Jorden, Stokkene faar herved langt fastere Stade
mod Vinden, end hvis hver staar alene for sig.
Som Bindemateriale anvendes bedst og billigst lyst,
stærkt Sækkegarn. Dersom Planterne ved
Udplantningen er stive og korte, kan den første
Rensning af Stykket foregaa med en
Planet-Hestehakke, der uden nogen Skade for Tomaterne kan
passere paa 60 cm brede Gange, men efter at
Stokkene er anbragte ved Planterne, maa al Rensning
selvfølgelig foregaa med Haandkraft. Beskæringen
foretages ligesom nævnt under Espalierplanterne,
Planterne kan bære 3-4 Klaser hver, enten paa
en Gren eller fordelt paa to, det første er her dog
vist at foretrække, da Luft og Lys bedre kan
komme til, dette kan dog modificeres, blandt andet
efter Sortsvalget og Aarets Karakter, men der bør
<sp>aldrig</sp> blive mere end 6 Frugtstande. Jo færre
Frugter, des større bliver de, og des tidligere vil
de modne. Kan der ved Hjælp af Trykvand gives
rigelig Vanding i tørt og varmt Vejr, er det særlig
heldigt. Frugter, der ved Frostens Komme er
fuldvoksne, men endnu umodne, bringes til
Modenhed ved at høstes og anbringes varmt og tørt. Til
Forsendelse maa Tomaten høstes, naar Frugten er
godt begyndt at blive rød, og pakkes, medens den
er fuldstændig fast. Til Brug paa Stedet kan den
godt sidde paa Planten til den er fuldmoden, om
det end i fugtigt Vejr kan være anbefaleligt at
høste den noget tidligere, for at afholde den fra at
revne, hvortil særlig visse Varieteter, som f. Eks,
Comet, har stor Tilbøjelighed. Tomater angribes
af <sp>Kartoffelskimmel</sp> (se d. A.), den
indfinder sig navnlig i kolde og vaade Somre og kan
anrette stor Ødelæggelse. Planter, der er
beskyttede mod Væde, f. Eks. ved fremspringende
Tagskæg, angribes som Regel ikke. En Oversprøjtning
med Bordeauxvædske straks, naar Sygdommen
viser sig, vil dog være af stor Virkning mod
Svampens Angreb. Andre Sygdomme se nedenfor.
Grønne Lus kan være meget besværlige og breder
sig hurtig paa Stykkerne, da det er svært at
komme dem til Livs, naar Bladene krøller sig
sammen omkring dem. En grundig Sprøjtning med
Kvassia og Sæbeopløsning eller Behandling med
Tobaksstøv eller Nikotinopløsning er de bedste
Midler imod dette Onde.
S. B.

<sp>Tomatdrivuing i Torvegartnerier</sp>.
Efter at Tomater i de senere Aar er blevet
uundværlige i den daglige Husholdning og er blevet
hver Mands Spise, er Afsætningsmuligheden for
modne Tomater det meste af Aaret blevet større
og større. Tomater fra Friland kan i det aller
højeste leveres 3 Maaneder, og der har derfor i
Handelsgartnerierne aabnet sig et nyt, stort
Virkefelt med kunstig Fremdrivning af Tomater. Til
Drivning af Tomater kan anvendes saa at sige
ethvert Drivhus, men for at opnaa det bedste
Resultat, maa Drivhuset være indrettet særlig med
denne Kultur for Øje. Huset skal helst være et
Sadeltagshus, 8 til 10 m bredt, med 1,25 m høje
Sidevægge, forsynede med Luftvinduer eller
Luftklapper. Af Hensyn til de ofte ondartede
Sygdomme, der angriber T., kan det være nødvendigt
at gennemføre Vekseldrift i Husene eller skride til
Jordfornyelse, eventuelt Desinficering af Jorden.
Anvendelse af rigelig Kalk til Jorden kan ogsaa
anbefales som et Forebyggelsesmiddel mod
Sygdomme. For at have Tomater modne i Maj, saas
Frøet først i Januar i flade Kasser og ikke for
tykt. Saa snart Planterne har udviklet Frøbladene,
prikles de i flade Kasser, som anbringes i et lyst
og luftigt Hus paa 20° C. og saa nær Glasset som
muligt, for at forhindre, at Planterne løber op og
bliver tynde. Senere plantes de hver i sin 8 cm
Potte i ikke for kraftig Jord, da Væksten ellers
let bliver for gejl. Naar Potten er fyldt med
Rødder, omplantes de i 13 cm Potter, og naar
Planterne har naaet en Højde af 25 cm, plantes de frit
ud i det for dem bestemte Hus med en indbyrdes
Afstand af 45 cm og med 60 cm mellem
Rækkerne. Jorden, som helst bør være frisk
Markjord, skal i Forvejen være godt gennemgravet,
men der tilføres ikke ret megen Gødning, for at
Planterne ikke skal vokse for stærkt før
Ansættelsen af den første Blomsterklase. Samtidig med
Udplantningen opbindes Planterne til stærke
Stokke. Opbindingen sker meget almindelig ved
Hjælp af stærke Snore, der foroven er fæstet til
Staaltraad og lign. og forneden bindes omkring
Planternes Stængel. Metoden er nem og praktisk
at anvende, men det maa ikke forsømmes at
desinficere disse Snore, saafremt der har været
Sygdomme i Kulturen. Ved den første Blomsterklases
Tilsynekomst vil ogsaa Sideskuddene fremkomme,
disse bortfjernes straks og kun Topskuddet lades
urørt; ved hvert tredie Blad fremkommer en
Blomsterklase, og naar den 4de eller 5te har vist sig,
knibes Topskuddet. Fremkommende Sideskud og
Rodskud fjernes, saa snart de viser sig. Stadig
Tilbinding til Stokkene maa ikke forsømmes.
Efterhaanden som Blomsterne aabner sig, maa man
nøje passe, at de bliver befrugtede. Man fremmer
Befrugtningen ved Luftgivning saavel i Siderne
som i Toppen af Huset, og ved at berøre alle
Blomsterklaserne med Bagsiden af Haanden eller ved
daglig midt paa Dagen at ryste Planterne, hvad
lettest gøres, naar man slaar paa Stokkene med en
Kæp. Saa snart Frugterne er ansat i den første
Klase, kan man begynde Tilførsel af flydende
Gødning, og der vedblives dermed, saa længe der er
uudviklede Frugter. Temperaturen maa om Natten
stadig holdes paa 20° C., medens Dagtemperaturen
i Solskin gerne kan gaa betydeligt højere op.
Grundvanding foretages saa ofte, som det efter
Vejrforholdene gøres nødvendigt. Jorden maa ikke
gerne blive helt udtørret, da de Tomater, som
er lige ved at modne, let revner ved en pludselig
stærk Vanding. Naar Planterne har fuldt
udvoksede Frugter paa den første Frugtklase,
foretages en Tilbageskæring af de nederste Blade, for
at Sol og Luft bedre kan paavirke Frugterne, og
hermed fortsættes, efterhaanden som Frugterne er
udvoksede. Dersom man efter den første Afgrøde
synes, at Planterne er sunde nok til endnu at
give en Afgrøde, kan man lade dem skyde et nyt
Topskud, og ved stadig Tilførsel af Gødning kan
man have Tomater paa de samme Planter lige til
Frilandstomaterne begynder. Til Sommerkultur
kan de tomme Huse fordelagtig benyttes til
Tomater, ligesom man ogsaa kan plante Tomater
først i August, for at have modne Tomater i Novbr.
og Decbr. Som de mest brugte Sorter kan
nævnes Comet og Fill basket. Af Sygdomme er
Tomaterne, eftersom Kulturen er blevet mere og
mere forceret, slemt plagede, særlig optræder den
frygtede Fløjlsplet (se Tomat-Fløjsplet) meget
hærgende, og passer man ikke paa i Tide, kan et
helt Hus med Tomater i Løbet af en Uge blive
helt ødelagt af denne Svamp. Som
Forebyggelsesmiddel kan anbefales Fyring og samtidig
Luftning, for at holde Luften tør, samt Svovlmidler.
L. A.

<sp>Tomatdrivning i
Herregaardshaver</sp>. Hertil anvendes nærmest tidligt modnende
Varieteter: Dansk Eksporttomat, hvis Frugt er
under Middelstørrelse, samt Comet med større, lidt
senere modnende Frugter er gode Drivsorter.
Drikningen kan foregaa i Potte, hvorved man har den
Fordel at kunne flytte Planterne og anbringe dem
som Bikultur, hvor Pladsen tillader. Bedre
lykkes dog Drivningen, naar man kan ofre den hele
Husafdeling, og man benytter da som oftest fri
Udplantning. Lune Sadeltagshuse med Glas mod
Øst og Vest, Midtgang, Siderabatter og
vandførende Rør er at foretrække, men Huse med
sydvendt Glasflade kan ogsaa meget vel anvendes.
Nytilplantede Vinhuse giver ogsaa god Plads for
Tomater. Saaning foretages senest ved Nytaar
ved en Temperatur af 14-16° C. og paa lys Plads,
og der foretages Prikling og gentagen
Omplantning, indtil man ved sidste Ompotning giver
Potter paa 24-30 cm eller planter frit ud i Rabat.
I begge Tilfælde gives en meget kraftig og porøs
Jordblanding. Til Potte f. Eks. to Dele Markjord,
en Del Bladjord eller Kompostjord, en Del gammel
Gødning samt Trækul og Grus, og Potterne gives
godt Dræn. Temperaturen holdes stadig paa
14-16° C. med rigelig Lys og Luft. Vandingen
bliver efterhaanden rigelig, og efter
Frugtansætningen vandes med Gødningvand. Overvanding og
Sprøjtning maa ikke forsømmes, da Spind ellers
vil indfinde sig. Beskæringen foregaar efter
samme Regler som paa Friland. I Hus beholder
man oftest kun en Hovedstamme, der passes med
Opbinding, ligesom ogsaa Frugtstandene maa
bindes op. Vil man have særlig tidligt modnede
Frugter, studses Toppen et Led over anden eller tredje
Frugtstand, men er der Plads, og kan Planterne
f. Eks. fortsætte Væksten i mindst 30 cm
Afstand fra Glasset, kan de vedblive at give godt
Udbytte hele Sommeren til ud paa Efteraaret, naar
der blot tilføres tilstrækkolig Næring ved
Jordhypning og Gødningvanding. De første Frugter
modnes i Maj-Juni.
F. P.

<sp>Tomat til Frøavl</sp>. Etaarig. Sorterne
krydses indbyrdes. Frøavlen sker ganske som ved
almindelig Dyrkning og stiller samme Krav til
Jord og Forhold. Frøet af Sorter for Friland bør
avles paa Friland for ved stadigt Udvalg at gøre
dem fornødent tidlige og haardføre, medens Frøet
af de kælnere Sorter til Dyrkning i Hus maa avles
der. Skarpt Udvalg af Stamplanter maa gøres,
saaledes at Planter med de tidligst modne,
smukkest formede og farvede Frugter og stor
Frugtbarhed mærkes dertil; ogsaa til Handelsfrø maa
gøres fornødent Udvalg. Naar Frugterne er højt
modne, indsamles de af nogle Gange, flækkes og
Frømassen skrabes ud, hvorefter Kødet kan bruges
til Puré o. lign., eller de stødes blot itu i et Kar,
der helst stilles i 15-20° C. Varme for at fremme
Gæringen; der røres daglig rundt, og efter 8-10
Dage lader Frøene sig let skylle fra Kødmassen
ved at gnides gennem grove Sold, som holder de
større Dele og Overhuden tilbage, medens Frøene
gaar igennem; derefter slemmes og skylles disse
rene i nogle Hold Vand, hvorved de gode
spiredygtige synker til Bunds, medens de golde flyder
ovenpaa og hældes bort. Lægges op paa Sejl, der
snart efter skiftes med tørre, og tørres videre i
Sol eller Træk i et tyndt Lag hurtigst muligt,
gnides godt igennem, inden det tørrer helt, for at
Frøene ikke skal hæfte sammen; spirer let, hvis
det samles, inden det er helt tørt; sigtes og
drøftes derefter. 100 gr = c. 34,000 Frø, hvoraf der
kan regnes med godt halvt saa mange gode
Planter; spirer med c. 90 pCt. i 5-8 Døgn. Spireevnen
holder i 3-4 Aar eller længere.
<sp>Smælderlarver</sp> kam ødelægge en Del unge Planter, og
<sp>Agersnegle</sp> gnaver i de modne Frugter; begge maa
indfanges. Om Sygdomsangreb, se i øvrigt
nedenfor. Frøudbyttet er meget forskelligt, navnlig
efter Sommerens Vejrlig, saa vel som hos de
forskellige Sorter; hos den <sp>almindelige T.</sp> er de
enkelte Frugters Frømængde 4-5 Gange saa stor
som hos de ædlere Sorter. Som Eksempel paa
Udbytte kan nævnte, at af 100 udsøgte Moderplanter
af <sp>Dansk Eksport</sp> avledes i en god Sommer
paa Friland godt 100 kg Frøfrugter, der gav godt
1 kg rent Frø.
H. G—m.

<sp>Oversigt over Sygdomme paa
Tomat</sp>.
<table>
<td 3 c><sp>Svampesygdomme</sp>.
<td>A.<td 2>Stængelsygdomme:
<td><td>a.<td>Ledningsstrengene sortfarves i større<br>eller mindre Udstrækning<br>
<sp>Tomat-Stængelbakteriose</sp>.
<td><td>b.<td>Ovale, langagtige, graabrune Pletter,<br>der udbreder sig fra Stilkrester og<br>tilsidst omspænder hele Stænglen; paa<br>Overfladen talrige sorte Smaaprikker<br><sp>
Tomat-Ascochytose</sp>.
<td><td>c.<td>Hele Stænglen visner og raadner; i det<br>indre talrige sorte Hvileknolde<br><sp>Bægersvamp</sp>.
</table>
<table>
<td>B.<td 2>Bladsygdomme:
<td><td>a.<td>Paa Bladenes Underside gulgraa eller<br>brunlige, laadne Pletter<br><sp>Tomat-Fløjlsplet</sp>.
<td><td>b.<td>Smaa, hvidgraa eller graabrune,<br>kantede større Smaaplatter med sorte<br>Prikker, ogsaa paa Bladstilke, Stængler og<br>Fragtstilke. <sp>Tomat-Bladpletsyge</sp>.
<td>C.<td 2>Sygdomme hos Frugter:
<td><td>a.<td>Brune Skjolder, uden skarp<br>Begrænsning, paa Stilksiden<br><sp>Kartoffelskimmel</sp>.
<td><td>b.<td>Graalige eller mørkebrune Pletter<br>omkring Griffelpunktet<br><sp>Tomatbakteriose</sp>.
<td><td>c.<td>Sortfarvede Partier med talrige<br>Smaaprikker, mest paa Frugtens Side<br><sp>Tomat-Ascochytose</sp>.
</table>
F. K. R.

<sp>Tomat</sp>. <sp>Anvendelse:</sp> Grønne Tomater
syltes som Blommer eller som Grønsager med
Eddike og Sukker, bruges til Pickles og sammen
med Urter til Suppe. — Modne Tomater er
overordentlig anvendelige. Spises i naturlig Tilstand
til Smørrebrød, Kød- og Æggeretter, sammen med
Blomkaal, Ærter o. l.; til Grønret, kan dertil
udhules og fyldes med det rørte Smør. Serveres hele
eller skaaret i Skiver. Anvendes til Dessert med
Strøsukker. Som selvstændig Ret stegte hele eller
i Skiver som Bøf, paneret og stegt givet sammen
med kogt Ris eller Macaroni; farceret med Kød-
eller Fiskefars; blandet i Fiske- eller Kødfars til
Buddinger o. l. Som Puré til Suppe og Sauce, som
Krydderi paa Bordet og ved Tilberedning af
Ragout, skarp Sauce o. l. Smaa, gule,
kirsebærformede Tomater kan kommes i lyse Saucer og
Stuvninger. — Tomatpuré til Vinterbrug fremstilles
ved, at overskaarne Tomater koges til Mos med
20 g Salt, 50 g Sukker til 2 kg T., passeres og
Inddampes eller pasteuriseres.
M. L.
</chapter>

<chapter name="Tomat-Ascochytose">
<b>Tomat-Ascochytose,</b> foraarsaget af Svampen
<sp>Ascochyta lycopersici</sp>, har i de senere Aar
anrettet betydelig Skade baade i Drivhuskulturer
og paa Friland. T. viser sig fortrinsvis paa
Stænglerne som mørkebrune Skjolder, der breder sig
ud fra Resterne af afknebne Blade eller Skud; de
tiltager hurtigt i Omfang, saaledes at hele Planten
dør oven over det angrebne Sted. Angrebet kan
ogsaa ses paa Frugterne, der farves mørke og
tørrer ind. T. er vanskelig at bekæmpe. De syge
Planter maa fjernes snarest muligt; Planterne
maa ikke knibes mer end højst nødvendigt. Efter
Høst fjernes og uskadeliggøres alle Planterester;
Huset desinficeres ved Afbrænding af Svovl, naar
det er tomt; Jorden desinficeres eller fornyes; der
anvendes kun nye eller desinficerede Stokke.
F. K. R.
</chapter>

<chapter name="Tomatbakteriose">
<b>Tomatbakteriose</b> viser sig som en mørkebrun
eller sort, rund Plet i Frugtens øverste Ende, med
Griffelresten som Midtpunkt; Frugtkødet er
raaddent under den møre Plet. Sygdommen findes baade
under Glas og paa Friland. »Dansk Eksport« synes
meget lidt modtagelig for T., der yderligere maa
bekæmpes ved snarest muligt efter Blomstringen
at fjerne alle Blomsterrester fra den fremvoksende
Frugt.
F. K. R.

<img>Tomatbakteriose.</img>
</chapter>

<chapter name="Tomat-Bladpletsyge">
<b>Tomat-Bladpletsyge</b> (Septoria lycopersici)
angriber Blade, Bladstilke og Stængler af
Frilandstomater i Frugtmodningsperioden. Der fremkommer
talrige, smaa, tørre, hvidgraa Pletter med for det
blotte Øje netop synlige sorte Punkter; ved
ondartede Angreb visner Bladene for tidligt og
Frugtudviklingen hemmes. T. bekæmpes ved
Sprøjtning med Bordeauxvædske, naar Blomstringen er
ved at afsluttes, eventuelt tillige 2-3 Uger
senere.
F. K. R.
</chapter>

<chapter name="Tomat-Fløjlsplet">
<b>Tomat-Fløjlsplet</b> (Cladosporium fulvum)
optræder meget ondartet paa Tomater i Drivhuse; T.
viser sig som bleggule Pletter paa Bladene, der
paa Undersiden bliver graalige eller brunlige,
laadne og afsmittende; disse Pletter kan meget
hurtigt tiltage i Antal og bevirke, at Bladene
krøller sammen og visner; herved kan Planterne
svækkes i meget høj Grad. T. bekæmpes ved at skygge
Over Kulturerne, ved at nedsætte Temperaturen og
holde denne enartet Dag og Nat, og ved at give
rigelig frisk Luft, endvidere ved gentagne Gange
enten at sprøjte med Bordeauxvædske eller at
pudre med Svovl eller — bedre — at fordampe
Svovl i dertil indrettede Lamper (se Art.
Rygning).
F. K. R.
</chapter>

<chapter name="Topinambur">
<b>Topinambur</b> se <sp>Jordskok</sp>.
</chapter>

<chapter name="Topskyding">
<b>Topskyding</b> se <sp>Misdannelser</sp>.
</chapter>

<chapter name="Tordenskræppe">
<b>Tordenskræppe</b> se <sp>Petasites</sp>.
</chapter>

<chapter name="Torenia">
<b>Torenia</b> (Scrophulariaceæ). Blomstrende
Dekorationsplante til tempereret Koldhus. <sp>T.
Fournieri</sp> Lind., Cochinkina, opret, grenet Vækst.
Blomsterne meget smukke, stedmoderblaa med
mørkere Tegning. Varieteten <sp>T. F. speciosa</sp> er den
smukkeste. <sp>Kultur:</sp> T. dyrkes almindeligvis
som enaarig Plante, og Frøet saas i Febr.-Marts.
Til Frøskaalene benyttes let, finsigtet og
sandblandet Jord, og da Frøet er meget fint, dækkes det
kun ubetydeligt, og en Glasskive lægges over.
Naar Spiringen har fundet Sted, vænnes Planterne
til Luften og Lyset, og naar de er store nok til at
behandles, prikles de i let Jord, for endelig, naar
Planterne er vokset noget til, at sættes enkeltvis
i Resedapotter eller tre i en Sommerlevkøjpotte.
Jorden maa bestaa af halv Markjord, halv Løvjord
med Tilsætning af gl. Gødning, Sand og lidt
Trækul. Potterne maa forsynes med god Dræning. Til
Planterne har fyldt Potterne nogenlunde med
Rødder, maa de holdes i varmt Hus, efter den Tid
kan de anbringes i koldere Huse, dog maa man
vedblivende skygge for stærk Sol. Ved at knibe
Planterne en Gang faar man mere busket Vækst,
og veldyrkede Planter vil fra Juni til Efteraaret
frembringe en utrolig Mængde Blomster. For ikke
at svække Planterne maa man i Tide borttage alle
visne Blomster og de villigt ansatte Frøhuse.
G. N. B.
</chapter>

<chapter name="Torn">
<b>Torn</b> (n.) se <sp>Cratægus</sp>.
</chapter>

<chapter name="Tornirisk">
<b>Tornirisk</b> se <sp>Fugle</sp>.
</chapter>

<chapter name="Torskemund">
<b>Torskemund</b> se <sp>Linaria</sp>.
</chapter>

<chapter name="Torula">
<b>Torula</b> se <sp>Sygdomme paa Konserves</sp>.
</chapter>

<chapter name="Torv">
<b>Torv</b> se <sp>Statistiske Oplysninger</sp>.
</chapter>

<chapter name="Torvehandel">
<b>Torvehandel</b> se
<sp>Havebrugsprodukternes Omsætning og Statistiske
Oplysninger</sp>.
</chapter>

<chapter name="Torvevogn">
<b>Torvevogn.</b> Til Torvebrug kan ved Transport
af mange Arter Grønsager og Frugt anvendes en
almindelig Fjællevogn, der efter Behov kan
forsynes med et eller to Lad, men til Blomster og
mange finere Grønsager er en lukket Kassevogn
nødvendig. For fuldt ud at kunne svare til sit
Formaal maa den, foruden at være let og stærkt
bygget, helst være særlig konstrueret til dette
Brug. En af Ejendommelighederne ved
Konstruktionen bestaar i, at Vognens bagerste Del er
forsænket og bygget over en forsænket Aksel,
saaledes at den er i Stand til at føre høje Planter
eller Grene i opret Stilling. Man kan saa have
de bagerste Døre indrettede saaledes, at de gaar
helt ned til Bunden af Fordybningen og saaledes
er meget høje, men det lader sig ogsaa gøre kun
at lade Bagdøren naa ned i Højde med den øvrige
Del af Vognens Gulv. Det indre af Kassen maa
være forsynet med Revler, saaledes at man
derpaa kan lægge løse Hylder efter Behov. For at
have let Adgang til de forskellige Dele af
Hylderne, maa der paa Siderne anbringes Døre, dog
saaledes, at de ikke sidder lige overfor hinanden,
idet man paa den Maade lettest kan naa ind
overalt i Vognen. Under Bukken findes i Reglen et
særligt Rum, der paa hver Side maa have en
Dør. For at kunne benytte Vognens Tag, maa
dette være beklædt med Zink og omgivet af et c.
15 cm højt Galleri af stærkt Rundjærn. Vognens
<sp>Opvarmning</sp> kræver naturligvis, at den maa
være tæt, og ligeledes at den maa være forsynet
med en Ventil, saaledes at Varmen kan reguleres.
For at formindske Varmetabet beklædes
Vognkassen ofte indvendig med et isolerende Stof: pløjede
tynde Brædder, Pap, Maatter eller lignende. En
saadan Isolation vil ogsaa i den varmeste Aarstid
forhindre, at Solen bringer Temperaturen i Vognen
til at stige til en for Varerne skadelig Højde.
Dersom Vognen er delt i flere Rum —
eksempelvis er nævnt et særligt Rum under Bukken —
maa Mellemvæggen være gennemhullet eller af
Tremmer, idet Rummet ellers ikke kan
delagtiggøres i Vognens Opvarmning. Denne foregaar
lettest ved en Varmelampe, der en enkelt
Frostmorgen kan faa Hjælp af en Spand fyldt med tørt
Sand, hvori er nedgravet en glødende Sten eller
Jærnkugle, der anbragt paa denne Maade kun
meget langsomt afgiver sin Varme. Der er i
Tidernes Løb forsøgt adskillige sindrige
Opvarmningsmaader, bl. a. med cirkulerende Vand, der
holdes varmt af en Lampe under Bukken; som
den mest anvendte kan anbefales en Spand
forsynet med Rist, og foroven dækket med et Laag
forsynet med et Rør, som fører ud gennem
Vognen, i denne Spand anvendes glødende Trækul;
paa det Sted, hvor Spanden anbringes, maa man
passe at isolere Vognbeklædningen, for at
forhindre Antændelse. Hvad angaar Vognens Farve, vil
det, rent bortset fra de mere personlige Hensyn,
der kan gøres gældende, være rigtigt at vælge en
ikke for mørk Farve for at undgaa for stærk
Ophedning af Solen, og ligeledes bør man, i hvert
Fald for Undervognens Vedkommende, foretrække
en Farve, paa hvilken Vejstænkene ikke træder
for stærkt frem.
L. A.

<sp>Pakning af Blomster</sp>. Blomster, der
sælges direkte, enten fra Gartneriet eller paa
Torvet, indpakkes enten slet ikke eller som Regel
kun paa lettere Maade. Skal Blomster og
Smaaplanter derimod forsendes, er en omhyggelig
Indpakning nødvendig, for at Varen kan fremkomme
til Bestemmelsesstedet i uskadt Stand, ligesom
det er af ikke ringe Betydning, at Emballagen
fremtræder i en tiltalende og ensartet Skikkelse.
De forskellige Specialforretninger har ofte hver
sin Indpakningsmaade og Emballagetype.
Hovedsagen ved dem alle er, at der tages fornødent
Hensyn til de særegne Krav, der betinges af
Blomsternes og Planternes Art samt stilles af Køberen.
Emballagen maa helst være saa let som muligt,
men dog stærk nok til at taale nogen Overlast.
<sp>Afskaarne Blomster</sp> pakkes som Regel i
Papæsker, lette Trææsker og undertiden
Spaankurve, af hvilke de saakaldte Nizzakurve lavede af
Rørspaaner er velkendte. Indvendig fores der med
Papir, Vat, Træuld og lignende, alt efter
Omstændighederne; skal der forsendes i Frostvejr, maa
Indpakningen være særlig omhyggelig. Paa Fig. 1
ses en Æske med pakkede Nelliker, der er lagt
løst ned uden Indpakning af den enkelte Blomst,
efter at Æsken er godt foret med Papir og Vat
eller Træuld. Blomsterne holdes fast af en Bøjle,
der kan laves af snoet Papir m. m.; i alle
Tilfælde maa der sørges for at Blomsterne ligger
fast og saaledes, at de ikke kan beskadige
hverandre ved Tryk. Større Blomster som f. Eks.
Chrysanthemum maa indpakkes enkeltvis i
Silkepapir inden de lægges i Æsken, og er der Tale
om Blomster af Calla, Lilier og lignende, maa de
først stoppes ud med Vat, som Fig. 2 viser det.
Skal f. Eks. Tulipaner og andre Blomster med
Rod indpakkes til Forsendelse, maa ogsaa Roden
indpakkes, for at hindre Forurening af Blomsterne.

<img>Fig. 1. Pakkede Nelliker.</img>
For afskaarne Blomsters Holdbarhed under og
efter Forsendelsen kan Tidspunktet i Døgnet for
deres Afskæring være af Betydning, ligesom deres
større eller mindre Vandholdighed kan spille en
Rolle; undertiden maa der træffes særlige
Foranstaltninger for at forøge Holdbarheden, se f. Eks.
under Poinsettia. <sp>Potteplanter</sp> pakkes i flade
Kurve, i hvilke Potterne afstoppes godt med tørt
Halm, Høvlspaaner, Træuld og lignende. De
højeste Planter sættes midt i Kurven. Har Planterne
særlig ømtaalige Blomster eller Løv, indbindes de
først omhyggeligt i Vat og blødt Papir. Er der
Grund til at befrygte en Udtørring af Jorden i
Potterne, dækkes denne med fugtigt Mos.
Derefter lægges et tykt, snoet Halmbaand langs
Kurvens indvendige Rand, og stærke Snore syes paa
Kryds og Tværs gennem Kurvens Sider og over
Potternes Rand for at holde disse fast. I Kurvens
Sider nedstikkes derefter 6-8 Stokke, der
sammenbindes med deres øverste Ender, saa de danner
et kegleformet Skelet udenom Planterne. Til sidst
lægges en Bastmaatte uden om Stokkene og
fastsyes til disse og Kurvens Rand. Under Forsendelse
ved Vintertid kan det blive nødvendigt med to
Bastmaatter med Halm imellem. <sp>Stiklinger</sp>,
smaa Udplantningsplanter og lignende pakkes med
Mos og Papir i smaa flade Trækasser paa en
saadan Maade, at Rødderne holdes fugtige, medens
Skud og Blade, for at hindre Mug og Raaddenskab,
holdes tørre.
A. P.

<img>Fig. 2. Blomster af Calla gjort i Stand til
Nedpakning.</img>
</chapter>

<chapter name="Tournefortia">
<b>Tournefortia</b> (Borraginaceæ), Koldhusplante uden
større Betydning, den bedste er <sp>T.
heliotropioides</sp> Hook., Argentina; 30-40 cm høj,
grenet, haaret Plante med æglancetformede, bølgede
Blade og heliotroplignende Blomster, men uden
Duft, lyseblaa med gult Svælg; Juli-Septbr. <sp>T.
cordifolia</sp> H. B. & K., Ny-Granada, har hvide
Blomster. <sp>Kultur:</sp> T. formeres ved Frø eller
ved Stikning i Sand paa Varmebed i April, ynder
en sandblandet Bladjord og Varmebedsjord.
Udplantet om Sommeren blomstrer den langt
rigeligere.
F. E.

<img>Tournefortia cordifolia.</img>
</chapter>

<chapter name="Tovingede">
<b>Tovingede,</b> tvåvingar (s.) (Diptera) er Insekter
med et Par gennemsigtige Flyvevinger, sugende
Munddele og fuldstændig Forvandling. De deles i
to store Grupper: Myg (Nemocera) og Fluer
(Brachycera). De første har mangeleddede
traadagtige eller fjerformede Følehorn, de sidste oftest
kun treleddede Følehorn. Fluerne skelnes desuden
i Almindelighed let fra Myggene ved deres
kraftigere byggede, robuste Kropsform. Larvernes
Udseende er meget vekslende; hos de egentlige Fluer
er de fodløse, hvide (stundom gule) og har
Forenden tilspidset samt Bagenden mere eller mindre
afstumpet og forsynet med lave, mere eller mindre
tydelige vorteagtige Udvækster. Den fuldvoksne
Larve forvandler sig til Puppe i det gamle,
udvidede og hærdede Larveskind, hvilket sluttelig
antager en gul eller rødbrun Farve. — Blandt
Myggene er egentlig kun <sp>Galmyg</sp> og
<sp>Stankelben</sp> af økonomisk Betydning ved at de
angriber dyrkede Planter. Blandt Fluerne findes
foruden en stor Mængde betydningsfulde Planteædere
ogsaa nyttige Arter, dels saadanne som lever af
Rov, griber og udsuger Sommerfuglelarver eller
Bladlus, dels Arter, som snylter paa andre
Insekter.
A. T.
</chapter>

<chapter name="Traadspændere">
<b>Traadspændere</b> se <sp>Espalier</sp>.
</chapter>

<chapter name="Trachelium">
<b>Trachelium</b> (Campanulaceæ), Koldhusplante. <sp>T.
coeruleum</sp> L., Middelhavslandene. 30-50 cm
høj Plante med ægformede, takkede Blade; den
stærkt grenede Stængel bærer i Spidsen talrige
Blomsterkvaster, der hver bestaar af mange, smaa,
blaa Blomster; Juli-Septbr. <sp>Kulturen</sp> er
toaarig; hvert Aar tiltrækkes ny Planter ved Frø
paa Varmebed, kan ogsaa formeres ved Stiklinger
af unge Skud i April; fordrer en stærkt sandet
Varmebedsjord og Bladjord og godt Dræn.
Overvintres i en Bænk e. l., ompottes næste Foraar;
ved gentagne Knibninger kan Blomstringen
udsættes et Par Maaneder, ligesom Blomstringen
forlænges ved straks at afskære de afblomstrede
Stængler.
F. E.
</chapter>

<chapter name="Trachymene">
<b>Trachymene</b> (Umbelliferæ) (Didiscus). <sp>T.
coerulea</sp> R. Grah., Australien, enaarig
Sommervækst, anvendelig til Blomsterbede, Rabatter og
til Pottekultur; 30-50 cm høj; himmelblaa
Blomster i Juli-Septbr. <sp>Kultur:</sp> Frøet saas i
Marts-April i varm Bænk eller Potte; de opkomne
Planter prikles og plantes senere i hver sin lille Potte
og passes med nogen Omhu og forsigtig Vanding,
indtil de først i Juni kan udplantes med 25 cm
Afstand. Fordrer let, sandet Jord, helst Lyngjord
blandet med Græstørvjoixl og Sand; beskyttes mod
vedholdende Regn og ugunstigt Vejr.
L. F.
</chapter>

<chapter name="Tradescantia">
<b>Tradescantia</b> (Commelinaceæ). Af Arter til
Pottekultur i Varmhus eller rettere halvvarmt Hus,
thi egentlig Varmhustemperatur er dem for høj,
kan fremhæves: <sp>T. discolor</sp> L'Herit,
Mellemamerika, med opret Vækst og lancetformede, saftig
kødede Blade, mørkegrønne paa Oversiden og
purpurviolette paa Undersiden; hos Varieteten <sp>T. d.
vittata</sp> hvide eller gullighvide Længdestriber.
Ulige mere Værd til almindelig Kultur og særlig
anvendelige til Hængeplanter eller Kantplanter til
Grotter og Tufstenspartier, til at dække smaa
Jordrabatter og ikke mindre som Stueplanter, er
de Arter, der har krybende eller hængende Vækst:
<sp>T. guianensis</sp> Micq., Brasilien, med lange,
hængende Ranker og smaa, grønne Blade, og dens
Kulturformer <sp>fol. albo-vittatis</sp> og
<sp>aureo-vittatis</sp>, med henholdsvis hvid- og gulstribede
Blade. Endvidere <sp>T. zebrina</sp> hort. (Zebrina
pendula Schnizl.), Meksiko, der ogsaa har krybende
og hængende, men mindre langt voksende
Stængler, hvis metatlglinsende Blade paa Oversiden er
grønne, sølvgraa og violette, paa Undersiden
purpurviolette. Den prægtige Varietet af denne, <sp>T. Z.
quadricolor</sp> eller <sp>Mdm. Duquesne</sp>, har
et rigt Farvespil af grønt, hvidt, rosa og
rødviolet og stærk Metalglans. En Mængde smukke
ny Former er indført i de senere Aar. Som de
bedste af disse fortjener følgende at fremhæves:
<sp>T. bengalensis</sp> Koch & Bouché, Indien, med
grønne Blade og blaa Blomster; <sp>T. Callisia</sp> Sw.,
Indien, ligeledes med grønne Blade og meget yppig
Vækst, derfor egnet til større Ampler <sp>T.
fluminensis</sp> (myrtiflora) Well., Brasilien, med
brunliggrønne Blade og hvide Blomster <sp>T.
hypophæa</sp> Koch & Bouché, Indien, med rødbrune
Blade; <sp>T. laekenensis</sp> med meget smukke,
hvidlig, lilla og grønt skatterede Blade, der dog
ofte er noget ukonstante; og endelig den sidste
Nyhed, <sp>T. Thuringia</sp>, der er en Kulturform
af T. guianensis; den har intensiv hvidbrogede
Blade og smukke, lyseblaa Blomster; denne Sort
kræver lidt højere Varme og mere tør Luft end
de andre, da de hvide Partier paa Bladene ellers
let raadner. Nyere indførte Arter af en anden
Type end de foran anførte er: <sp>T. elongata</sp> E.
Mey. og <sp>T. Reginæ</sp> Lind., Peru, begge med
stivere, oprette Stængler og større Blade, der navnlig
hos den sidst nævnte er smukt skatterede, baade
paa langs og paa tværs, med Farver i grønt,
sølvgraat, rosa og purpur. <sp>Kulturen</sp> er meget let.
Formering sker for T. discolors Vedkommende ved
Frø eller Stikning af Rodskud, for de andre Arters
ved almindelige Stiklinger; fra Ledknuderne paa
de hængende Arter udvikler der sig ofte af sig
selv Rødder, naar Luften er passende fugtig. De
brogede Varieteter er meget tilbøjelige til at gaa
tilbage til Grundfarven, men man kan ved at
anbringe Planterne lyst, nær ved Glasset, dog
skyggede mod direkte Solpaavirkning, og ved
Indstudsning af Stænglerne atter fremkalde smukt brogede
Skud, navnlig fra Grunden, og ved Stikning af
disse sikre sig smukt farvede Planter. Hyppig
Fornyelse af Planter er nødvendig, 2-3 Stiklinger
sættes sammen i en Potte i sandblandet, nærende
Jord og anbringes paa en Hylde i et halvvarmt
Hus eller om Sommeren i Bænk, og der sørges for
passende Luftfugtighed, samt navnlig for, at de
ikke udtørrer ved Roden.
M. H.

<sp>Tradescantia for Friland</sp>. <sp>T.
virginiana</sp> L., Nordamerika; 50-70 cm; Bladene
er linielancetformede, Stænglerne saftige,
Blomsterne violette, tæt samlede i Spidsen af Stænglen;
man har Former med hvide, lilla, rosa og
mørkeblaa Blomster; Sommer. T. plantes i
Stauderabatter og tager til Takke med enhver nogenlunde god
Havejord. <sp>Kultur:</sp> Den formeres let ved Deling,
men kan ogsaa formeres ved Frø.
A. L.
</chapter>

<chapter name="Tragopogon">
<b>Tragopogon</b> se <sp>Havrerod</sp>.
</chapter>

<chapter name="Tragtblomst">
<b>Tragtblomst</b> se <sp>Ipomæa</sp>.
</chapter>

<chapter name="Traktor.">
<b>Traktor.</b> Motorkraft har hidtil kun i mindre
Udstrækning fundet Anvendelse i Havebruget —
mest almindelig er Anvendelsen til Vandingsanlæg,
s. d. Art.; men Sandsynligheden taler for, at man
til Afløsning af den dyre og langsomt arbejdende
Haand- og Hestekraft i Fremtiden mere og mere
vil gaa over til Brug af Motorkraft, hvor
Bedriften er af nogenlunde Størrelse. I Landbruget
har Motorredskaber i de senere Aar faaet ret stor
Udbredelse til Jordbearbejdning, medens en

<img>Fig. 1. Hjortsø's Plantefuremaskine Nr. 1.</img>
tilsvarende Anvendelse i Havebruget er af allernyeste
Dato og kun forsøgt faa Steder. Til
Jordbearbejdning er de Motorer, der mest almindeligt
anvendes, de saakaldte Traktorer, der stammer fra
Amerika og som udmærker sig ved, at
Trækkemaskinen, T., er en Del for sig, som
Arbejdsredskaberne saa hæftes paa. Drivkraften udvikles ved
Eksplosion af Benzin, Petroleum, Raaolie og lign.
brændbare Stoffer, og T. fremstilles i mange
forskellige Størrelser, fra ganske smaa til med over
100 H.K. — Angaaende T.s og andre Motorers
Konstruktion og Behandling, henvises til den
specielle Litteratur og Forhandlerne af disse
Maskiner. — Paa Fig. 1 ses en <sp>Fordson-T.</sp>,
forspændt <sp>Hjortsø's Plantefuremaskine</sp>
Nr. 1, der bruges i J. Hjortsø's Planteskole i
Svebølle til at lave Planteriller med ved Prikling af
Frøplanter og Plantning af mindre Planter.
Maskinens væsentligste Dele er de 4 Rilleskiver, der
kan flyttes frem og tilbage paa deres Aksel, og
som under Arbejdet trykkes ned i Jorden, der
maa være af en passende Fasthed. Under
Transport kan Plantefuremaskinen løftes ved Hjælp af
en Vægtstang. Denne Maskine skal kunne erstatte
80 Mands Arbejde med Priklespade. Samme
Opfinder har en Plantefuremaskine Nr. 2, der
anvendes ved større Rækkeafstande. Desuden bruges
T. forspændt en Planteløfter ved Optagning af
Planter i Planteskolen, ligesom T. naturligvis
finder Anvendelse ved Pløjning og anden
Jordbearbejdning. En saa stor T. (20 H. K.) vil ikke kunne
anvendes under smaa Forhold; den kræver stor
Vendeplads og lange Rækker. Paa Fig. 2 ses en
mindre Traktor, »<sp>Utilitor</sp>«, der ligesom
<sp>Beemann</sp>'s T. er amerikansk Fabrikat; begge bruges
meget i Amerika indenfor Havebruget, og
herhjemme er de ogsaa prøvede — dog i saa ringe
Udstrækning, at der kun foreligger faa Erfaringer
for deres Værdi i Praksis. Der er dog næppe Tvivl
om, at saadanne smaa T., maaske lidt kraftigere
end denne, vil vise sig megøt anvendelige til
Kultivering af Jord, f. Eks. i Frugthaver og
lignende Steder. Ligesom andre T. kan de forspændes
Kultivatortænder, Plove, Radrensningsredskaber,
Saamaskine, Slaamaskine o. s. v., foruden at de
kan anvendes stationært ved Tærskning m. m.
Paa Fig. 3 ses »Jordfræseren« »<sp>Simar</sp>«, der er
af schweizisk Fabrikat. Fræsere eller
Gravemaskiner har som Regel roterende Arbejdsorganer;
her roterende, stærkt fjedrende Tænder, der er i
Stand til at bearbejde og blande Jorden <sp>meget
fint</sp> i en Dybde af 5-25 cm og en Bredde af
indtil 70 cm. Heller ikke denne Maskines
Brugbarhed og Værdi for Havebrug og Gartneri er
nærmere undersøgt eller fastslaaet, men den synes
at besidde flere tiltalende Egenskaber; en Del
Eksemplarer er i 1920 kommen i Brug i de
nordiske Lande.
A. P.

<img>Fig. 2. Havetraktoren »Utilitor«.</img>

<img>Fig. 3. Jordfræseren »Simar«.</img>
</chapter>

<chapter name="Tranebær">
<b>Tranebær.</b> Den hyppig i skandinaviske Moser
vildtvoksende Tranebær, Oxycoccus palustris Pers.,
har Bær, som er meget anvendelige til Syltning.
Planten er aldrig bleven gjort til Genstand for
planmæssig Dyrkning, og Indsamlingen af
Bærrene fra de vildtvoksende Planter fordrer saa
meget Arbejde, at det oftest ikke kan betale
sig. Oxycoccus findes ogsaa vildtvoksende i
Nordamerikas Moser, men den er heller ikke der
gjort til Genstand for Dyrkning, hvilket derimod
er Tilfældet med den hyppigere forekommende
O. macrocarpus Pers., som baade er kraftigere
af Vækst og har større Bær. Saavel Indianerne
som de første ankomne Europæere benyttede
Bærrene af den vildtvoksende Tranebærart; men
efterhaanden fandt man, at Plukkearbejdet tog for
lang Tid, og man prøvede at plante den og holde
den i Renbestand.

Det menes, at den første Plantning af
Tranebær er anlagt ved Cape Cod i Massachusetts i
Aarene mellem 1800 og 1818. Efter den Tid er
der tiltrukken et stort Antal Kultursorter med
Bær af Størrelse som Kirsebær, og der dyrkedes
i 1909 i U. S. A. 18431 acres (1 acre = c. 0,4 ha)
med Tranebær eller 1 1/2 Gange saa stort Areal,
som der i Staterne anvendes til Dyrkning af
Ribs, Stikkelsbær og Solbær tilsammen.
Værdien af Tranebærhøsten ansloges i 1909 til 1 3/4
Mill. Dollars. Der findes Tranebærarealer i
henimod en Snes af U. S. A. Stater, men det er
især i Massachusetts, Wisconsin og New Jersey
at Tranebærdyrkningen spiller en Rolle. I hver
af disse Stater findes over 5000 acres med
Tranebær, og der udføres i disse Stater betydelige
Forsøg med Tranebærdyrkning.

Omkring 1870 blev amerikanske Tranebær
indført i Tyskland og baade Maurer, Jena, og Lauche
har beskæftiget sig med Dyrkningen af dem; men
nogen synderlig Udbredelse har de ikke faaet i
Tyskland. I 1877 omtaltes i »Dansk Havetidende«
de tyske Bestræbelser for at dyrke amerikanske
Tranebær; men det synes ikke, at Planten blev
prøvet i Danmark før Hedeselskabet en Gang
efter 1900 prøvede at plante et lille Parti Planter,
som var indkøbt i en Planteskole i Holsten, paa
et Moseareal ved Hesselvig Enggaard. Kulturen
lykkedes dog ikke. I 1913 blev der paa et
Moseareal under Forsøgsstationen ved Spangsbjerg pr.
Esbjerg plantet forskellige Sorter, indført direkte
fra Massachusetts og Wisconsin, og i Foraaret
1919 blev der tilplantet et lille Areal ved
Forsøgsstationen ved Blangsted. Begge Steder har
Planterne vokset godt til, og ved Spangsbjerg har
de givet Frugt siden 1916; men der kan
naturligvis endnu ikke udtales noget om, hvordan
Udbyttet kan blive.

Den Kulturmetode, der anvendes i Amerika, og
som er efterlignet ved
Havebrugs-Forsøgsstationerne, er i Hovedtrækkene følgende: Det første
Arbejde bestaar i at afskrælle Græsskjolden i saa
stor Dybde, at alle fleraarige Græsrødder bliver
fjernet. Græstørvene sættes op til en Vold om
Arealet. Disse Volde benyttes til Færdselsveje og
til Dæmninger, naar der foretages Oversvømmelse
af Arealet. Efter at Græsskjolden paa Mosen er
fjernet, graves de for Vandets Afledning og
Tilledning nødvendige Grøfter og Render. De for
den nødvendige Vandafledning paakrævede Render
graves c. 0,5 m dybe og lægges med en Afstand af
c. 20 m. Den fra Grøfter og Render opgravede
Fyld benyttes til Overfladens Planering, som maa
foretages meget omhyggeligt. Overfladen maa, for
at Arealet kan oversvømmes med mindst mulig
Vandmængde, være ganske vandret og jævn.

Naar Overfladen om Sommeren er tildannet,
paaføres den følgende Vinter et c. 8 cm tykt Lag
af groft Sand. Formaalet med denne Sandtilførsel
er at gøre det lettere at holde Ukrudtet borte,
og at formindske Faren for Frostskade baade fra
langvarig Vinterfrost og Nattefrost Foraar og
Efteraar. Naar Sandet er paaført, er Arealet
færdigt til Tilplantning, som gerne udføres i Maj.
Som Plantemateriale benyttes c. 30 cm lange
Skud fra ældre Plantninger. Ved Plantningen
anbringes Plantepinden paa Stiklingens Midte, som
saa trykkes ned genern Sandet og c. 2-3 cm ned i
Tørvejorden. Planteafstanden er gerne 40 X 40
eller 40 X 20 cm. Den første Sommer kan der til
Renholdelse anvendes Hjulhakke og Haandhakke;
men ellers maa Ukrudtet fjernes ved Lugning.
Dette Arbejde er paa velanlagte Arealer dog
heller ikke uoverkommeligt.

Fig. 1 viser Udseendet af en
Tranebærplantning i anden Sommer efter Tilplantningen. De
lange vandrette Skud slaar efterhaanden Rødder
og i Løbet af 3-4 Aar er Plantebestanden saa
tæt, at Jorden helt dækkes. Bærrene bæres paa
oprette Skud (Fig. 2). Bærhøsten paabegyndes i
tredie eller fjerde Aar. Den vigtigste
Plejeforanstaltning er Oversvømmelse af hele Arealet om
Vinteren for at hindre Planternes Opfrysning og
Foraar og Efteraar, naar der er Fare for Skade
ved Nattefrost. — Vinteroversvømmelsen
foretages som Regel kort Tid efter Bærhøsten, og
Vandet holdes paa saa længe som nødvendigt for
at hindre Planten i at blomstre saa tidlig, at der
er særlig Fare for Skade ved Nattefrost. Der
anvendes ved 'Vinteroversvømmelsen et Vandlag paa
c. 50 cm, og ved Tøbrud maa det nøje paases,
at Afløbet er saaledes i Orden, at Islaget ikke
løftes op og trækker Planterne løse. Ved
Oversvømmelse for at hindre Skade ved Nattefrost
anvendes kun et ganske tyndt Vandlag, som
afledes straks paafølgende Morgen. Hvor det er
muligt, indrettes til Brug ved Oversvømmelsen et
Vandreservoir paa et Areal, som ligger højere
end Tranebærplantningen; men ofte maa Vandet
pumpes op. Under vore Klimaforhold synes det
ikke nødvendigt at foretage Oversvømmelse for at
hindre Frostskade. — Som Gødning anvendes
alsidig Kunstgødning og helst de surt reagerende
Gødningsmidler. Hvis der mellem Planterne
bliver en kraftig Mosvegetation, gives et lille
Tilskud af pulv. Kalk for at fjerne denne; men der
maa ikke tilføres saa meget Kalk, at Jorden faar
alkalisk Reaktion. Svampe og Insektangreb
bekæmpes efter samme Principper og med samme
Midler, som ellers anvendes i Frugtplantninger.

Bærplukningen falder i September og første
Halvdel af Oktober Maaned. En dygtig Mand kan

<img>Fig. 1. Et Aar gammel Tranebærplantning.</img>

<img>Fig. 2. Amerikansk Tranebær, Skud med Bær.</img>
ved Hjælp af et særligt Redskab — en Kasse,
som er aaben fortil, og hvis Bund er en Kam
(Fig. 3), der føres gennem de oprette Skud og
afkæmmer Bærrene — plukke 600-700 l Bær
daglig. Af nogle Sorter kan Bærrene, naar de
henstaar, som de er plukkede, blandede med
Blade og Stængeldele, holde sig 4-6 Maaneder
ved Opbevaring i alm. godt ventileret Kælder.
Før Bærrene fyldes paa Kasser eller Tønder og
forsendes, sorteres de paa dertil indrettede
Maskiner.

De mest almindelig dyrkede Sorter er Early
Black, Mc Farlins, Late Howe og Jumbo. De to
førstnævnte, som er de tidligste, synes mest
egnede for vore Forhold.

I Amerika anvendes Tranebær mest til Gelé
og Pie.

Det er en stor Fordel ved disse Bær, at de kan
holde sig saa længe friske, og at der hverken er
Stilk, Blomst eller Kærnehus, som skal fjernes
før Brugen.
N. E.

<img>Fig. 3. Plukkeredskab set fra Siden og fra
Bunden.</img>
</chapter>

<chapter name="Tranehals">
<b>Tranehals</b> se <sp>Erodium</sp>.
</chapter>

<chapter name="Trapa">
<b>Trapa</b> (Onagraceæ), haardfør Vandplante. <sp>T.
natans</sp> L., Hornnød, Europa, i Danmark fundet
fossil i en Mose paa Lolland. Enaarig Plante med
rudeformede, rosetstillede Blade, som svømmer paa
Overfladen ved Hjælp af de oppustede Bladstilke;
hvide Blomster. Frugten, der er en Stenfrugt,
forsynet med 4 Horn, maa opbevares i Vand for at
beholde sin Spireevne. Dyrkes i Søer og Damme,
hvor Frugten synker til Bunds og spirer næste
Foraar.
A. L.

<img>Trapa natans.</img>
</chapter>

<chapter name="Trapper">
<b>Trapper</b> se <sp>Sten i Haver</sp>.
</chapter>

<chapter name="Trianea">
<b>Trianea</b> (Hydrocharitaceæ). <sp>T. bogotensis</sp>
Karst., Kolumbia, svømmende Vandplante med
kredsrundt-ovale, friskgrønne Blade, der paa
Undersiden har et Lag af Luftceller, hvorved Planten
kan flyde; Blomsterne ubetydelige. <sp>Kultur:</sp>
Plantes i Varmhusakvariet, helst paa lavt Vand,
saa at Rødderne kan naa ned i Dyndet; overvintres
paa Dynd. Formeres let ved Deling.
A. L.
</chapter>

<chapter name="Triangulering">
<b>Triangulering</b> se <sp>Forædling</sp> Fig. 4.
</chapter>

<chapter name="Trichloris">
<b>Trichloris</b> (Gramineæ). <sp>T. Blanchardiana</sp>
Hachel (Chloropsis B. hort.), Argentina, enaarigt
Sirgræs, anvendeligt til Buketter. <sp>Kultur:</sp> Saas
i April i kold Bænk og udplantes i Maj; kan ogsaa
saas paa Voksestedet.
L. F.
</chapter>

<chapter name="Tricholæna">
<b>Tricholæna</b> (Gramineæ). <sp>T. rosea</sp> Nees.
Sydafrika, enaarigt smukt Sirgræs, anvendeligt til
Buketter; 50-60 cm høj; blomstrer i Juli-Septbr.
<sp>Kultur:</sp> Frøet saas i April i kold Bænk;
udplantes i Maj. Kan ogsaa saas paa Voksestedet
i April-Maj.
L. F.
</chapter>

<chapter name="Trichomanes">
<b>Trichomanes</b> (Hymenophyllaceæ). Ligesom
Hymenophyllum er denne Bregneslægt meget
artrig, og alle udmærker de sig ved deres sarte,
gennemskinnende Blade. <sp>T. auriculatum</sp>
Bl., Trop. Asien. Rodstokken er krybende. <sp>T.
crispum</sp> L., Trop. Amerika, krybende
Rodstok med græsgrønne, haarede, lange, smalle,
fjersnitdelte Blade. <sp>T. radicans</sp> Sw. (T.
speciosum Willd.), Tropiske og subtropiske Lande,
olivengrønne, glatte, langagtige, dobbelt
fjersnitdelte Blade. <sp>T. reniforme</sp> Forst., Ny-Zeeland,
mørkegrønne, nyreformede, udelte Blade.
<sp>Kultur</sp> se Bregnekultur, Hindebregner.
M. H.
</chapter>

<chapter name="Trichonema">
<b>Trichonema</b> (Iridaceæ) (Romulea),
Koldhus-Knoldvækst, der hører hjemme dels i
Middelhavslandene, dels i Sydafrika. De smukke, ofte i
flere Farver skatterede Blomster fremkommer
enkeltvis paa et c. 10 cm højt Skaft; Maj-Juni,
Bladene er linieformede, lidt kantede og furede.
<sp>T. Bulbocodium</sp> Ker. Gawl., Blomsten
safrangul ved Grunden, rosenrød, ja næsten
purpurviolet i Spidsen. <sp>T. cruciatum</sp> Ker. Gawl.,
skinnende rød, udvendig grønstribet. <sp>T.
pudicum</sp> Ker. Gawl., blegrød, ved Grunden hvid;
blomstrer først i Aug. <sp>T. roseum</sp> Ker. Gawl.,
rosenrød med violette Striber. <sp>Kultur:</sp> se
Ixia.
F. E.
</chapter>

<chapter name="Trichopilia">
<b>Trichopilia</b> (Orchidaceæ). Stedsegrønne Epifyter
fra Meksiko, Mellem- og det nordlige Sydamerika,
med sammentrykte Knolde, Stængler med 1-4
store, smukke Blomster med bølgede eller
spiralsnoede Bæger- og Kronblade, kræmmerhusformet
Læbe. <sp>T. suavis</sp> Lindl., hvidlig med røde
Pletter og gult Svælg, rigtblomstrende; Maj. <sp>T.
tortilis</sp> Lindl., stærkt snoede Bæger- og
Kronblade, brune med hvid Kant, Læben hvid med
rødbrune Pletter. Blomstrer gentagne Gange om
Sommeren og Efteraaret. <sp>Anvendelse:</sp> Alene
i Samlinger. <sp>Kultur</sp> let, som Cattleya, kun
med lidt mere Fugtighed om Vinteren; se for
øvrigt Orchidékultur.
Ax. Hzn.
</chapter>

<img>Trichomanes auriculatum.</img>

<img>Trichopilia suavis.</img>

<chapter name="Trichosanthes">
<b>Trichosanthes</b> (Cucurbitaceæ) (Eopepon). <sp>T.
colubrina</sp> Jacq. (T. Anguina L.) sydøstlige
Asien, enaarig klatrende Plante med lange
interessante Frugter, der ved Modningen antager en
orangerød Farve; 2 m høj og derover. <sp>T.
japonica</sp> Regel., Japan; hvide Blomster og ovale,
ved Enderne tilspidsede Frugter. <sp>Kultur:</sp> Frøet
saas i April i varm Bænk eller Potte; de opkomne
Planter plantes hver i sin Potte og holdes
vedblivende noget varmt, indtil de efter Midten af
Maj kan begynde at afhærdes. Udplantes i første
Halvdel af Juni paa et varmt, beskyttet og
solrigt Voksested.
L. F.
</chapter>

<chapter name="Tricyrtis">
<b>Tricyrtis</b> (Liliaceæ). <sp>T. hirta</sp> Hook., Japan,
50 cm. Hele Planten haaret, Stænglen bladrig,
Bladene ægformede med omfattende Basis og langt
tilspidsede. Blomsterne er hvidlige med violette
Pletter; Sensommer. <sp>Kultur:</sp> T. fordrer en
halvskygget Vokseplads og en humusrig Jord; den
formeres ved Deling om Foraaret.
A. L.
</chapter>

<chapter name="Tridax">
<b>Tridax</b> (Compositæ) (Sogalgina). <sp>T. trilobata</sp>
Aut., Meksiko, fleraarig, men dyrkes hos os som
enaarig Sommervækst, anvendelig til Blomsterbede
og Rabatter; 50-60 cm høj; guldgule
Straaleblomster med purpur Støvtraade i Juli-Septbr.
<sp>Kultur:</sp> Frøet saas i Marts-April i halvvarrn
Bænk eller Potte; de opkomne Planter prikles og
udplantes sidst i Maj med 40-50 cm Afstand.
L. F.
</chapter>

<chapter name="Trifolium">
<b>Trifolium</b> (Papilionaceæ), Kløver. <sp>T.
aurantiacum</sp> Boiss. & Sprun., Grækenland, enaarig
Sommervækst, anvendelig til Rabatter og
Indfatning; 15-25 cm høj; orangegule Blomsterhoveder
i Juli-Aug. <sp>Kultur:</sp> Frøet saas i April-Maj
paa Voksestedet; de opkomne Planter udtyndes til
c. 25 cm Afstand. <sp>T. repens</sp> L., Hvidkløver,
Europa, <sp>var. foliis purpureis</sp>, Staude,
dyrkes for de purpurbrune Blades Skyld,
anvendelig til Stenhøje og Indfatning; 20-40 cm lange,
krybende Stængler; hvide Blomster som den
almindelige Hvidkløver. <sp>Kultur:</sp> Formeres let
ved Deling fra Foraar til Efteraar. Trives
overalt, selv i meget tør Jord.
L. F.
</chapter>

<chapter name="Trillebøren">
<b>Trillebøren</b> er et i Havebruget uundværligt
Transportredskab til Kørsel af Gødning, Ukrudt
o. l., hvor Hestekraft ikke kan benyttes. Den
almindeligst benyttede Trillebør er af let
Konstruktion, med fast Træfading ɔ: to Sidefjælle
og Bagsmæk, men aaben foran, samt Træhjul
med Jærnbeslag.
D. T. P.
</chapter>

<chapter name="Trillium">
<b>Trillium</b> (Convallariaceæ). Fleraarige
Frilandsplanter. <sp>T. grandiflorum</sp> Salisb.,
Nordamerika; fra den knoldede Rodstok hæver de 25-35 cm
høje Stængler sig i Vejret, hver bærende en
Krans af tre ægformet-rudeformede Blade; i
Spidsen fremkommer den store, smukke, nikkende
Blomst, hvis tre Blosterblade først er hvide,
senere rosenrøde; Maj. <sp>T. sessile</sp> L., Nordamerika,
25 cm, mørkpurpur Blomst; Maj. <sp>Kultur:</sp> T.
formeres ved Deling og ynder en lidt fugtig,
humusrig Jordbund, trives bedst i Halvskygge,
f. Eks. paa Stenhøj.
A. L.
</chapter>

<chapter name="Trioza">
<b>Trioza</b> se Gulerodsbladloppe under <sp>Bladlopper</sp>.
</chapter>

<chapter name="Tripmadam">
<b>Tripmadam</b> se <sp>Sedum rupestre</sp>.
</chapter>

<chapter name="Triteleia">
<b>Triteleia</b> (Liliaceæ), Løgvækst. <sp>T. aurea</sp>
Lindl., Argentina, c. 10 cm, har smalle,
mørkegrønne Blade og gule Blomster i Skærm; April.
<sp>T. uniflora</sp> Lindl., Argentina, c. 15 cm, har
blaaliggrønne Blade og porcellænsblaa, indvendig
hvide Blomster; Marts. <sp>Kultur:</sp> Formeres ved
Sideløg; Løgene omplantes i Aug.-Septbr. i en Del
Mark-, to Dele Bladjord og Grus; der lægges flere
Løg i en Potte. Efter Omplantningen holdes de
under Glas paa en kold Bænk, og overvintres paa
6-8° C. T. uniflora kan paa en beskyttet Plads,
paa Stenhøj, dyrkes paa Friland, hvor den da
blomstrer i Maj-Juni.
A. L.
</chapter>

<img>Trillium grandiflorum.</img>

<chapter name="Triticum">
<b>Triticum</b> (Gramineæ), Hvede. <sp>T.
cylindricum</sp> Ces. (Ægilops cylindrica L.), Europa,
enaarigt Sirgræs, anvendeligt til Buketter; 50-70
cm høj; blomstrer i Juli-Aug. <sp>Kultur:</sp> Frøet
saas i April-Maj paa Voksestedet.
L. F.
</chapter>

<chapter name="Tritoma">
<b>Tritoma</b> se <sp>Kniphofia</sp>.
</chapter>

<chapter name="Tritonia">
<b>Tritonia</b> (Iridaceæ) (Montbretia), blomstrende
Knoldvækst til Friland og Koldhus. <sp>T. crispa</sp>
Ker.-Gawl., gullighvide Blomster i April. <sp>T.
crocosmiæflora</sp> hort. (T. Pottsii X Crocosmia
aurea), orangerøde Blomster; Septbr. <sp>T. Pottsii</sp>
Benth,. gule Blomster; Septbr. <sp>T. rosea</sp> Klatt.,
stærkt røde Blomster i Juni. T. stammer alle fra
Sydafrika, og foruden ovennævnte dyrkes en Del
ved Frøudsæd fremkomne Afarter, der alle har
Blomster i de Farvenuancer, som ligger mellem
gult og rødt. <sp>Kultur:</sp> Formering sker dels
ved Frøudsæd, dels ved Knolde, og dette sidste er
det almindeligste. Til Voksested paa Friland
vælges en solrig Plads med let, nærende Jord, og er
Stedet ikke for fugtigt, kan de haardføreste staa
Vinteren over. Hvert andet eller tredje Aar maa
Knoldene omlægges. Ved Dyrkning i Potte
benyttes meget let, men nærende Jord, Potten
forsynes med god Dræning, og Pladsen, de stilles
paa, maa være lys og luftig. Naar Bladene
gulner, mindskes med Vanding, indtil Væksten igen
begynder. Alle Arterne er fortrinlige til
Afskæring.
G. N. B.
</chapter>

<chapter name="Troldkoste">
<b>Troldkoste</b> se <sp>Heksekoste</sp>.
</chapter>

<chapter name="Troldsmørsvamp">
<b>Troldsmørsvamp,</b> Fuligo septica, hører til
Slimsvampene. Den danner i Begyndelsen en gul,
slimet, skumlignende Masse, der senere stivner
til en hvælvet Pude af en Haands Størrelse eller
derover, bestaaende af et brunt Barklag, der
omslutter en sortebrun Støvmasse, bestaaende af
Sporer. Den optræder skadelig i Varmebede og
Drivkasser, idet den slimede Masse udbreder sig fra
den anvendte Garverbark over de her dyrkede
Kimplanter og Stiklinger, saa at de bliver
blegsottige eller kvæles. Man maa snarest mulig
sønderbryde disse Puder og bortfeje det herved
fremkaldte løse Støv.
F. K. R.
</chapter>

<chapter name="Trollius">
<b>Trollius</b> (Ranunculaceæ), Engblomme, er meget
smukke Stauder, som hører til vore bedste og mest
anvendelige fleraarige Blomsterplanter. Bladformen
er omtrent ens hos dem alle:
haandformet, dybt delt med fligede
Afsnit. Blomsterne gule i mange
Afskygninger, lige til brandgult;
ogsaa omtrent hvide Blomster
findes. Som nogle af de smukkeste
kan nævnes: <sp>T. asiaticus</sp> L.,
Sibirien; 30-50 cm, Blomsterne
orangegule; Forsommer. <sp>T.
caucasicus</sp> Stev., Kaukasus;
30-50 cm. Blomsterne orangegule. <sp>T.
c. Orange Globe</sp> med store,
runde, rødgule Blomster;
Forsommer. <sp>T. europæus</sp> L., Europa.
Blomsterne lysegule. Der er i de
sidste Par Aar kommet flere
udmærkede nye Hybrider i Handelen;
disse udmærker sig ved de
kæmpestore Blomster, og Farverne
varierer lige fra ren gult til dyb
orange. — T. er ganske
udmærkede Rabatplanter paa Grund af
deres klare, livlige Farver og friske Bladvækst;
de har ogsaa i de senere Aar fundet en stor og
fortjent Anvendelse i Binderiet. Paa Nordsiden af
Stenhøjen opnaar de en særlig smuk Udvikling.
De fordrer en temmelig fugtig, nærende Jord for
at opnaa fuld Udvikling. <sp>Kultur:</sp>
Formeringen sker let ved Frøudsæd (straks efter
Modningen), Kulturformerne ved Deling, men de holder
ikke af at forstyrres for ofte.
C. V. L.

<img>Triteleia uniflora.</img>
T. kan i Norge dyrkes overalt; den hører til
de bedste Stauder for Egne med barskt Klima.
N—k.
</chapter>

<chapter name="Tromle">
<b>Tromle</b> se <sp>Haveredskaber</sp>.
</chapter>

<chapter name="Trompettræ">
<b>Trompettræ</b> se <sp>Catalpa</sp>.
</chapter>

<chapter name="Tropæolum">
<b>Tropæolum</b> (Tropæolaceæ), Nasturtie, Landløber.
Alle de enaarige T. er, som almindeligt bekendt,
udmærkede Planter, der kan finde ypperlig
Anvendelse paa forskellig Maade i Haverne.
Saaledes er T. aduncum samt de klatrende Varieteter
af T. Lobbianum og T. majus fortrinligt egnede til
Beklædning af Gitre, Vægge, Lysthuse,
Træstammer o. lign., ligesom de ogsaa kan anvendes til
Terrasser og Stenpartier, hvor man lader Rankerne
løbe frit omkring. Plantede i Potter eller Kasser
er de meget dekorative paa Altaner, Balkoner
eller foran Vinduer. En smuk Pyramide paa en
Græsplæne forskaffer man sig let, naar man
udplanter nogle Planter ved tre foroven
sammenbundne Stokke og leder Planterne her op ad. Til
dette Brug er T. Lobb. Peter Rosenkränzer ved
sine stærkt farvede Blomster og store
Blomsterrigdom af ypperlig Virkning. Til Stuekultur er
T. Lobbianum især at anbefale; de vokser her
villigt og lader sig let lede op ad og omkring
Vindueskarmen. T. minus har ikke ret lange
Stængler og kan derfor anvendes til ganske lave Gitre
eller paa Steder, hvor Voksepladsen ikke egner
sig for de stærkere voksende Former. Den lave
Dværgform T. majus nanum er udmærket til
Blomsterbede og Rabatter, til Indfatning og til
Stenhøje; Varieteterne Empress of India og King of
Tom Thumb er især yndede. Af T. majus kan
Blomsterknopperne og de umodne Frugter ved at
nedlægges i Eddike anvendes som Kapers. <sp>T.
aduncum</sp> Sm. (T. canariense hort., T.
peregrinum L.), Peru, enaarig, klatrende Plante, indtil
4 m høj; gule, frynsede Blomster i Juli-Oktbr.;
meget rigtblomstrende og smuk. <sp>Kultur:</sp> Frøet
saas i Marts-April i kold Bænk eller Potte; naar
de opkomne Planter er passende store, plantes de
i hver sin Potte og udplantes med Klump sidst i
Maj med 40-50 cm Afstand; kan ogsaa saas paa
Voksestedet i Maj. Foretrækker en mod stærk
Blæst beskyttet Vokseplads; egner sig godt til
Stuekultur og til Plantning i Kasser. <sp>T.
azureum</sp> Miers., Chili, <sp>var. grandiflorum</sp>,
fleraarig, klatrende Knoldvækst for Koldhus med
tynde Stængler, stærkt forgrenet Vækst og smaa
Blade; indtil 2 m høj; de azurblaa Blomster, som
fremkommer i Oktbr., er større og smukkere end
Stamformens. <sp>Kultur:</sp> Efter Afblomstringen
mindskes Vandingen efterhaanden, indtil Toppen
er fuldstændig bortvisnet; Knoldene optages da og
opbevares i tør Jord eller Sand paa et køligt Sted,
indtil de igen begynder at skyde, hvilket i
Almindelighed vil ske i Aug.; de lægges da i 10 cm
Potter med god, sandblandet Kompostjord og med
et godt Lag Skaar i Bunden af Potten. Knoldene
maa ikke lægges ret dybt og vandes med
Forsigtighed. Egner sig godt til Stuekultur i et Vindue
med Adgang til rigelig Sol. <sp>T. Lobbianum</sp>
Paxt., Columbia, enaarig, klatrende Plante,
fleraarig i Koldhus, indtil 4 m høj; orangeskarlagen
Blomst og blomstrer rigt fra Juni-Oktbr. Af
Varieteter kan efternævnte anbefales: <sp>Asa Gray</sp>,
gullighvid; <sp>aureum</sp>, guldgul; <sp>Brillant</sp>,
mørk skarlagen; <sp>fimbriatum hybridum</sp>,
smukke, frynsede Blomster, men ikke konstant ved
Frøformering; <sp>hybridum Md. Gunter</sp>, ny
Hybrider med Blomster l forskellige Farver og
Tegninger og med mørkt Løv; <sp>Kronprinz
von Preussen</sp>, blodrød; <sp>Lucifer</sp>,
skarlagen; <sp>Margarete</sp>, lysegul med blodrødt;
<sp>Peter Rosenkränzer</sp>, smuk skarlagenrød,
meget rigtblomstrende; <sp>Roi des Noirs</sp>, sortbrun;
<sp>Spit Fire</sp>, skarlagenrød. <sp>T. Lobb. Liliput</sp>
(T. L. compactum) er en ikke rankende
Dværgform og i alle sine Dele mindre end Stamformen;
Blomster i de forskellige Farver. Anvendelige til
Blomsterbede og til Indfatning. <sp>Kulturen</sp> af
T. Lobbianum paa Friland frembyder ingen
Vanskeligheder, Frøet saas i April i kold Bænk, de
opkomne Planter udplantes sidst i Maj med 40-50
cm Afstand; kan ogsaa saas i Maj paa Voksestedet.
En langt kraftigere Udvikling og en tidligere
Blomstring af Planterne opnaas, naar Frøet saas
i Marts-April, og de opkomne Planter plantes
enkeltvis i Potter, hvorfra de sidst i Maj udplantes
med Klump eller omplantes i større Potter for de
Planters Vedkommende, der skal dyrkes i Potter.
De forskellige Varieteter er ikke ganske konstante
ved Frøudsæd; vil man derfor bevare bestemte
Farver, maa Formering ved Stiklinger anvendes, hvad
meget let lader sig udføre fra Foraar til Efteraar.
De unge Stlklingplanter overvintres i et tørt Hus
saa nær Glasset som muligt. Enkelte Varieteter
som Peter Rosenkränzer giver ikke Frø, og
Formering ad vegetativ Vej er nødvendig for
saadannes Vedkommende. T. Lobb. er udmærkede
Vinterblomster, naar de stilles i et tempereret Hus,
og Rankerne ledes langs Traade under Glasset.
Hertil benyttes Stiklingplanter, der har været
kultiverede i Potte omtrent 1 Aar. <sp>T. majus</sp> L.,
Peru, enaarig klatrende Plante, indtil 3 m høj;
gule Blomster i Juni-Oktbr. Af Varieteter kan
anbefales: <sp>atropurpureum</sp>, mørk brunrød;
<sp>Chamæleon</sp>, gul med rødt eller brunt,
forandrer Farve; <sp>coccineum</sp>, skarlagenrød;
Dunnettii, orangegul; <sp>foliis aureis</sp>, gule
Blade; <sp>King Theodore</sp>, sortrød; <sp>Pearl</sp>,
gullighvid; <sp>Scheuerianum</sp>, straagul;
<sp>Schulzii</sp>, skarlagen; <sp>Vesuv</sp>, laksrosa. Af T. m.
haves endvidere Varieteter med fyldte Blomster i
flere Farver; de benævnes i Handelen <sp>T. majus
flore pleno</sp>. <sp>T. m. nanum</sp> (T. m. Tom
Thumb) er en ikke rankende Dværgform med
kompakt, kugleformet Vækst og bliver kun 30 cm
høj. Smukke Former er: <sp>Beauty</sp>, gul og
rødstribet; <sp>Chamæleon</sp>, gul og rød, forandrer
Farve; <sp>coccineum foliis aureis</sp>,
skarlagen Blomst og gule Blade; <sp>Empress of
India</sp>, mørkskarlagenrød og mørke Blade;
<sp>Golden King</sp>, guldgul; <sp>King of Tom Thumb</sp>,
skarlagenrød og mørke Blade; <sp>King
Theodore</sp>, sortrød; <sp>Ladybird</sp>, orange med
purpur Pletter; <sp>Pearl</sp>, gullighvid; <sp>Ruby King</sp>,
rubinrød. <sp>T. minus</sp> L., Peru, enaarig Plante
med 40-60 cm lange Ranker; orangegul Blomst
med rødt. <sp>T. m. coccineum</sp>, skarlagenrød.
<sp>Kultur:</sp> T. majus og T. minus er de
nøjsomste af alle T. og saa letdyrkelige som muligt. Frøet
saas sidst i April-Maj paa Voksestedet; de opkomne
Planter udtyndes til 40-50 cm Afstand. Kan
ogsaa saas i kold Bænk i April, hvorfra de senere
udplantes. Trives saavel paa solaaben Vokseplads
som i nogen Skygge. Frøets Spirekraft 3-4 Aar;
Spiring i Løbet af 2 Uger. Varieteterne med fyldte
Blomster formeres ved Stiklinger og egner sig
bedst til Pottekultur. <sp>T. pentaphyllum</sp>
Lam., Sydamerika, fleraarig, klatrende Knoldvækst,
indtil 4 m høj; Blomsten er rød med grønt og
fremkommer i Juli-Septbr. <sp>Kultur:</sp> Denne Art
er temmelig haardfør og kan ofte udholde vore
Vintre paa Friland under god Dækning. Knoldene
lægges bedst om Efteraaret c. 20 cm dybt og
dækkes om Vinteren med et godt Lag Løv. Ynder
dyb, let Muldjord og en mod Syd vendende Væg,
hvor de kan espalieres op ad et Staaltraadsgitter;
meget smuk Slyngplante. Ogsaa udmærket
anvendelig til Pottekultur. Formering ved Frø, som
saas i varm Bænk eller Potte. <sp>T. polyphyllum</sp>
Cav., Chili, fleraarig Knoldvækst med 1 m lange,
krybende Stængler; gule Blomster i Juli-Septbr.
<sp>Kultur</sp> som T. pentaphyllum. <sp>T. speciosum</sp>
Poepp. & Endl., Chili, fleraarig, klatrende
Knoldvækst, indtil 3 m høj; smukke,
mørkskarlagenrøde Blomster i Aug.-Septbr. <sp>Kultur</sp> som T.
pentaphyllum. <sp>T. tricolorum</sp> Sweet, Peru,
<sp>var. grandiflorum</sp> (T. Jarrattii Paxt.),
fleraarig, klatrende Knoldvækst for Koldhus og Stue;
indtil 2 m høj; Blomsten er skarlagenrød med
citrongult og sort; blomstrer fra Efteraar til
Foraar. <sp>Kultur:</sp> Denne sirlige og nydelige
Slyngplante, som tager sig bedst ud, naar Rankerne
ledes ud over et fint Staaltraadsnet, dyrkes paa
samme Maade som for T. azureum omtalt.
L. F.

<sp>Tropæolum til Frøavl</sp> lykkes bedst paa
fritbeliggende, middelgode, lidt lette Jorder. Frøet
saas først i April i Rækker med fra 30 til 75 cm
Afstand efter Sorternes Størrelse. Frøet lægges med
Haanden med 2 à 3 Korn i en indbyrdes Afstand
af 20 cm i Rækkerne c. 6 cm dybt. Alle falske
Planter frasorteres 2 à 3 Gange i Løbet af
Sommeren og tidligst mulig, inden Sammenvoksningen
bliver for tæt. Frøet modner i Septbr.-Oktbr. og
falder efterhaanden ved Modningen af paa Jorden.
Naar det meste Frø er modent, trækkes Planterne
op og rystes af over en medbragt Kurv eller Sejl;
den overvejende Del af Frøet, som imidlertid
ligger paa Jorden, maa samles op med Fingrene.
Frøet eftertørres godt i Gennemtræk og Sol, for
derefter at drøftes paa Drøftetrug og haandpilles
for Smaasten og smaa Jordklumper. Tropæolum
krydser ikke indbyrdes.
H. G.
</chapter>

<chapter name="Træbeskyttere">
<b>Træbeskyttere</b> se <sp>Opbinding af Træer
og Buske</sp>, Fig. 2 og 3.
</chapter>

<chapter name="Træborere">
<b>Træborere,</b> träfjärilar (s.). Under dette Navn
indbefattes to store Sommerfuglearter, der begge
som Larver lever i Veddet paa Løvtræer og
Frugttræer. Størst er <sp>den alm. Træborer</sp> (Cossus
cossus L.), hvis Larve, »Rødormen«, er blegt
rødgul, paa Ryggen mørk kødrød og bliver omkr. 8
cm lang. Den lever i Stammer og Grene af
fortrinsvis løse Træarter: Pil, Poppel, Æbletræer m.
fl., og den laver lange, slyngende Gange, som
i Tværgennemsnit bliver ovale og ender indtil
15 mm vide. Den anden Art:
<sp>Kastanjeboreren</sp>, blåfläckiga träfjäriln (s.) (Zeuzera
pyrina L.) er noget mindre; Larven er gul med
Vorteprikker over Kroppen, sort Hoved og sort
saak. Nakkeskjold. Levevisen er den samme som
Rødormens, men Larvernes Gange forløber mere
yderligt og gaar ikke sjældent rundt om en
Stamme eller Gren. Begge Arter har en toaarig
Udvikling. Den førstnævntes Larve gaar gerne ud
af Veddet og træffes krybende omkring paa
Jorden, inden den opsøger en hensigtsmæssig
Forpupningsplads, i Reglen i Jorden. Med en bøjelig
Staaltraad kan man stundom opnaa at dræbe
Larverne inde i Gangen.
A. T.
</chapter>

<chapter name="Træbukke">
<b>Træbukke,</b> bockbaggar, långhornigar (s.)
(Cerambycidæ) er Biller, hvis mest paafaldende
Kendetegn er de sædvanlig meget lange Følehorn.
Larverne, som er hvide, flade og med sort eller brunt
Hoved med stærke Kæber, lever mellem Bark og
Ved paa Træer, som af en eller anden Aarsag
begynder helt eller delvis at udtørres. Flere Arter
lever paa Naaletræer, nogle er almindelige paa
Pil og Poppel.
A. T.
</chapter>

<chapter name="Træers og Buskes aarlige Pleje i Have og Park">
<b>Træers og Buskes aarlige Pleje i Have og Park</b>
se <sp>Villahavens Pasning</sp>.
</chapter>

<chapter name="Træfrø.">
<b>Træfrø.</b> Det er i Almindelighed taget langt
lettere at formere de enaarige Urter, end de
fleraarige Planter (Træplanterne og Stauderne) ved
Frø. De enaarige Urters Frø spirer i Reglen let og
hurtigt — i Løbet af en eller nogle faa Uger —
naar de bringes under gunstige Spiringsbetingelser.
Ligeledes taaler Frøet at lufttørres, og i denne
Tilstand taaler det næsten altid at opbevares i et
eller flere Aar, uden at Spireevnen og
Spiringsenergien svækkes synderligt. Det er naturligt og
nødvendigt, at Naturens Haand har indrettet disse
Planter paa en let og hurtig Fornyelse ved
Frøspiring, thi efter Frømodningen dør Moderplanterne
bort, og de paagældende Arter eksisterer da,
indtil den næste Generation er fremspiret, kun i Form
af det afkastede Frø. Anderledes med de fleraarige
Planter. En aarlig Fornyelse ved Frøspiring er for
dem ikke af vital Betydning for Arternes
Vedligeholdelse i Naturen. Planterne fortsætter jo Livet
efter Frømodningen og ogsaa uden at denne har
fundet Sted. Bærer de et eller flere Aar i Træk
ikke modent Frø, har det mindre at sige: det
forsømte kan indhentes ad Aare. Kommer Frøene i
et eller flere Aar ikke til Spiring paa Grund af
vanskelige Spiringsforhold, kan ogsaa dette
oprettes i de følgende Aar. En Del Træplanter
ligner ganske vist de urteagtige Planter i de
ovennævnte Egenskaber: deres Frø spirer let og
hurtigt, og det kan taale et eller flere Aars
Opbevaring uden at svækkes stærkt paa Spireevnen.
Men disse er saa forholdsvis faatallige, at de
næsten har Karakter af at være Undtagelser. Om
Stauderne skal det lige nævnes, at et stort Antal
af dem slutter sig nærmest til Træplanterne med
Spiringsforhold, medens et mindre Antal har de
enaarige Urters lette Frøspiring og Evne til at
opbevares som tørt Frø; i øvrigt skal Stauderne
ikke omtales nærmere i denne Artikel.

Blandt Træplanter, der har Betydning for
dansk Planteskoledyrkning, har følgende let
spirende Frø, der taaler tør Opbevaring uden at
Spireevnen forringes stærkt i et eller flere Aar: en Del
Naaletræarter, et betydeligt Antal Ærteblomstrede
og endelig et Antal Arter hørende til
Rakletræerne. Om næsten alle andre Arter gælder det, at
Spireevnen hurtigt svækkes, Spiringsenergien
endnu hurtigere; de taber ved nogenlunde stærk
Lufttørring enten Spireevnen, eller de gaar over i
tungt spirende Form, saa de kun kan spire efter
i et eller flere Aar at have ligget under
gunstige Spiringsforhøld. For øvrigt er Forholdene
hos de forskellige Slægter og Arter meget
forskellige; det er derfor vanskeligt at behandle de
herhen hørende Spørgsmaal i skematisk Anskuelighed,
og at opstille bestemte Regler; men allerede i dette
Faktum er der en betegnende Forskel imellem
Træplanternes og de enaarige Urters Frø. Et
andet Faktum, der er næsten lige saa betegnende, er,
at medens Analyser af Spireevne og Spiringsenergi
er let at foretage med enaarige Urters Frø,
foretages de i Reglen langt vanskeligere med Træfrø,
og de kan ikke siges at have saa stor Betydning
for Praksis som hos hine. Størst Betydning har
Spiringsanalysen for Naaletræfrø samt for El og
Birk. Kun for faa andre Frøsorters Vedkommende
opgives eller kræves der i Skovfrøhandelen
Opgivelse af Spiringsprocent paa de falbudte Partier.
For det store Flertal af Arter forhandles Frøet uden
at der fremlægges Analyse, og herimod er der i
Almindelighed ingen Grund til at gøre Indvending.
Det ligger i Sagens Natur, at det maa være
saaledes. For Forbrugeren (som for Forhandleren) er
det da af saa meget større Betydning at forstaa
at vurdere Varen nogenlunde rigtigt efter den
Form og Tilstand, i hvilken den fremtræder. Man
bedømmer Frøet efter Skøn og ud fra den Erfaring
og Viden, man har erhvervet ved kortere eller
længere Tids Syslen med Træfrø og Frøudsæd.
Frøets almindelige Tilstand, dets Modenhedsgrad,
dets lette eller tunge Beskaffenhed tages i
Betragtning, man undersøger ved Gennemskæring,
om der er mange eller faa svange Korn i
Partiet, om Frøets Kærne er frisk eller fortørret etc.;
ogsaa Frøets Lugt, dets matte eller blanke
Overflade tages i Betragtning. Og ud fra alle disse
Forhold danner man sit Skøn om Varens større
eller mindre Brugbarhed, og derefter træffer man
sine Dispositioner ved Frøets Indkøb og senere
Behandling før og ved Saaningen.

Træfrø er en kostbar Vare. Udgifterne til Frø
betyder mere for Planteskolegartneren end for
Køkken- eller Blomstergartneren, og Vanskeligheden
ved at opnaa et tilfredsstillende Resultat ved
Udsæden er som oftest betydeligt større. Frisk
Urtefrø med god Spireevne giver ved rigtig
Behandling let det tilsigtede Resultat efter Udsæden.
Træfrø er ofte mere uberegneligt og lunefuldt.
Køkkengartneren kan Aar efter Aar udsaa sit Frø
paa samme Maade og til de samme Tider.
Planteskolegartneren maa ofte variere Frøets Behandling
og dets Udsæd efter den Tilstand, han modtager
det i. For ham er det ikke nok at have bestemte
Kulturregler at følge. Han maa have Kendskab
til dets Natur og rette sine Fremgangsmaader
derefter. Det er derfor nødvendigt, at han søger at
skaffe sig Klarhed over en Del almene og specielle
Egenskaber hos Træfrøet. Saadanne er det i denne
Artikel forsøgt at kaste Lys over.

En mærkelig Egenskab hos mange Arter Træfrø
er dets Tendens til at fremtræde i tungt spirende
Form, saa det ved Udsæden »ligger over«, d. v. s.
at det først kan spire efter at det i 1 eller flere
Aar har ligget under gunstige Spiringsbetingelser.
Aarsagen til at Frø ligger over kan være af
forskellig Art. Det kan være en medfødt Egenskab,
nøje og uadskilleligt knyttet til det. I langt flere
Tilfælde er det dog kun en Tilstand, i hvilken
Frøet er tilbøjelig til at indtræde under
Modningsprocessernes Fremskriden eller ved Frøets
Behandling efter at det er høstet af Moderplanten; i andre
Tilfælde igen er det kun tilsyneladende at Frøet
er disponeret til at ligge over; ved en passende
Behandling kan man da faa det til at spire let.
Naar en Art har absolut tungt spirende Frø (som
f. Eks. Ilex aquifol., Taxus, Juniperus, Daphne
Mezereum o. fl.), da ligger det nær at formode, at
Grunden muligt er den, at Frøet, naar det som
modent afkastes af Moderplanten, er ufuldbaaret,
idet Kimen endnu ikke er saa vidt fremskreden i
sin Udvikling, at Spiringen straks kan begynde
under passende Temperatur og Fugtighedsgrader,
men at der først maa finde en Eftermodning Sted.
Det vides, at dette er Tilfældet med Frøene hos
adskillige Staudearter (Eranthis hiemalis, Corydalis
cava, Ranunculus, Ficaria m. fl.). Blandt
træagtige Planter er det konstateret at være Tilfældet
med Ginkgo biloba; det er formodentlig ogsaa
Tilfældet med flere andre Arter. Synderlig praktisk
Interesse har denne Gruppe dog ikke. De Arter,
hvis Frø kun betingelsesvis ligger over, er langt
talrigere, og de er interessantere for Gartneren,
fordi han mere eller mindre virkningsfuldt er i
Stand til at modarbejde eller ophæve deres
Tendens til at ligge over.

Frøs lette eller tunge Spiring staar hyppigt nøje
i Forbindelse med dets Modenhedsgrad, og for de
træagtige Planters Vedkommende tillige med dets
svagere eller stærkere Tørring. Regelen er, at jo
lettere modent og jo mindre tørt Frøet er, des
hurtigere og lettere foregaar Spiringen, men jo
haardere modent og jo stærkere tørret det er, des
tungere er Spiringen, og des større er Tendensen til
at ligge over. At Frø ligger over er for øvrigt et
Fænomen, der er vel kendt ogsaa hos de enaarige
Urter; dette er nemlig Tilfældet med de saakaldte
haarde Frø, der forekommer meget almindeligt,
ja de kan vel snart sagt forekomme hos hver
eneste Planteart? Der er dog den Væsensforskel
mellem haardt Frø hos enaarige Urter og hos
fleraarige Planter, (og særligt hos Træplanterne), at
hos de første forekommer de kun sporadisk, som
en større eller mindre — i Reglen ikke
synderlig høj — Procent eller Promille af Frøene; men
hos de sidste er hyppigt hele Frømængden stærkt
tilbøjelig til at gaa over i tungt spirende Form. —
Kimen i et Frø kan meget godt være spiredygtig,
selv om Frøet langt fra kan siges at være modent.
Umodne, grønne Ærter spirer i vaade Somre i
Bælgene; halvmoden Rug spirer i Aksene o. s. v.,
(se under Art. Modning). Ogsaa Træfrø har
jævnligt denne Evne til Spiring i halvmoden Tilstand.
I Praksis benytter man sig undertiden heraf for at
undgaa at ellers tungt spirende Arter ligger over,
idet man plukker Frøet halvmodent eller let
modent og saar det straks efter Plukningen (f. Eks.
kan dette lade sig gøre med alm. Ask, Avnbøg,
Rosa canina og maaske Naur). Spireevnen er dog
gerne paa et saa tidligt Stadium lav og Frøet er
sart og let udsat for Forraadnelse i Frøbedet, og
til Opbevaring er det absolut ikke egnet. Den
fuldbyrdede Modning giver en højere Spiringsprocent
og mere modstandskraftigt og holdbart Frø. I
Praksis maa der derfor i de fleste Tilfælde
advares mod for tidlig Plukning. Trods den
hurtigere og lettere Spiring, bliver Resultatet af
Udsæden ofte tarvelig. I Artiklen Træplanters
Tiltrækning er anført enkelte Tilfælde, hvor ret
tidlig Plukning formentlig kan være formaalstjenlig
(Seljerøn, Hvidtjørn, forskellige Rosa-Arter).

Foruden haard Modning virker, som nævnt, ogsaa
Tørring af Frøene i Retning af at gøre disse tungt
spirende. Ofte er selv en lettere Tørring Aarsag til
at Frø ligger over. Under »Træplanters Tiltrækning«
er der ogsaa givet Eksempler herpaa (Elm og
Myrobalaner). Særligt oplysende er Tilfældet med Elm:
Naar Frøet falder af Træet ved Modningen, er det
blødt og stærkt vandholdigt. I denne Tilstand kan
det spire i Løbet af 1 à 2 Uger, i hvert Tilfælde
naar Sommeren ikke har været meget tør og varm
under Frømodningen. Men faar Frøet Lov at ligge
under Træerne blot i nogle faa Dage, udsat for
Sol og Vind, gaar det helt eller delvis over i saa
tung Form, at det ligger over. Der haves enkelte,
men sjældne Eksempler paa at ellers let spirende
Naaletræfrø (Abies Nordmanniana, Bjergfyr og
Rødgran) har ligget over. Det har i disse Tilfælde
sikkert drejet sig om særlig haardt modent og
stærkt tørret, maaske ikke helt nyt, Frø.
Fugtigheden var ganske vist i den første Tid efter
Udsæden for ringe til at Spiring kunde finde Sted,
som Følge af manglende Nedbør; men senere hen
paa Sommeren faldt der Regn nok, til at Spiringen
kunde være foregaaet. Aarsagerne til at Frø bliver
tungt spirende ved Tørring og ved stærk Modning,
synes at være af forskellig Art. Grunden er
sikkert ofte den, at Frøskallen bliver for haard eller
udvendigt fortørret, saa den for Spiringen
nødvendige Adgang for Luft og Vand bliver
utilstrækkelig. Man kan da ved Behandling af Frøskallen
undertiden ad kemisk eller mekanisk Vej lette
Spiringen. Saaledes er det blevet anvendt at
behandle Frø af Rosa canina forinden Udsæden med
brændt Kalk og Syre; og ved forskellige eksotiske,
storkornede og tykskallede Frøslags (Araucaria bl.
a.) er der bleven anvendt en Bortfiling af en Del
af Frøskallen (se Art. Spiring). I dansk Praktis
anvendes disse Metoder dog kun rent
undtagelsesvis. En anden Aarsag til den tunge Spiring er, at
Frøet ved haard Modning gaar over i
Hviletilstand. Forinden denne kan ophæves og Spiringen
begynde, maa der i Frøet foregaa kemiske
Omdannelsesprocesser. De herhen hørende Fænomener er
videnskabeligt set overordentlig interessante, men
endnu kun ufuldkomment undersøgt. Der synes
at aabne sig Mulighed for, at Videnskaben, naar
Spørgsmaalene er klarlagte, vil kunne paavise
praktisk anvendelige Metoder til Ophævelse af
Hvilen ad kunstig Vej (se Modning, Hvileperioder).

Selv hos Træfrø, der egentlig ikke kan kaldes
tungt spirende, er det vistnok almindeligt, at Frøet
kræver en vis Hvile, forinden det kan spire. Dette
tør maaske antages f. Eks. at være Tilfældet med
Bøg og Hyld, der selv ved tidlig Efteraarssaaning
ikke viser Tilbøjelighed til at spire før Vinteren
er forbi, uagtet de ved Saaning om Foraaret
ingenlunde hører til de langsomtspirende Arter. Hos
andre er det klart, at en Hvile ikke er fornøden;
thi falder Frøet ved Modningen om Efteraaret f.
Eks. mellem fugtigt Løv, vil det straks begynde
at udvikle Spirer: bl. a. Hestekastanje, Eg,
Valnød, Ahorn m. fl. (Det er maaske ikke tilfældigt,
at hos adskillige af disse udvikles Rodspiren
paafaldende tidligere end Topspiren; thi ved dennes
meget senere Fremkomst hindres det, at den
bortsvides af Frosten. Ved andre som Ahorn er dette
dog ikke Tilfældet, og for at hindre at disse svides
af Frosten i det tidligste Foraar, bruger man
derfor ogsaa i Reglen i Praksis først at saa Frøet om
Foraaret). Meget ejendommelig er den paafaldende
store Forkærlighed til at spire om Foraaret, man
kan iagttage hos de Frøsorter, der ligger over.
Saar man f. Eks. en eller anden Sort, der ligger
1 til 2 Aar over, da vil man ofte 2 Foraar i Træk
faa en kraftig Spiring, medens der i den
mellemliggende Sommer og Efteraar næppe vil spire et
eneste Frø, selv om Spiringsforholdene i og for sig
er nok saa gunstige. Det anførte Eksempel er
typisk for de fleste Slags Træfrø, der ligger over.
Kun ganske enkelte har Tilbøjelighed for
Efteraarsspiring (Viburnum Opulus og flere andre Viburnum
samt Sciadupitys verticillata). Disse
Ejendommeligheder har vel deres Aarsag i Hvilefænomener
og staar formentlig i Forbindelse med Tilpasning
til klimatiske Forhold. Der skal dog ikke her gøres
Forsøg paa at klarlægge dem. En Tilpasning til
Klimaet tør man sikkert se i den Tilbøjelighed for
<sp>meget</sp> tidlig Foraarsspiring, der kan iagttages
hos alpine Arter (Ribes alpinum, Rosa alpina)
og hos højnordiske, klimatiske Varieteter.

En Mængde Træplanter har som bekendt
Frugtkød af fast eller af mere eller mindre blød og
saftrig Konsistens om Frøene. Frugtkødet har paa
flere Maader Betydning for Frøenes
Spiringsforhold. Dets Betydning som Frøspredningsmiddel i
Naturen ses der her bort fra. Saa længe Kødet er
nogenlunde friskt og fugtigt holder det Frøene
friske, og det hjælper ofte til at holde dem i
letspirende Form. Fjerner man Kødet og lader Frøene
tørre, mister de derimod meget ofte hurtigt
Spireevnen helt eller delvis, ligesom Spiringsenergien
svækkes; det er meget almindeligt at de da
gaar over i tungt spirende Form. Kødet har
imidlertid ogsaa den Egenskab, at det <sp>hindrer</sp>
Frøenes Spiring, dels ved at det udelukker Luftens
Ilt fra at paavirke Frøenes Kim, dels maaske ogsaa
ved at det indeholder Stoffer, der direkte virker
hindrende paa Spiringen. Saar man forsøgsvis hele
Frugter, forsigtigt knuste Frugter og friske, rene
udvaskede Kærner af Skovæbler, almindelig Røn
og Seljerøn, saa vil de hele Frugter første Foraar
give et tyndt besat Frøbed; de knuste et noget
bedre, men af de rene Frø tør man paaregne et
tilfredsstillende godt Bed. Lader man de knuste
Frugter forinden Saaningen udtrække i flere Hold
Vand, saa største Delen af Saften fjernes, faas et
noget bedre Resultat med Udsæd af dem. (Det er
kun tilsyneladende, at alm. Røn har Tendens til
at ligge over. Det er Frugtkødets Safter, der
virker hindrende paa Spiringen. Først ved at
lufttørres for stærkt bliver Frøene tungt spirende og
samtidigt stærkt svækkede paa Spireevnen). Ved
Udsæd af Mahonia, alm. Hyld og Druehyld er der
intet i Vejen for at saa de friskplukkede Frugter
hele om Efteraaret; Spiringen vil under gode
Forhold blive god. Men ved at saa friskt udvaskede
Frø al de samme Frugter opnaas en kendelig
tidligere Spiring. Rene, friske Kærner af Rosa
canina og Hvidtjørn ligger vel i Almindelighed over
ligesom Frø man lader blive i Frøgemmet, medens
dette forraadner; men de giver dog en kendelig
lettere Spiring. Naar man i danske Planteskoler
alligevel ved disse Planters Formering
forholdsvis sjældnere anvender rent Frø, er Grunden
den, at det er ret vanskeligt at udrense Frøet, og
at det rene Frø er lovlig dyrt at købe. Teoretisk
set staar man sig <sp>altid</sp> ved at anvende Frøet af
kødede Frugter befriet for Frugtkødet. Økonomisk
set staar man sig derved i <sp>de fleste</sp> Tilfælde.
Frøets Udvaskning af blødkødede Frugter gaar let
fra Haanden, og man burde i Praksis aldrig sky
Ulejligheden derved. Endnu slettere at anvende
end hele, friske Frugter, er halvt tørrede, saaledes
som de undertiden gaar i Handelen af Hensyn til
den lettere Forsendelse. Er man henvist til at købe
dem i Mangel af bedre, bør man udbløde dem
grundigt i Vand, udlude Saften, eller endnu bedre, søge
at bortvaske det indtørrede Frugtkød.
Kirsebærstene samt renvaskede Sten af Myrobalaner og
andre Blommer kan faas i Frøhandelen i lufttørret
Tilstand. Myrobalanerne er i Reglen brugbare,
skønt de ofte ligger over. De øvrige Slags giver
kun undtagelsesvis tilfredsstillende Resultat. Det
synes at være typisk for Frø af blødkødede Frugter,
at de er <sp>særlig</sp> ømfindtlige for Tørring.

Om Frø i tørre Frøgemmer, Kapsler og Bælge
etc. gælder, at Frøene bedst opbevares i disse; men
ved Udsæden bør Frøet, naar det overhovedet kan
lade sig gøre, altid saas rent. Hjemmeavlet
Syrenfrø er det vanskeligt at faa ud af Kapslerne. Rent
Frø kan købes i Frøhandelen og er langt det bedste
at anvende. Lindefrø kan kun købes i de smaa
rundagtige, tæt lukkede Kapsler. I dette Tilfælde er
man altsaa afskaaret fra at benytte rene Frø.
Vingefrugter som Ask og Ahorn, særligt den sidste
forringes meget i Brugbarhed ved for stærk Tørring;
det samme gælder Bøg, Hestekastanje, Valnød, Eg
og Hassel, der helst bør saas om Efteraaret.
Opbevares Frøene af disse til Udsæd om Foraaret, maa
de opbevares i let fugtig Tørvejord. Valnødder
maa hindres i at udtørre ved Opbevaring i moderat
fugtigt Grus, samt med fornøden Adgang for
Luften til, at de ikke skimler eller raadner.

Det er af største praktiske Betydning at vide,
fra hvilke Avlssteder, det bedste Træfrø til
Udsæd faas. Der er her flere Hensyn at tage i
Betragtning. Erfaringen viser, at Frøets Spireevne
staar i Forhold til det Klima, i hvilket det er
modnet. Reglen tør vel antages at være den, at en
Plante, træagtig eller urteagtig, udvikler sit Frø
bedst i sin oprindelige Hjemstavn. At dette dog
ingenlunde altid er Tilfældet, fremgaar af de
Skovfrøanalyser, Johs. Rafn har ladet udføre og
offentliggøre i et højst interessant Værk,
»Skovfrøanalyser gennem 25 Aar«. Af Rafns Analyser
fremgaar det bl. a. med temmelig stor Sikkerhed,
at mange amerikanske Naaletræer (som
Chamæcyparis Lawsoniana, Abies balsamea, Picea alba),
ligesom det japanske Naaletræ Cryptomeria
japonica o. a. Planter fra fjerne Udlande giver Frø
med højere Spireevne hos os end i deres
Hjemlande. For de amerikanske Arters Vedkommende
ligger det nær at gætte paa, at det er vort Øklima,
der giver en bedre Frøudvikling, end det
amerikanske Fastlandsklima. I andre Tilfælde viser det
sig, at vort Klima giver daarligt Frø af andre
Træarter fra det amerikanske Klimat; dette gælder
saaledes Cratægus coccinea o. a. Tjørnearter.
Smaabladet Elm, Ulmus campeetre af dansk Avl er
oftest mindre godt, medens Frø af Ulmus montana,
storbladet Elm hos os giver særligt godt Frø.
Almindelige Regler for disse Forhold er det
vanskeligt at opstille, og endnu vanskeligere er det at
udrede Aarsagerne til dem.

Er det af Vigtighed at faa Frø med god
Spireevne og vide, hvorfra saadant kan faas, er det
af ikke mindre Betydning at vide, hvorfra det
Frø faas, der giver de bedste, d. v. s. de
haardføreste, smukkeste, stærkest voksende etc.
Planter. Dette fører os ind paa de meget interessante
Problemer om Akklimatisering og Proveniens.
Rimeligvis hører Akklimatiseringen til de gamle
Teorier, der fortjente at tages op til nærmere
Undersøgelse i moderne Belysning. Det er maaske
nok for dristigt helt at fornægte den; men for
Træplanternes Vedkommende spiller
Akklimatisering sikkert saa ringe en Rolle, at man i Praksis
kan se bort derfra. Det, der kan tage sig ud som
Akklimatisering for en overfladisk Betragtning, er
oftest simpelt hen en Tilpasning ved naturligt
Udvalg: De Individer eller Varieteter af en Art, der
ikke passer til et givet Klima, f. Eks. fordi de
ikke kan taale dettes Minimumstemperatur om
Vinteren, gaar til Grunde før eller senere, mens
de mere haardføre eller modstandskraftige lever
videre og sætter Frø. Saar man Frøet, tør man
vente Afkom med lignende haardføre Egenskaber
som Modertræerne. Paa denne Maade kan en
Planteart tilpasses til et Klima ved Udvalg af de
til dette mest modstandskraftige Individer,
foretaget af Naturen selv. Der kan forekomme
Tilfælde af denne Art, der ser ud som
Akklimatisering; men det er, som nævnt, Fænomener af helt
anden Natur. At en Planteart skulde forandre sin
Natur, sine Karakterejendommeligheder, ved at
den overflyttes fra et Klima til et andet, synes i
det hele lidet troligt. I hvert Tilfælde maa det
sikkert være en Proces, der tager saa mange
Generationer, at man næppe behøver at regne
dermed i Praksis for Træplanternes Vedkommende,
der kun med mange Aars Mellemrum kan
frembringe nye Generationer af Individer. Vort
nationale Træ Bøgen har, for at tage et Eksempel,
gennem de Aartusinder, der er forløbne siden dets
Indvandring, ikke akklimatiseret sig saa meget, at
det har tabt sin medfødte Følsomhed overfor
Foraarsnattefrost, mens de unge Skud endnu er sarte
og bløde. Cedrus og Araucaria vil ingen Sinde
akklimatiseres saa meget, at de uden Beskyttelse
bevarer Livet frelst gennem vore haardeste
Frostvintre; det tør man vist roligt paastaa! Er dette
rigtigt, da er det selvfølgelig ligegyldigt for
Afkommets Haardførhed, hvor et Parti Træfrø er
avlet, om i et sydligt eller i et nordligt Klima.
Det, der er det afgørende er, hvilken Art eller
Underart man har med at gøre, om denne er
haardfør eller ej, samt om Frøet er ukrydset eller
ublandet med andre, mindre haardføre Former
eller ikke. Heraf følger dog ikke, at det er uden
Forskel, om man af en eller anden Træart, f.
Eks. af Eg eller Hassel, benytter Frø til Udsæd fra
henholdsvis Skandinavien eller fra Sydevropa. Men
det er ikke Avlsstedet, der her er det afgørende;
det er Hensynet til de mange Underarter og
klimatiske Former hvori, som det synes, saa at sige
alle Arter optræder, og som ofte afviger saa meget
fra hverandre i Haardførhed, langsom eller frodig
Vækst etc., at de har højst forskellig Værdi til
Plantning hos os.

Man bruger for at betegne fra hvilke Egne eller
Himmelstrøg en Planteform oprindelig er kommen,
Ordet <sp>Proveniens</sp>. Man taler saaledes om
Skovfyr af henholdsvis norsk, skotsk, mellemtysk
eller fransk Proveniens etc. Det er nyttigt at
have et saadant teknisk Udtryk; men det burde
anvendes paa en mere koncis Maade, end det
sædvanlig finder Sted i Praksis, hvor det ofte kun
benyttes som Betegnelse for det tilfældige
Avlssted, der jo langt fra altid er det Sted, hvor den
paagældende Form forekommer vild eller er
udviklet ved naturligt Udvalg eller paa anden
Maade. Naar man om Rødgranfrø samlet
henholdsvis af vildtvoksende finske eller tyrolske Træer
siger, at det er af finsk eller tyrolsk Proveniens,
er Udtrykket korrekt anvendt og det er vejledende
for den, der skal benytte Frøet. Men at tale om
Rødgranfrø af dansk Proveniens er hverken
rigtigt eller vejledende; thi vore danske
Rødgranskove og Plantager bestaar af Træer af højst
forskelligartet Herkomst, ofte plantede imellem
hverandre. Højest kunde man om dansk Frø, samlet
af Træer af f. Eks. ublandet tyrolsk Proveniens,
bruge Udtrykket »tyrolsk Proveniens, men dansk
Avl«. Bruges Betegnelsen dansk Proveniens om
f. Eks. Agern eller Avnbøgfrø, burde Meningen
heraf altid være, at Frøet ikke blot er dansk Avl,
men at Modertræerne er af oprindelig dansk
Herkomst, voksende i eller stammende fra vore
oprindelige, vildtvoksende Skove. At Træfrø af
forskellig Proveniens giver Afkom af meget
forskellig Værdi og Anvendelighed, kan ingen erfaren
Planteskolegartner eller Forstmand have undgaaet
at se Eksempler paa i sin Praksis. Har man
samtidigt i Planteskolen saaet Gyvelfrø af italiensk
og dansk Herkomst, vil man have erfaret, at det
første gav Planter, der første Aar blev dobbelt
saa høje som de danske, men at de i de følgende
Vintre viste sig lidet modstandskraftige mod
Frost. Har man Side om Side i Planteskolen saaet
Skovfyr af skotsk og af tysk Proveniens, vil Bedet
efter det første have givet sunde Planter, mens
Planterne i Bedet efter det tyske Frø blev
hærgede af Sygdom. Har man saaet Hasselnødder af
norsk Proveniens, vil man allerede før Saaningen
have erfaret, at Nødderne var smaa og
tykskallede. Har man samtidig saaet engelske,
hollandske og maaske spanske Hassel, vil man have set,
at disse var større og mindre tykskallede; men
man vil ogsaa have erfaret, at Planterne, der
fremkom af disse Frø af forskellig Proveniens,
udviklede sig forskelligt. Det norske Frø gav
Planter med lavere Vækst, de modnede Aarsskuddet
tidligt og fast i Eftersommeren, mens Planterne
efter det øvrige Frø gav frodigere Planter, der
fortsatte Væksten længere ud paa Efteraaret, ja
Planterne efter det spanske Frø fortsatte maaske
Væksten saa længe, at den ikke var afsluttet, da
Frosten kom og afsved Bladene og Skudspidserne,
der det følgende Foraar sad visne og dræbte.

Pladsen tillader ikke at komme nærmere ind
paa de betydningsfulde Spørgsmaal Proveniens og
klimatiske Varieteter, der kunde belyses gennem
snart sagt en Uendelighed af Eksempler. Der maa
henvises til Skovbrugslitteraturen, hvor Sagen er
ret grundigt behandlet for mange Arters
Vedkommende. For de fleste specielle Havetræers og
Buskes Vedkommende staar derimod meget tilbage
at søge udredet, og deriblandt meget af
Betydning.

Man kunde stille det Spørgsmaal, om man til
et givet Klima, som f. Eks. det danske
fortrinsvis bør anvende til Udsæd Træfrø af nordlig eller
af sydlig Proveniens. Den gængse Opfattelse er
vistnok, at Frø fra de nordlige Lande giver de
haardføreste Planter. Dette er ogsaa delvis
rigtigt De nordlige Planteformer er tilpassede til et
Klima med lang Hviletid og kort Vækstperiode.
Foraaret kommer ofte brat. Planterne vaagner
hurtigt til Live med den milde Aarstid, og de
skal hurtigt have Væksten afsluttet for at kunne
modstaa Vinteren med dens høje Kuldegrader og
barske Vejr. Derfor har Træplanter af nordlig
Proveniens (ogsaa naar de er henflyttede til et
sydligere Klima) gerne tidligere Løvspring og
kortere Vækstperiode, end de af sydlig Proveniens.
Disse sidste er tilpassede efter et Klima med milde
Vintre, tidlige Foraar og en lang Sommer. De
kræver mere Varme i Luften før de springer ud
og afslutter først Væksten efter en lang
Vækstperiode. Disse Egenskaber beholder de, ogsaa naar
de henflyttes til et nordligt Klima. Her indtræffer
den varmere Aarstid forholdsvis sent, og Væksten
begynder derfor ogsaa senere om Foraaret, end hos
de tilsvarende, nordlige Former af samme eller
nærstaaende Arter. Til Gengæld har de længere
Vækstperiode; de er derfor stærkere voksende, men
naar ofte ikke at faa Væksten forsvarligt afsluttet
inden den kolde Aarstid kommer, og er da
mindre haardføre mod Vinterkulden. I
Overensstemmelse med det fremsatte, vil det ofte erfares, at
naar man Side om Side saar eller henplanter
klimatiske Varieteter (eller meget nærstaaende
Arter) henholdsvis af meget nordlig og sydlig
Proveniens i vort Land, da vil de nordlige springe
tidligst ud om Foraaret og være stærkest udsat
for at lide af Nattefrost; de vil give kortere
Aarsskud, altsaa blive lavere af Vækst, og de vil
tidligere og fastere afslutte Aarets Tilvækst og
følgelig være mindre udsat for at tage Skade af
Frosten om Vinteren. Saafremt man ved
Haardførhed forstaar Modstandskraft mod Vinterkulden,
maa de nordlige Former altsaa siges at være de
haardføreste; men det maa ikke overses, at de
sydlige Former, som Følge af deres senere
Løvspring ofte viser fuld saa stor Modstandskraft mod
Foraarsnattefrost. Rødgran af nordlandsk
Proveniens (Polargran) begynder Væksten betydeligt
tidligere end Rødgran af fransk Proveniens; man kan
derfor i Planteskolen se disse første staa med de
unge Skud afsvedne af Foraarsfrost, mens de
sidste er gaaet fri derfor, simpelthen fordi deres nye
Vækst endnu ikke var begyndt, da Nattefrosten
indtraf. Om Vinteren kan man til Gengæld se
Polargranerne staa friske og sunde, mens de
franske Graner er stærkt svedne i Naalene af Frosten
som Følge af at de i den korte, nordiske Sommer
ikke er blevne tilstrækkeligt modnede. Naar
Polargranerne er 1 m høje, maaler de franske
Graner 2-3 m eller mere. Ganske analoge Iagttagelser
kan gøres med Rødel, Eg, Skovæbler o. m. fl.

I Praksis vil Planterne af sydlig Proveniens,
med den frodigste Vækst, ofte være at foretrække
for de nordlige Former. Disse sidste bør kun
foretrækkes i de Tilfælde, hvor de sydlige, fordi de
modner deres Skud ufuldkomment i vore korte
Somre, tager Skade af Vinterkulden, eller hvor
de sydlige viser sig mere modtagelige for Sygdom.
Dette sidste kan dog næppe siges at være den
almindelige Regel; maaske snarest tværtimod. I
det hele og store synes det rigtigst at foretrække
Frø af lidt sydligere Proveniens end af nordlig.
En meget bekendt og erfaren Kender af Dyr
gjorde den Erfaring, at det bedre gaar at flytte
Dyr fra et sydligt Hjemland til et nordligt, end
omvendt. Det samme synes ogsaa at gælde for
Planter indenfor visse Grænser. Fra Syd til Nord:
det er ad den Vej, vi har faaet vore Kulturplanter.
Det er ad den Vej, vore indvandrede Træer, bl. a.
Bøgen, er kommen til os. Det er for den Sags
Skyld ogsaa ad den Vej, de store
Kulturbevægelser er naaede frem til vort Folk fra den fjerneste
Oldtid. I de fleste Tilfælde er det sikkert ogsaa
Syd fra, vi skal have det Træfrø, vi er bedst
tjent med at anvende.
R. B.
</chapter>

<chapter name="Trädgårdsborren">
<b>Trädgårdsborren</b> (s.) se <sp>Oldenborre</sp>.
</chapter>

<chapter name="Träfjärilar">
<b>Träfjärilar</b> (s.) se <sp>Træborere</sp>.
</chapter>

<chapter name="Træhvepse">
<b>Træhvepse,</b> vedsteklar (s.) (Siricidæ) er store,
saak. Plantehvepse, hvis Larver lever i
Naaletræer, som begynder at tørre ud. Gangene er
cylindriske; Larverne hvide med et kort Horn eller
en Brod i Bagenden. De fuldt udviklede er
gulrøde 'eller glinsende sorteblaa.
A. T.
</chapter>

<chapter name="Trækul">
<b>Trækul.</b> Paa Grund af sin Porøsitet er T. i
Stand til at hindre Surhed i Jorden, hvorfor man
studom ved Pottekulturer blander Trækulstykker
indtil en Valnøds Størrelse i Jorden til Planter,
hvis Rødder er særlig ømtaalige for
Humussyrerne. I pulveriseret Tilstand bruges T.
endvidere til at smøre paa de Raadsaar, der ikke
sjældent fremkommer paa Hovedstammen af Meloner
tæt ved Jordoverfladen.
L. H.
</chapter>

<chapter name="Trælus">
<b>Trælus</b> se <sp>Bænkebidere</sp>.
</chapter>

<chapter name="Træmorder">
<b>Træmorder</b> se <sp>Celastrus scandens</sp>.
</chapter>

<chapter name="Træplanters Tiltrækning i Planteskoler">
<b>Træplanters Tiltrækning i Planteskoler.</b> I denne
Artikel er behandlet de almindelige Skovtræers,
Lætræers og Hækplanters Kultur i Planteskolen.
De øvrige Træplanter er behandlede i særskilte
Artikler. Se: Allétræer, Grundstammer, Roser,
Skovtræers og Lætræers Pakning, Tiltrækning af
Frugttræer etc., samt en Række specielle Artikler om
enkelte Planteslægter og Arter.

Til Planteskole for Skov- og Lætræer bør
foretrækkes en dyb, god, sandmuldet Jord, der er
let at bearbejde og som hurtigt bliver bekvem
efter Tøbrud og stærk Nedbør. Kun under
saadanne Forhold er det muligt at faa det meget
store Foraarsarbejde fra Haanden i rette Tid og
paa forsvarlig Maade. Træplanter bør ikke
tiltrækkes med mere Læ, end det af Hensyn til
Planternes Art er nødvendigt. For stærkt Læ er
ikke heldigt for disse Kulturer; men for lidt er
værre. Det er en Misforstaaelse at tro, at en ung
Plante hærdes ved at slides og piskes af Vinden.
Resultatet bliver, at dens Løv og Skudspidser
ødelægges mere eller mindre, hvilket gaar ud over
Plantens Vækst og Veddets og Knoppernes
Modning. Naar en saadan Plante afgives fra
Planteskolen og henplantes paa sit fremtidige Voksested,
er den ikke et hærdet, robust Individ; den er
snarere at betragte som en Svækling, foruden at
den fremtræder i mindre god Form som
Handelsvare betragtet. Rigelig Vokseplads, fuld Adgang
for Sollyset og passende Ernæringsforhold giver i
langt højere Grad Betingelser for en sund, robust
og modstandskraftig Konstitution, end et meget
vindudsat Voksested. Er Voksestedet for
indelukket, er Planten dog mere udsat for Angreb af
visse Svampe og Insekter, end hvor Vinden har
nogen Adgang. I mange Egne kan Læ ofte helt
undværes for de fleste Arters Vedkommende. I
Jyllands barskeste Egne er det nødvendigt at have
baade Læbælte og Læhække inde i Planteskolen.
Foraarsnattefrost kan være en slem Gæst i
Skovtræplanteskoler, især i det tidlige Foraar; derfor
bør man til disse undgaa lavtliggende Lokaliteter,
som er særligt udsatte for Nattefrost. Formering
af Skov- og Lætræer foregaar i langt de fleste
Tilfælde ved Frøudsæd. Frøformeringen har kostet
mange Begyndere i Faget drøje Lærepenge, fordi
der ofte er begyndt uden tilstrækkeligt Kendskab
til Frøets Spiringsforhold og de spæde Planters
Krav. Det er derfor nødvendigt at have
Kendskab til disse (se Træfrø).

Frø, der med lige saa godt Resultat kan saas
straks efter Høsten, bør man ikke gemme til
Foraaret, det spirer bedst og sikrest ved tidlig
Saaning, og det er rart at have Arbejdet gjort, før
den travle Foraarstid kommer. Mange Arters Frø
er imidlertid saa efterstræbt af Mus, at det af
Hensyn hertil kan være sikrest at opbevare det til
Foraarssaaning. Dernæst er der nogle Arter, hvis
Frøplanter er saa udsatte for Ødelæggelse ved
Nattefrost, at Udsæd om Foraaret maa foretrækkes,
da man derved bevirker sildigere Spiring og
derfor mindre Fare for Nattefrost. Endelig er der
mange Arter, hvis Frø »ligger over«; disse bør
som Regel først saas efter 1, undertiden 2 Aars
Nedkuling (Stratificering) (se d. A.). Har man
meget Frø og mange Arter, som skal nedkules,
gør man rettest i at anlægge en særlig
Nedkulingsbænk (Stratificeringsbænk). Denne kan
opmures i Cement af kantstillede, haardtbrændte
Mursten, støbes i Cement eller sammentømres af
brede, svære Brædder, bestrøgne med Tjære. Den
bør være halvt nedgravet i Jorden, inddelt med
Skillevægge i et større eller mindre Antal Rum,
og i Bunden brolagt med Mursten paa et
Underlag af Sand. Der skal være godt og hurtigt Afløb
for overflødigt Vand. Foroven dækkes Bænken med
Rammer med finmasket Traadvæv. Er Bænken
rigtigt anlagt, ligger Frøet sikkert beskyttet deri
baade mod Mus og Fugle, og Frøet kan til enhver
Tid let tilses, dækkes mod Frost eller Sol og
passes med Vanding, om det i tørre Somre skulde
blive nødvendigt. Det maa dog huskes, at Frøet
langt lettere tager Skade ved for megen end ved
for lidt Fugtighed. Frøbunkerne bør af og til
omstikkes og Frøet blandes grundigt, især efter
vedvarende Regnvejrsperioder. Træfrø bør kun saas
paa ren Jord; er denne ikke nogenlunde fri for
enaarigt og fleraarigt Ukrudt, bør den helbrakkes,
før den tages i Brug; ellers bliver Omkostningerne
ved Renholdelsen for store. Jorden skal dernæst
være i ordentlig Gødningskraft; men de
Fordringer, de enkelte Arter stiller i saa Henseende, er
naturligvis forskellige, og det er ofte
tilstrækkeligt at gøde til Forkulturen. Mange Arter, som
f. Eks. Æble, Pære, Rosa canina, Stenfrugter o. fl.
kræver dog en endog særdeles stærkt gødet Jord.
Vil man gøde direkte til Frøbedskulturen, er
afgæret, ikke frisk Staldgødning sikrest at anvende;
især kan de spæde Naaletræer let »brændes« ved
rigelig og frisk Staldgødning paa sandet Jord. Kan
man veksle mellem Planteskolekulturer og lidt
Landbrug eller Køkkengartneri, er Roer eller
velgødede Køkkenurter gode Forkulturer. Man
anvender enten Rillesaaning eller Bredsaaning paa
c. 1,33 m brede Bede. Rillesaaningen kræver mest
Jord, men den letter Renholdelsen og giver de
største og kraftigste Planter. Ved Rillesaaning paa
særlig god Jord kan Planterne undertiden paa et
Aar blive saa store, at det væsentligt fordyrer
Priklearbejdet. Har man et Aar rigeligt Frø af en
Art, der kun af og til giver godt og tilstrækkeligt
Frø, bør man bredsaa i alt Fald en Del af Frøet
for at have Prikleplanter i Reserve til det
følgende Aar, om Frøavlen helt skulde svigte. Over
to Aar maa Prikleplanter dog nødigt staa paa
Frøbedet. Evnen til at taale at staa tæt sammen paa
Frøbedet et Par Aar og dog være anvendelig i
Mangel af bedre, er særlig til Stede hos Elm,
Naur, Avnbøg og Ask. Man kan til Rillesaaning
ved Brugen af et Rillejærn med 6-8 brede,
trekantede Tænder, der trækkes af to Mand, en paa
hver sin Side af Bedet, trække alle Rillerne paa
et helt Bed ad Gangen. De saakaldte holstenske
Rillejærn, der i de senere Aar er kommet en Del
i Brug, har kun 4 Tænder, der er firsidet
pyramideformede og hule. Med disse trækkes først
Rillerne paa den ene Side af Bedet, derefter paa
den anden. De trækkes af én Mand og er lette
og praktiske at arbejde med. Efter at Frøet er
saaet, er det i Reglen bedst at støde det fast med
et Rivehoved, hvorefter Rillerne dækkes, ved at
Jorden jævnes til med Rivehovedets Bagside. Man
kan derefter med et let Slag af dette trykke Jorden
tilstrækkeligt fast over Rillen, saa Klapning eller
Tromling af Bedet kan undgaas. Ved Bredsaaning
afsættes Bedene 1,33 m brede, adskilte med Gange
paa 40 cm Bredde. Bedene glatrives og første Bed
tilsaas; derefter dækkes det ved Hjælp af en Skovl
med Jord fra det andet Bed, idet Jorden med et let
Kast spredes i passende Tykkelse. Med bekvem
Jord kan en øvet, behændig Mand paa denne
Maade let og hurtigt dække Bedet med et
Jordlag af hvilken Tykkelse man ønsker. Derefter
glatrives andet Bed, tilsaas og dækkes med Jord
fra tredje Bed etc. Udføres Arbejdet om Foraaret,
tromles Bedet efter Saaningen, enten før eller efter
Dækningen, med en ikke for let Trætromle. Ved
Efteraarssaaning er det i Reglen unødvendigt at
tromle. Efteraarssaaede Bede bør helst dækkes
med et tyndt Lag Gødning, der maa være kort og
halmfri og ikke for frisk. Det er altid sikrest
at bruge helt udbrændt Hestegødning, f. Eks. fra
gamle Gødningsbænke. Meget fint Frø, som Hyld,
maa dækkes tyndt, og det meste af Gødningen
maa helst rives bort igen om Foraaret. Gødningen
hindrer i høj Grad Jorden fra at blive for fast i
Løbet af Vinteren og beskytter i Foraarstiden godt
imod Tørke. Især i tidlige Foraar maa man være
paa sin Post og skærme ømtaalige Planter mod
Nattefrost, og man maa sørge for at have passende
Materiale ved Haanden til dette Brug. Bedst er
Rørmaatter, der rulles ud over et lavtstaaende
Stillads af Lægter eller Granstammer, eller store
Gran- eller Bjergfyrris, der stikkes ned langs
Bedets ene Side. Efter 20. Maj regnes Faren for
Nattefrost at være overstaaet paa Jord, der er
højtliggende. Desværre viser dog Erfaringen, at
Nattefrost kan optræde betydeligt senere i enkelte
Aar, ja endog saa sent som sidst i Juni. I
Frøbedskvartererne, især med Naaletræer, er det
heldigst at have Vandindlæg, saa Bedene i tørre
Vejrperioder kan oversprøjtes med Vand. Muldvarpe
og Mus er slemme Gæster og bør energisk
efterstræbes. Muldvarpen er særlig slem til at
gennemrode beskyggede og fugtige Bede. Den
fanges i Sakse, hvoraf man nu har gode, let
behandlelige Konstruktioner (se Muldvarpesaks), eller
man forgiver den med Stykker af Regnorme, hvis
Saarflader er dyppede i Stryknin i Pulverform, og
som forsigtigt nedlægges i Dyrets Gange, uden at
disse styrter sammen. Ligeledes kan man fordrive
den ved forsigtigt, uden at Gangene styrter
sammen, at nedlægge Carbid, der ved Berøring med
den fugtige Jord udvikler Gas, der kvæler Dyrene
eller fordriver dem. Mus holdes bedst borte af
Katte, især er halvvilde, omstrejfende Katte
energiske Musejægere. Ogsaa Maaren og Lækatten er
det værd at frede om i en Planteskole. I
Præparatet Ratin (Musetyfusbaciller) har man et
virksomt Middel til Udryddelse af Mus; det er især
kraftigt virkende overfor Husmus og Markmus.
Skovmusen, der dog heldigvis sjældnere optræder i
Planteskoler, har større Modstandskraft imod
Ratin, idet kun Halvdelen af de angrebne Dyr dør.
Hvor den findes, bør man derfor efter gentagen
Udsætning af Ratin udsatte Strykninhvede eller
Præparatet Ratinin. Ratin og Gift, der sættes for
Mus, bør udlægges i Drænrør med c. 4 cm
Lysning, dels for at beskytte Præparaterne mod
Regn, dels for at hindre, at andre Dyr æder dem.
Ratin bør Aaret igennem, med nogle Ugers
Mellemrum, udsættes saavel i Frøbedskvarteret som
paa de Steder, vor Træfrøet opbevares. Det er en
meget slet Økonomi at spare Ulejligheden og
Udgiften hertil. Kragen, og i visse Egne Raagen,
kan finde paa at plyndre Frøbede med Agern,
Hasselnødder, Hestekastanjer etc. Men i alt Fald
Kragen er det let at holde i Ave ved Skydning,
da den er en forsigtig Fugl. Langt besværligere
er Graaspurven og Bogfinken og andre Smaafugle.
Faar de først Vane til at søge deres Føde i
Frøbedene, især med Naaletræfrø, nytter Skydning og
andre Skræmmemidler ikke. Man maa være paa
sin Post i Tide. Enkelte Steder indfanges
Graaspurve i massevis i Fælder. Man har flere
Konstruktioner; en af disse kan ses i Zoologisk Have.
Solsorten kan gøre stor Fortræd paa Frøbede med
Røn paa de Steder, hvor man bruger at saa
Frugterne hele; men den er let at skræmme bort ved
Skydning. Naar Planterne har staaet 1-2 Aar paa
Frøbedet, nødigt længere, bør de omprikles,
saafremt de ikke skal afgives fra Planteskolen som
Frøplanter. Planterne opgraves omhyggeligt, alle,
der er daarlige, vantrevne eller gejle, bortkastes.
De øvrige sorteres efter Størrelse i 2 eller flere
Sorteringer, og Roden indstudses. Dette kan gøres
enten med en Kniv eller en Økse, idet man tager
en Haandfuld for ad Gangen. Rodbeskæringen er
især af stor Vigtighed ved Planter med ugrenet
Pælerod. Men for øvrigt beskæres de aller fleste
Arter Frøplanter saa meget, at Roden ved
Priklingen ikke bliver bøjet væsentlig. Enkelte Arter,
især de forskellige Pinus, tildels ogsaa Bøg, ynder
ikke Rodbeskæring, der ved disse Arter søges
undgaaet. Priklingen kan udføres paa flere Maader;
Prikling med Plantepind eller Planteske passer
ikke, hvor store Mængder af unge Planter skal
omprikles; det undgaas heller ikke let ved Prikling
med Pind, at mange Rødder bliver sammenbøjede.
I Skovplanteskoler anvendes i vore Dage væsentligt
2 Metoder, den jydske og den holstenske. Den
første er langt den heldigste for Udviklingen af
Plantens Rod. Ved den holstenske gaar Arbejdet en
Del hurtigere; men Roden faar en mere flad og
derfor ikke saa ensartet busket Form. Ved Jydsk
Prikling opstikker en Mand med en let Spade og efter
en udspændt Snor en Rille, hvis Dybde varierer fra
12 til 18 cm efter Størrelsen af Prikleplanternes
Rod. I denne Rille sættes Planterne; i Reglen af 2
Koner eller Drenge, Planterne sættes med den ene
Haand, og derefter rages lidt Jord til med den
anden. Endelig skyder Manden saa megen Jord til, at
Rillen er fyldt, træder Jorden til, saa Planten staar
fast og glatter med Riven Jorden over den fyldte
Rille. Derefter flyttes Snoren til næste Rille o. s. v.
Ved holstensk Prikling udføres Arbejdet paa ganske
lignende Maade, kun med den Forskel, at Manden
i Stedet for at opstikke Rillen vrikker en Spalte
med en helt flad og meget bred (c. 23 cm) Spade,
hvis Skaft ikke danner Vinkel med Bladet, men
sidder i lige Forlængelse af det, og som forneden
er lige afskaaret (se Haveredskaber I, Side 408).
I denne Spalte anbringes Planterne som ved jydsk
Prikling. Hvad der er sagt om Jordens
Renholdelse og Gødskning ved Omtale af
Frøbedskulturerne, gælder ogsaa om Jorden til Prikling i alt
væsentligt. (Om Brug af Maskiner ved Prikling se
under Traktor.)

De fleste unge Træplanter taaler kort, ret frisk
Gødning i mindre Mænader. Bøg, Valnød og
enkelte andre dog undtagne. Sikrest er det dog at
benytte gammel, afgæret Gødning. Ypperlig er en
Blanding af Dagrenovation og Staldgødning. Jord,
der Aaret forud har baaret en god, vel renholdt
Afgrøde af velgødede Rodfrugter eller Køkkenurter,
er fortræffelig som Voksested for de fleste
Træplanter. Enkelte Arter, som Hvidel, Gyvel, Bjergfyr,
Banksfyr o. fl. a. Fyrrearter maa dog helst prikles
i ugødet, helst renbrakket Jord, da de ellers faar
gejl eller daarlig Vækst. Som naturligt er, har
man ofte søgt at erstatte Naturgødning til
Træplanter med Kunstgødning; desværre ikke altid med
godt Resultat. Unge, spæde Træplanter synes ikke
saa godt som urteagtige Planter at kunne udnytte
den mineralske Gødning. Deres Rødder er for svage
og langtsomtvoksende hertil, synes det. For
enkelte Arter, som Bøg, har Tilførsel af Kali- og
Fosforsyregødning vist sig absolut skadelig. Langt
heldigere, end at gøde direkte til Træplanter med
de nævnte Mineralgødninger er det at give disse i
rigelige Mængder til Forkulturer af urteagtige
Planter med kraftigt Rodnet og lade disse omsætte
Stofferne, inden Træplanterne prikles i Jorden. I
øvrigt er Meningerne om Kunstgødningens
Anvendelighed i Planteskoler noget delte. Et føleligt
Savn er det, at vort Kendskab til de unge
Træplanters Behov af Kali og Fosforsyre er særdeles
mangelfuldt, ja yderst ringe. Rimeligvis er dog
Forbruget af disse Stoffer ikke særlig stort, og det
er sandsynligt, at Kaligødningen har større
Betydning end Fosforsyren. Derimod kan man ikke tage
Fejl af, at Kvælstofgødning, ogsaa givet i Form af
Kunstgødning, er meget virkningsfuld for disse
Kulturer, men den bør anvendes med Forsigtighed
og ikke for sent paa Sommeren, da den ellers kan
gøre Skade ved at forhale Vækstens Afslutning og
Skuddenes gode Modning. — Kalkfattig bør Jorden
ikke være, dog vistnok mindre fordi Kalkforbruget
er særligt stort, end af Hensyn til Jordens
Reaktion og øvrige Sundhed. Nogle Arter, som Bøg,
Valnød, Rosa canina, Stenfrugter og Kærnefrugt
ynder dog et stort Kalkindhold i Jorden. For andre
Artes Vedkommende, i alt Fald for en Del
Naaletræer, er det iagttaget, at en stærk Kalkning har
gjort Fortræd ved at give Planterne en sygelig
Farve. — Det vilde være ønskeligt, om sikre
Erfaringer om Træplanternes Forbrug og Behov af
Næringsstoffer blev tilvejebragt gennem Forsøg. Vi
véd for Øjeblikket saa lidet herom, at vi endog
ikke, blot tilnærmelsesvis, véd hvilke
Næringsstoffer, der med en Afgrøde af f. Eks. Frugttræer,
Roser eller Naaletræ-Skovplanter berøves Jorden pr.
ha; den lod sig dog let tilvejebringe gennem
simpel kemisk Analyse og Beregning. — Næsten lige
saa usikker staar den praktiske Planteskolegartner
over for Spørgsmaalet om, hvilken Form for
Vekseldrift, der bør følges i Planteskolen for at
undgaa den kun alt for vel kendte Træplante-Træthed,
eller i alt Fald modarbejde den ved en
hensigtsmæssig Vekslen mellem forskellige Kulturer; men vi
er ikke en Gang naaet saa vidt, at vi kender
Aarsagerne til, at Jorden kan blive træt af denne
eller hin Kultur, saa ingen nok saa rigelig Tilførsel
af Næringsstoffer kan bringe disse eller hine
Planter til at trives, før »Trætheden« er ophævet ved,
at Jorden nogle Aar faar en passende Hvile ved at
dyrkes med Planter af hel anden Art; f. Eks.
lægges ud som Græsmark, dyrkes med Korn eller
Køkkenurter etc. (se Art. Planteskole). — I en
Afhandling om Planteskoledrift burde de her hen
hørende Spørgsmaal høre til de, der krævede den
mest indgaaende Behandling. Der er for Øjeblikket
ikke stort andet at gøre, end at paapege en stor
og følelig Mangel i vor Viden; men at dette sker,
kan maaske ogsaa have sin Betydning.

Til Jordbehandling i Planteskolen har Ploven og
Harven forlængst afløst Spaden, og den udføres med
de Redskaber, vi nu raader over, baade bedre og
billigere end ved Gravning. De bedste Plove til
dette Brug er den amerikanske Oliverplov og den
danske Fraugdeplov. Den første pløjer indtil 11
Tommer dybt og indstilles let baade til tynd og til
dyb Pløjning, den bearbejder Jorden fortræffeligt
og arbejder let og sikkert. Fraugdeploven ligner
i sine Egenskaber Oliverploven, dog gaar den
næppe saa dybt. En berettiget Anke, man ofte hører
mod Oliverploven, er den, at den let beskadiges,
og at den derfor er dyr at vedligeholde. I den
Henseende er Fraugdeploven dens Modsætning; thi
faa Plove kræver saa lidt Reparationsarbejde som
den. Oliverploven bør anvendes, hvor det gælder
om meget dyb og grundig Bearbejdelse;
Fraugdeploven til det meste Pløjearbejde og hvor der er
mange Rødder og Sten i Jorden. Skal Jorden
løsnes i Undergrunden (Reolpløjning), lader man en
simpel 2 Hestes Undergrundsplov følge efter en
dybtgaaende Plov og løsne Jorden i Plovfurens
Bund. Man kan da opnaa, at Jorden løsnes i c. 45
cm Dybde. Til Harvning benyttes bedst en 2
Hestes Kultivator. Et nyttigt Redskab, der af og til
finder Anvendelse, er den saakaldte Ukrudtsharve,
en meget let Harve, der kun gaar c. 5 cm dybt;
den bruges bl. a. til at jævne Jorden og smuldre
den lige i Overfladen. Ringtromlen bruges med
Fordel til ved Jydsk Prikling at jævne
Priklejorden, der derved bliver behagelig at arbejde i. Ved
holstensk Prikling er løsere Jord at foretrække.
Paa Brakjord er den saare nyttig. Brakning (se d.
Art.) udføres bedst ved gentagen Pløjning og ved
derefter at lade Ringtromlen gaa over Jorden.
Pløjes der Sommeren igennem, saa ofte Ukrudtet er
ved at komme i Vækst igen, kan selv Kvikgræs og
andet Rodukrudt kvæles og udryddes. Harven bør
kun anvendes paa Brakmarken, naar der ikke er
Tid til Pløjning. Hovedvejene i Planteskolen
renholdes ved Harvning. Hertil kan en almindelig
»Danskharve« bruges. Gangene mellem Frøbedene
renholdes ved forsigtig Brug af Hestehakken.
Udpriklede Rækker af Løvtræer renses ligeledes med
Hestehakke, helst en Planet jr. (se Haveredskaber).
Med denne hyppes Jorden ved hveranden Rensning
op imod Planterækkerne, ved hveranden tages
Hypningen bort. Planet jr. kan med stor Lethed
indstilles til begge Arbejder. Hvor Rækkeafstanden
er stor, som mellem Frugttræer etc., anvendes
bedst to mindre Hyppejern, stillede ved Siden af
hinanden i Stedet for ét stort, for ikke at faa en alt
for stor Ophypning af Jorden. Af og til maa
Rækkerne eftergaas med en let Haandhakke med smalt
Blad, der let kommer ind mellem Planterne (jfr.
Haveredskaber Fig. 10 og 11). Ved Rensning
mellem Planter, hvor der maa arbejdes med
Forsigtighed, benyttes med Fordel det saakaldte
Bøjle-Skuffejærn; det er smallest fortil og gaar bagtil
over i en stærktbuet Jærnbøjle, bredere end
Bladet, derved skydes under Arbejdet Planterne
lempeligt til Side. Det er især fortræffeligt imellem
nypriklede Naaletræer. Det hober ikke Jorden
sammen i Dynger og er skaansomt mod Planterne.
Planet jr. Hjulhakke (se Haveredskaber) arbejder
langt hurtigere end noget andet Renseredskab til
Haandbrug; men den maa bruges forsigtigt, især
imellem nypriklede Naaletræer, da svage Planter
let ødelægges derved. Derimod er den paa sin
Plads til første Rensning mellem nypriklede
Løvtræer, hvor Hestehakken senere skal anvendes.
Enkelte Steder udføres Rensningen mellem unge
Naaletræer 2det Aar efter Priklingen med Hestekraft.
Afstanden mellem Planterne maa da være c. 25 cm,
og der benyttes en indstillelig tretandet
Hestehakke. Planterne har godt af den grundige
Løsnen af Jorden mellem Rækkerne, men der er den
Ulempe ved Metoden, at Hestene af og til træder paa
Planterne; den Skade, der voldes derved, er dog
mærkelig nok meget mindre, end man skulde antage.
<b>I. Løvtræer.</b> <sp>Elm</sp> (Ulmus montana og U.
campestris) modner Frøet allerede sidst i Juni, og det
falder hurtigt af Træerne. Det opfejes med en
Kost og saas straks, da Spiringen ellers er meget
usikker. Henstaar det i Sække efter Opfejningen,
kan det tage Varme og være fuldstændig ødelagt,
før en Dag er gaaet. Undersøges Frøet, vil man
finde, at meget af det er svangt, og Spireevnen er
i Reglen slet, den naar undertiden kun nogle faa
Procent. Man saar derfor tæt, helst Bredsaaning,
saa at Jorden er helt skjult af Frø. Frøplanterne
kommer sjældent for tæt op, og kan taale at staa
ret tæt. Man dækker med c. 1 cm Jord, skygger
Bedet og holder det godt fugtigt, til de spæde
Planter efter 10 à 14 Dages Forløb er komne op.
Planterne kan uden Skade staa indtil 2 Aar paa
Frøbedet, og det kan ofte være rigtigst at lade dem
staa saa længe, da meget Frø ofte først spirer 1ste
eller 2det Foraar efter Saaningen. — <sp>El</sp> (Alnus
glutinosa og A. incana) har meget smaakornet Frø,
der kan bevare Spireevnen ret godt. Det saakaldte
Ellefrø er en omtrent ligelig Blanding af Rakleskæl
og Frø, men kan dog indeholde 1/2 til 1 Million
Kærner pr. kg, men Spireevnen plejer at være
ringe. Tiltrækningen af Frøplanter kræver for at give
sikkert og godt Resultat særlige Jordbundsforhold:
lavtliggende, let sandmuldet, noget fugtig Jord,
medmindre man ved kunstig Vanding er Herre over
stadigt at kunne holde Jorden fugtig. Om
Efteraaret bearbejdes Jorden dybt og omhyggeligt. Er
den ikke stærkt sandet, paaføres før Saaningen
2-5 cm Sand, der med en Rive blandes ind i det
øverste Jordlag. Udsæden foregaar om Foraaret.
Bedet rives, tromles eller klappes derefter godt,
rives igen glat, og Frøet saas nu saa tæt, at
Jorden er halvt skjult. Derefter dækkes ved
Paastrøning af et tyndt Lag Sand, der klappes fast.
Bedet skygges og overbruses jævnligt i tørt Vejr,
men med stor Forsigtighed, da Frøet let skyller
bort. Til Prikling er store, kraftige 1-aarige
Planter bedst. De ejendommelige Rodknolde (se
Knoldbakterier II, S. 32), der træffes paa Ellens Rødder,
er gavnlige for Plantens Trivsel. El stiller ringe
Krav til Jordens Gødningskraft. Den trives bedst
i ret let Jord, og især Hvidel kan i Reglen
prikles i ugødet Jord. — <sp>Birk</sp> (Betula alba og
verrucosa) har endnu finere Frø end El, og
Indblandingen af Rakleskæl mellem Frøene er større.
Spireevnen er næsten altid lav, men Antallet af
Kærner i 1 kg »Frø« beløber sig til flere Millioner.
Dyrkningsforholdene og Kulturen er omtrent som
angivet for El; men man saar noget tættere og
tidligere, helst allerede om Vinteren. Jorden
tilberedes om Efteraaret. Frøet kan saas paa et tyndt
Snelag; det dækkes da slet ikke; men ved Sneens
Smeltning føres det ganske lidt ned i Jorden. Er
Sneen tør, saa den ikke binder Frøet, kan det
være nødvendigt forsigtigt at overbruse Bedet med
Vand, saa Frøet bliver godt vaadt; det blæser ellers
let væk. Bedet maa holdes fugtigt og om muligt
beskygget, til Planterne er komne op. Bedst er
det, om dette kan ske ved, at man leder Vand ind
i de uddybede Gange og lader det sive ind
i Bedet. Hvor Lokaliteterne ikke er særligt
egnede for Kulturen, faar man kun sjældent noget godt
Resultat. Ved Prikling af Birk gaar ofte en Del
Planter ud. Man prikler med største Held tidligt
paa Foraaret og med meget kraftige 1-aarige eller
med 2-aarige Frøbedsplanter. De sidste er ofte de
bedste at anvende. — <sp>Ahorn</sp> (Acer
Pseudoplatanus og A. platanoides) giver næsten hvert Aar godt
Frø, med omkring 50 pCt. spiredygtige Kærner.
Efteraarsudsæd kan anvendes, da de unge Planter
sjældnere lider Skade ved Nattefrost; Frøet
opbevares til Foraarssaaning tørt, men det beskadiges let
ved for stærk Udtørring. Man saar ret tæt.
I kraftig Jord og ved Radsaaning kan Planterne
paa 1 Aar blive lovlig store til Prikling. Acer
Negundo behandles paa samme Maade, men saas
altid bedst om Foraaret. Jorden maa gerne være
lidt mager, da Planterne ellers let bliver alt for
store. — <sp>Naur</sp> (Acer campestre), <sp>Ask</sp> (Fraxinus
excelsior) og <sp>Avnbøg</sp> (Carpinus Betulus) fordrer
i det væsentlige ens Kultur. De giver næsten altid
rigeligt Frø med høj Spireevne. Saas Frøet i let
moden Tilstand, straks efter Afplukningen, spirer
det ofte følgende Foraar; men er det stærkt
modent og har det været tørret, for at taale
Forsendelse, ligger det over 1 Aar og maa da nedkules.
Ved Rillesaaning faas de bedste Prikleplanter. Ved
Bredsaaning kan de blive paa Frøbedet et Par Aar
uden at lide derved. De taaler ganske godt at staa
tæt. Ompriklingen volder ingen Vanskelighed. Ask
er særdeles følsom for Frost. Frøbedene, især med
Kimplanter, bør derfor beskyttes mod Nattefrost,
særligt i tidlige Foraar. — <sp>Lind</sp> (Tilia europæa
og T. parvifolia) kan give Frø med over 80 pCt.
Spireevne, men ofte er det af meget slet Kvalitet.
Man bør derfor være varsom ved Indkøb. Frøet
nedkules og saas omtrent som Ask. Kimplanterne
er lige saa følsomme for Frost som hos Ask. Ofte
faar Lindefrøet ved Saaningen for tykt Jorddække,
hvert Frø er nemlig omgivet af en uopspringende
Kapsel, og Frøene synes derfor større, end de i
Virkeligheden er, og bliver derfor dækket for
meget. Bredsaaning er at foretrække, fordi Spiringen
kan være usikker, og fordi de tætstaaende,
bredsaaede Planter er lettere at beskytte mod
Nattefrost. — <sp>Hestekastanje</sp> (Æsculus
Hippocastanum) lægges i Riller, omtrent som man
lægger Bønner, efter at de har ligget en kort Tid til
Eftermodning. Skønnes Spireevnen at være mindre
god, lægges de ganske tæt sammen helst med
Navlen nedad, da der ellers fremkommer en Krumning
ved Rodhalsen. De store Frø dækkes med 8-10 cm
Jord. Saaningen kan uden Skade foregaa, om
Efteraaret. Mus holder ikke af Frøets bitre Smag,
og det er kun Skovmusen, der kan finde paa at
hjemsøge Bedene, men ogsaa den vrager dem, naar
der er andet Frø at faa. Skal Planterne anvendes
som 2-3-aarige, kan man godt undgaa Omprikling,
naar Rødderne i Løbet af første Sommer afstudses
c. 15-20 cm under Jorden med en skarp Spade.
Arbejdet, den saakaldte Rodstikning, udføres helst
i en Regnvejrsperiode og ad 2 Gange med et Par
Ugers Mellemrum, idet man tager en Side af
Rækkerne for ad Gangen. Hestekastanjen hører
ligesom Lind, Avnbøg og Ask til de Træplanter, der
særlig let taaler Omplantning. — <sp>Bøg</sp> (Fagus
sylvatica) giver næsten hvert Aar noget modent Frø,
men rigtig gode Oldenaar indtræffer kun med c.
5 Aars Mellemrum. Spireevnen plejer at være god
og kan med temmelig stor Sikkerhed konstateres
ved Overskæring. Ved Foraarssaaning bliver der
dog altid en Del haardt Frø, der ikke kan spire før
næste Foraar. De derved fremkomne Planter
kommer sjældent til Udvikling. Efteraarssaaning er
ikke at anbefale, især fordi Frøet da spirer saa
tidligt, at Planterne er udsatte for at ødelægges af
Nattefrost. Efteraarssaaet Frø kan ogsaa tage
Skade i Vinterens Løb og forraadne, og Mus
efterstræber det stærkt. I Almindelighed gør man bedst i
at opbevare det under Tag Vinteren over og saa
det sidst i April. Ved Overvintringen tager Frøet
Skade, naar det tørrer for stærkt ind. I fugtig,
indelukket Luft kan det mugne. Et koldt Loft
eller en god Kælder kan anvendes til
Overvintringen. Naar Frøet før det lagres har afgivet nogen
Fugtighed ved Svedning eller Eftermodning, saa
det ikke er udsat for at tage Varme eller mugne,
maa det helst ligge i et 10-15 cm tykt Lag, der
jævnligt maa rives igennem med en Trærive. Bøg
maa saas paa et Sted, hvor det er saa lidt udsat
for Nattefrost som muligt. Man kan rillesaa eller
bredsaa og dække med c. 2 cm Jord; bredsaaede
Planter beskyttes lettest mod Nattefrost. De store
Kimblade dækker stærkt over Jorden og bidrager
til at Ukrudtet let holdes nede. Bøg lider let ved
Omprikling; man bør derfor ved denne vise
Forsigtighed og ikke lade Rødderne blive tørre. Man
prikler derfor bedst usorterede Planter. — <sp>Eg</sp>
(Quercus pedunculata, Q. sessiliflora og Q. rubra m.
fl.). Agern kan — i alt Fald af vore hjemlige
Arter — saas om Efteraaret, som beskrevet for
Hestekastanjen; men da Mus er meget graadige efter
dem, gør man i Reglen klogere i at opbevare dem
til Foraaret, medmindre man ved rationel Udsætning
af Ratin holder Musene fuldstændig borte. De
taaler ikke at tørre for meget, og de raadner let ved
fugtig Opbevaring. De skal dog opbevares nok saa
fugtigt som Bøgeolden. Kan man have dem i Fred
for Mus, overvintres de fortræffeligt ved at
nedkules ganske som Kartofler. I øvrigt opbevares de
bedst i fri Luft, f. Eks. i Fustager med vel
gennemhullet Bund og Laag, blandet med fugtigt Grus,
beskyttet mod Mus og mod for rigelig Fugtighed. I
en god Nedkulingsbænk opbevares de ligeledes godt,
dækket med Løv. Ved Opbevaring indendørs spirer
Frøet for stærkt inden Saaningen. Saaningen bør
foretages tidligt paa Foraaret, Rodspiren kommer
tidligt frem, medens Topspiren først kommer saa
sent op, at Faren for Frostskade er overstaaet.
Rillesaaning er mest anvendt. Frøene lægges med
faa mm indbyrdes Afstand. Rodstikning, som
anbefalet for Hestekastanjer, er meget tilraadelig, da
Planterne ellers normalt kun faar én lang lodret
Pælerod. Saaledes behandlede Planter kan blive
staaende paa Frøbedet et Par Aar; skal Planterne
først afgaa fra Planteskolen som 3-4-aarige eller
endnu ældre, maa de være ompriklede forinden.
Store Egeplanter maa være vel skolede, om de skal
kunne taale Omplantning. — <sp>Hassel</sp> (Corylus
Avellana) behandles som Eg. Nødderne overvintres
i ikke for fugtigt Grus. De raadner ved for stor
Fugtighed, men er de holdt for tørt, ligger mange
af dem over. Det samme sker, hvis Udsæden
foregaar sent, og Saaningen udføres derfor meget
tidligt paa Foraaret; Musene er meget slemme efter
Nødderne, men kan man holde dem borte, er den
bedste Saatid Novbr., saa snart Nødderne er
fuldmodne. De Nødder, der gaar i Handelen, er ofte
plukket for tidligt, hvilket viser sig ved, at
Kærnen er skrumpet ind og ikke fylder Skallen.
Nødder af norsk Avl plejer at spire bedre end af tysk
Avl, men Frugterne bliver størst paa Planter efter
tysk Avl, hvilket har sin Betydning, da Hassel ofte
skal gøre Fyldest baade som Frugtbusk og Læbusk.
Med Hensyn til Rodstikning og Prikling behandles
Hassel ligesom Eg. — <sp>Hyld</sp> (Sambucus nigra og
S. racemosa) kan formeres ved Stiklinger, helst af
haardt, fleraarigt Træ; men denne
Formeringsmaade er kun at anbefale for Varieteterne. Frøudsæd
er Hovedformeringsmaaden, og den anvendes
foruden til Arterne tillige til de Varieteter, der er
frøægte. Bærrene plukkes fuldmodne. Man saar
enten de friskplukkede Bær hele eller man
udvasker Frøene forinden Saaningen. Man kan da, om
man foretrækker det, opbevare dem nogen Tid i
fugtigt Sand, eventuelt til Foraarssaaning.
Udvasket Frø spirer c. 10 Dage tidligere end Frø saaet
i de hele Frugter. Dette kan være en Fordel i
tørre Foraar, da man saa ofte kan faa Planterne
op, inden Tørken begynder. Til Gengæld ødelægges
de lettere af Nattefrost. Frøene er meget smaa og
maa saas særdeles tyndt og dækkes med en
Brøkdel af en cm Jord. Man anvender bedst
Radsaaning med 4-5 Rækker paa et 1,33 m bredt Bed.
Staar Planterne for tæt, bliver de af ringe Kvalitet,
idet de næsten kvæler hverandre, derimod kan
tyndtsaaede Planter allerede paa en Sommer danne
anselige Buske. Frøplanterne er den første Del af
Sommeren meget smaa og sarte; de maa i denne
Periode holdes meget rene. Urteagtig Prikling af
Hyld giver godt Resultat, naar den foretages i Tide,
og kan ofte ved god Behandling give plantefærdige
Buske paa en Sommer. — <sp>Syren</sp> (Syringa
vulgaris), saavel Hovedarten som den hvidblomstrede
Varietet, er ligesom Hæg en fortræffelig Plante til
Læ, i alt Fald paa bedre Jord. Til høje, brede,
uklippede Læhække er den baade smuk og god, den
plantes alt for lidt i dette Øjemed. Frøet faas i
Handelen dels som rent Frø, dels i Frøkapslerne.
Det rene Frø er at foretrække, fordi det kommer i
direkte Berøring med Jorden straks efter Saaningen
og derfor spirer sikrere i tørre Foraar. Frøet
opbevares Vinteren igennem i Grus paa Friland,
bredsaas tidligt om Foraaret og dækkes tyndt.
Udprikles som 1- eller 2-aarige. Den hvidblomstrede
Varietet formeres bedst ved Rodskud. Ved
Frøudsæd faas oftest kun faa Procent ægte Planter.

<sp>Hvidtjørn</sp> er vel den vigtigste af alle
Hækplanter, fordi den ved god Behandling giver et
solidt Hegn, der ikke tager megen Plads op, og som
ikke udtærer Jorden for stærkt. Af de to nært
staaende Arter, Cratægus monogyna og Cratægua
Oxyacantha, er førstnævnte som Hækplante den
bedste, fordi den har smukkere, mere frodig og mere
ensartet Vækst. Derimod er C. Oxyacantha at
foretrække til Plantning i Parker etc., fordi den har
større Blomster, større og stærkere farvede
Frugter og mere tiltalende Løv. De smukke Prydtræer,
Rødtjørn og dobbeltblomstrende Hvidtjørn, der
formeres ved Okulation, er Varieteter af denne Art.
I danske Planteskoler formeres i Reglen kun
Cratægus monogyna ved Frøudsæd. Ved Indkøb af Frø
til Hækplanter bør man derfor passe at faa denne
Art, der let kendes ved kun at have et Frø (»Sten«)
i hver Frugt (C. Oxyacantha har to); Frugterne
anbringes straks efter Afplukningen i det fri paa et
lunt Sted, helst i Halvskygge, hvor Jorden er vel
dramet fra Naturens Haand eller ved kunstig
Afvanding. Har man større Mængder, anbringes de
i en flad Dynge, c. 20-30 cm dyb, er Dyngen
dybere, kan der være Fare for, at den tager Varme.
Ofte indblandes lidt Grus i Bunken, men dette er
ikke nødvendigt. Heller ikke Tilsætning af lidt
Melkalk (brændt eller ubrændt) er nødvendig, men
det synes at bidrage til at fremme Frøets Spiring,
og vil senere, efter Udsæden, komme Frøbedet til
Gode. Bunken dækkes foroven med et lille Lag
Grus eller Sand eller med Tang, Straa eller gamle
Gødningssække for at forebygge Udtørring af dens
øverste Lag og hindre at Fuglene æder af Frøet.
I Løbet af den følgende Sommer bortraadner
Frugtkødet, og man kaster i Sommerens Løb Dyngen et
Par Gange igennem, for at den ikke skal blive for
fast, og for at give alle Frøene nogenlunde
ligelig Adgang til Fugtighed og Luft. I meget tørre
Somre kan det være heldigt at give Bunken en
eller flere Gennemvandinger, og man maa stadigt
holde den tildækket med Ris eller et Lag Grus;
men i øvrigt er for stor Fugtighed meget uheldigt.
Drejer det sig om mindre Mængder »Tjørnebær«,
er det bedre at holde dem i en Kasse eller lignende,
men i øvrigt behandle dem paa samme Maade.
Efter at være behandlet saaledes, saas Frøet det
følgende Efteraar i stærkt bearbejdet, næringsrig
Jord. Roer, Ærter, velgødede Kartofler eller en
fældet Græsmark er gode Forfrugter for Tjørn. Tjørn
sætter Pris paa rigelig Gødning i Jorden. Frøet
kan bredsaas, men i Nutiden foretrækkes med Rette
Rillesaaning med en Afstand af 25-30 cm mellem
Rækkerne, idet Planterne, foruden at faa større
Vokseplads, lettere renses, og Jorden kan da
holdes løs ved Hjælp af en Haand-Hjulhakke. Det
er heldigt at dække Frøbedet Vinteren efter
Udsæden med et Lag gammel Gødning, kalkblandet
Tørvejord eller lignende; men er Jorden i god
Gødningskraft, og anvendes Haandhjulhakken flittigt,
er det ikke nødvendigt. Planterne bør som 1- eller
2-aarige udprikles. Man giver gerne c. 50 cm
Afstand mellem Rækkerne, for at kunne rense med
Hestehakke; derimod behøver Afstanden mellem
Piariterne i Rækken kun at være 6-8 cm. Forinden
Priklmgeii studses Rod og Top, hvilket lettest sker
med en Økse, idet man behandler en Haandfuld
Planter ad Gangen. — Et Tilskud af Salpeter en
eller to Gange i Sommerens Løb, strøet mellem
Rækkerne er i høj Grad gavnlig for Planternes
Trivsel. — <sp>Almindelig Røn</sp> (Sorbus
Aucuparia) regnes som hørende til de Træer, der ved
Saaningen ligger 1 Aar over. Dette er dog kun
Tilfældet, naar man saar Frugterne hele; man kan
i dette Tilfælde næppe regne med at 1 pCt. af
Frøet i heldigste Tilfælde spirer første Sommer.
Lader man derimod de friskplukkede Frugter
knuse forsigtigt (i en almindelig Kødkværn, som
den bruges i ethvert Køkken), og Frøene udvaske
og derefter saa i helt frisk Tilstand, opnaar man
fuld Spiring første Sommer. Paa lignende Maade
kan man gaa frem med de øvrige Rønnearter. Ved
<sp>Seljerøn</sp> (Sorbus scandica) er dette dog ikke
absolut nødvendigt for at faa god Spiring.
Tilbøjeligheden til at ligge over er betydeligt mindre, end
hos alm. Røn, og man faar ret tilfredsstillende
Resultat ved at saa de friskplukkede Frugter hele,
straks efter Plukningen. Man kan plukke, saa
snart Kærnerne har en kraftig brun Farve og
Frugtkødet en sødlig Smag og blød Konsistens.
Venter man med at plukke, til Kødet er melet og
Kærnerne sorte, er Tendensen til at ligge over
langt større. Det samme er Tilfældet, dersom man
efter Plukningen lader Frugterne henligge i Solen
til Eftermodning. Har man Lejlighed til selv at
lade Frugterne afplukke, maa man, naar
Modningstiden nærmer sig, have et vaagent Øje med
dem, thi Solsorterne er begærlige efter dem og
kan, naar de har naaet et vist Modningsstadie, paa
et Par Dage helt plyndre Træerne for deres
Frugter. Slaar Avlen fejl, bliver man nødt til at købe
tørrede, indforskrevne Frugter. Efter en
omhyggelig Udblødning af disse og paafølgende
Udvaskning kan man med disse Frø ofte opnaa et godt
Resultat. Saar man hele Frugter, bør der saas saa
tæt, at Jorden næsten er skjult. Røn ynder en
meget kraftig, vel gødet og merglet eller kalket
Jord. Højst mærkelig er det, at disse Planter ikke
trives, hvor der nylig har vokset Kærnefrugt, og
vistnok især Æbler. Muligt kunde en
videnskabelig Undersøgelse af Aarsagerne til dette mærkelige
Faiktum give nyttige Vink til Forstaaelsen af
Problemet Træplante-Træthed. Ved Prikling og
anden Plantning af Røn er det af stor Vigtighed
at have frodige og robuste Planter. Svage,
forkrøblede Røn har en paafaldende ringe Evne til at
komme til Kræfter. De vil aldrig blive til
ordentlige Træer. Beskæring bør foretages med
Forsigtighed. De svage Knopper paa Skuddenes nederste
Dele har ringe Evne til at give god Fremvækst.
Det er bedst ved Beskæring at indskrænke sig til
en Udtynding. Den gulfrugtede (eller rettere
orangefarvede Varietet af Sorbus Aucuparia er
temmelig konstant ved Frøudsæd, naar den er
ukrydset. — <sp>Hunderosen</sp> (Rosa canina),
<sp>Æblerosen</sp> (Rosa rubiginosa), <sp>Pimpinellerosen</sp>
(Rosa spinosissima), <sp>Rødbladet Rose</sp> (Rosa
rubrifolia), samt alle øvrige Rosenarter, der
formeres ved Frøudsæd i danske Planteskoler, dog med
Undtagelse af den japanske Art, Rosa rugosa, har
alle stor Tendens til at ligge over. Man gaar ved
Frøformering af disse i Almindelighed frem, som
ovenfor beskrevet under Hvidtjørn, idet man lader
de friskplukkede Hyben forraadne i Løbet af et
Aars Tid under Iagttagelse af, at Frugterne under
Forraadnelsesprocessen hverken fortørrer eller faar
for megen Fugtighed og ikke ligger i for tykke
Lag eller Bunker, der af og til omstikkes for at
Luften kan faa gavnlig Indflydelse paa Frugtkødets
Formuldning og de ved dennes Fremskriden
efterhaanden frigjorte Frø. Tilsætning af lidt Grus,
eventuelt ogsaa lidt Gødningskalk (findelt kulsur
Kalk) er tilraadelig og mere nyttig end hos
Hvidtjørn. Derefter udsaas Frøet ved Efteraarstid, som
nedenfor beskrevet. Desuagtet vil en Del af Frøet
endnu ofte være tungt spirende og ligge et Aar
over, men dette er sjældent af praktisk Betydning.
Fuld Spiring faar man derimod ved Udsæd af rent
Frø, befriet ved Knusning og Bortvaskning af
Frøgemmet, der et Aar har været stratificeret; men det
er ret vanskeligt og omstændeligt saaledes at
frigøre Frøet af de friske Frugter, og vil man
foretrække at saa rent Frø, der unægteligt har
væsentlige Fordele, gør man bedst i at købe det hos
en paalidelig Frøhandler. Ved meget tidlig
Plukning af Rosa canina og Bortfjernelse af
Frugthylsteret kan en Del af Frøet, naar det saas straks,
bringes til at spire første Foraar efter Frøets Høst;
men Spiringen er sjældent tilfredsstillende, og
Fremgangsmaaden kan ikke anbefales. Langt bedre
Resultat giver denne Metode med Rosa laxa, en
vild Rosen-Art, der synes at staa Rosa canina ret
nær, den afgiver en fortræffelig Grundstamme til
Forædling af Roser, og fortjener sikkert at
anvendes mere, end det for Tiden sker. Selv meget
kyndige Fagmænd har tilraadet først at plukke
Rosenhyben sent paa Aaret, naar de har »faaet Frost«.
Det er meget tvivlsomt, om dette er den rette
Fremgangsmaade. Ganske vist letter det
Frugtkødets Formuldning, at dette ved Plukningen er
overmodent eller endog halvraaddent, men Frøene
er samtidigt blevne saa stærkt modne og haarde,
at de kræver særlig grundig Behandling for ikke
at ligge over mere end ét Aar med et betydeligt
Procentantal. Det synes bedre at foretage
Plukningen langt tidligere, nemlig naar Frugterne er
fuldt farvede, og Frugtkødets Smag vidner om, at
Modningen er fuldbyrdet. Frøene er paa dette
Stadium spiredygtige og forholdsvis let spirende. Naar
Rosenfrøet er bragt i en saadan Tilstand, at det er
i Stand til at spire første Foraar efter Udsæden
(ved Rosa rugosa, der ikke ligger over, er dette
Tilfældet straks efter Plukningen og Frøenes
Udvaskning af de forraadnede Hyben), saas det ved
Efteraarstid i vel behandlet og stærkt gødet Jord.
Man anvender, særligt ved Rosa canina,
Radsaanlng og saar tyndt for at faa kraftige, store
Planter til Udplantning. Frøbedet maa helst om
Efteraaret dækkes med et tyndt Lag gammel Gødning.
Rosa canina er meget tilbøjelig til at angribes af
Meldug, der stærkt hemmer Planternes Vækst og
forringer deres Værdi som Handelsvare.
Sygdommen bekæmpes ved Overpudring med Svovlblomme
eller ved Sprøjtning. I hvert Tilfælde maa
Forebyggelsesmidlet anvendes i Tide, forinden Angrebet
er synderligt fremskredet. — Frøformering af
<sp>Æbler</sp> og <sp>Pærer</sp>, for at tiltrække unge Planter
at anvende til Grundstammer til Forædling af
Frugttræer og til andet Brug, maa absolut helst
foretages med rent Frø, saa friskt og let tørret
som muligt <footnote>I Reglen anvendes hertil Frø, der gennem
Frøhandlere faas fra Ciderfabrikkerne i
Normandiet.</footnote>. Naar Resultatet af Udsæden ofte
bliver middelmaadigt, er Grunden den, at Frøet
fremkommer i for stærkt tørret Tilstand. Man bør
altid søge at skaffe det frem saa tidligt som
muligt, helst ved Efteraarstid, saa det straks og ved
rationel Udlægning af Ratin holder Musene borte
fra Frøbedene. Ofte lykkes det først at modtage
det ved Midvinters Tid. I saa Fald er der intet
andet at gøre, end at lægge det paa et luftigt og
køligt Sted i fugtigt Grus, helst i en
Stratificeringsbænk, og saa det om Foraaret saa tidligt, som
Jorden er bekvem. I de senere Aar er det blevet ret
almindeligt at anvende Frø af danske Skovæbler til
Udsæd for Tiltrækning af Grundstammer, idet
saadanne formenes at ville give et for dansk Klima
bedre egnet Underlag end Grundstammer efter
fransk Ciderfrugt. Meget taler for, at denne
Formening er rigtig. Naar det har været hævdet, at
danske Skovæbler har svagere Vækst end de
franske Ciderstammer, da er der Erfaring for, at dette
ikke altid holder Stik. Vore danske
Skovæbletræer synes at variere betydeligt med Hensyn til
Vækstens Frodighed og andre Egenskaber;
rimeligvis er de ofte stærkt krydsede med vore dyrkede
Æblesorter. I hvert Tilfælde har man gentagne
Gange i Planteskolerne set, at de er vokset
stærkere til, end Planterne efter det franske Frø. Den
væsentligste Forskel fra disse, der kan iagttages
paa unge Planter, synes at være den, at de
tidligere afslutter Væksten om Efteraaret og derfor
modner Aarsskuddene bedre, et Træk, der vistnok
kan siges at være typisk for klimatiske Varieteter
af nordlig Herkomst (se Artiklen Træfrø). Denne
Egenskab synes at tale til Fordel for deres Fortrin
som Grundstammer i vort Klima. Vil man anvende
danske Skovæbler til Udsæd, bør man ved forsigtig
Knusning af Frugterne og paafølgende Udvaskning
udrense Kærnerne. Til Nød kan man saa knuste,
forraadnede og udludede Frugter. At saa
Frugterne hele er ganske forkasteligt. Hvad der
ovenfor er udtalt om Skovæblerne, gælder formentlig
ogsaa for vilde danske Pærer, der jo imidlertid
forekommer sjældnere. Æble- og Pærekærner maa
saas meget tyndt og i særdeles vel gødet, kalkrig
Jord. Bedene maa helst efter Saaningen dækkes
med ikke for frisk Gødning. Kun hvor urteagtig
Prikling, der meget kan anbefales, men som maa
foretages meget tidligt, mens Planterne foruden
Kimbladene kun har 1-2 Blade, anvendes, kan
tættere Saaning tilraades. Frø af Stenfrugter
(<sp>Cerasus</sp>- og <sp>Prunus</sp>-Arter) bør altid saas
i ren, udvasket Tilstand og saa friskt som muligt.
Typisk for Frøet af disse Arter, som i
Almindelighed for Frø af blødkødede Frugter er det, at de
meget let ødelægges ved Tørring (se Træfrø).
Særligt Kirsebærsten taaler kun meget daarligt at
tørres. De Kirsebærsten, der faas i Frøhandelen, er
det næsten altid haabløst at saa. Man staar sig ved
at købe friske Frugter af danske Surkirsebær og
Fuglekirsebær og efter Udvaskning af Stenene
saa disse helt friske og utørrede. Det er en dyr
Udsæd; men den giver godt Resultat. Bedre gaar
det med Handelsfrø af Myrobalaner (Prunus
cerasifera); det er som oftest spiredygtigt, men kan man
ikke faa det frem i god Tid om Efteraaret, ligger
det over. Friskt Frø af danske Frugter spirer med
stor Sikkerhed første Aar, naar det saas straks
efter at være udvasket. Man saar i god, næringsrig
Jord og dækker Frøbedene med et Lag Gødning
efter Udsæden. — <sp>Hægebær</sp> (Prunus Padus),
<sp>Slaaen</sp> (Prunus spinosa) og <sp>Kornel</sp> (Cornus
mas) ligger alle over. I Almindelighed bør
man nedkule dem et Aar, efter at Frugtkødet er
forraadnet og afvasket. De saas om Foraaret og
bedst i Rille. Mus er graadige efter dem.
Frøplanterne optages som enaarige, studses i Roden og
omprikles. Hægen har aldrig fundet den udstrakte
Anvendelse, der utvivlsomt tilkommer den som et
af de bedste Lætræer. Den lader sig foruden ved
Frø formere ved Rodskud. Stiklingformering kan
give et godt Resultat, men er usikker. Den
<sp>sildigblomstrende Hæg</sp> (Prunus serotina) har
lignende gode Egenskaber som alm. Hæg til
Læplantning, ja er maaske at foretrække; men den er
neppe saa smuk. — <sp>Liguster</sp> har kødede Bær,
disse kan saas hele straks efter Modningen.
Spireevnen gaar hurtigt tabt, især dersom Bærrene eller
Frøene faar Lov at tørre. De unge Frøplanter er
meget smaa, hvorfor Bredsaaning i ren Jord og
Rensning udelukkende ved Lugning er at anbefale.
For øvrigt formeres Liguster oftest ved Stiklinger
af gode, modne Sommerskud eller af 2-aarige
Grene, der skæres ved Vintertid, indslaas i Jord og
udprikles om Foraaret i Rækker med omtrent 50
cm Afstand eller tættere, saafremt man vil rense
udelukkende med Haandredskaber. — Planterne er
i høj Grad taknemmelige for Kvælstofgødning. —
<sp>Bukketorn</sp> (Lycium europæum) gror meget
let af Stiklinger og trives paa meget let Jord. —
<sp>Sandtjørn</sp> (Hippophaë rhamnoides) formeres
ved Frø. De orangegule Frugter, der ikke ædes af
Fuglene, plukkes i stærkt moden Tilstand først
paa Vinteren. Frøene udvaskes og saas uden at
tørres. Man tør da paa regne en god Spiring. —
<sp>Gyvel</sp> (Sarothamnus scoparius) rillesaas tyndt
tidligt paa Foraaret i mager, ugødet Sandmuld. Ved
tæt Saaning bliver Planterne tynde og svage.
Paa kraftig Jord kan de paa én Sommer blive over
1 m høje; men saadanne Planter er værdiløse.
— <sp>Pil</sp> og <sp>Poppel</sp> formeres næsten uden
Undtagelse ved Stiklinger. Poppelstiklinger skæres
om Vinteren af velmodent 1-aarigt eller af 2-aarigt
Træ. Erfaringen for, hvad der er bedst, er
forskellig i Planteskolerne; men har Sommeren været
varm, saa Skuddene er godt modne, vil man
vistnok altid staa sig ved at anvende etaarigt Træ,
medens ældre Træ i ugunstige Somre er bedre.
Stiklingerne bindes i Bundter og sættes om Foraaret i
Rækker, efter at have staaet indslaaet paa et køligt
Sted. Kun Graapoppelen gror ikke villigt paa denne
Maade; ja det vil endog sjældent lykkes at faa en
af Hundrede Stiklinger til at slaa Rod. Man maa
da ty til Formering ved Rodskud eller ved
Rodstiklinger. Disse skæres om Vinteren af Rodstykker
paa c. 3-6 cm Tykkelse og gøres 10-12 cm lange.
Naar de stikkes i fugtig, porøs Jord af sandet
Beskaffenhed, kan man ofte opnaa et godt Resultat.
Vanskeligheden ved denne Formeringsmaade ligger
egentlig mest i at skaffe det fornødne Materiale.
Pil gror bedst ved Stiklinger, naar disse først
skæres om Foraaret, lige før de skal sættes. Om
Løvspringet saa smaat er begyndt, skader ikke. Den
statelige, højtvoksende Hvidpil (Salix alba) og dens
smukke Varieteter har især Betydning som et godt
og varigt højtvoksende Lætræ. Den tærer ikke nær
saa stærkt paa Jorden som de stærktvoksende
Lætræer, der i Almindelighed anvendes. Den smukke
og haardføre Salix Caprea, der især i
Blomstringstiden er et nydeligt Træ, gror kun trægt ved
Stiklinger, men formeres let ved Aflægning.
Frøformering af Pil og Poppel anvendes ikke her i
Landet. Frøet taber meget hurtigt Spireevnen og maa
saas friskt plukket i Jord, der under Spiringen
holdes stærkt vandmættet og uden Jorddække.
Salix Caprea formeres let saaledes. Det ligger nær at
forsøge Frøformering anvendt ved den meget
værdifulde Graapoppel; men det synes vanskeligt at
skaffe Frø af den.

<b>II.</b> De <b>Naaletræer</b>, der her til Lands har
Betydning som Skovtræer, volder gennemgaaende
færre Skuffelser og Uheld end Løvtræerne, naar
Kulturerne gennemføres ordentligt. Frøets
Spireevne er nemlig i Reglen god og holder sig for
Hovedsorternes Vedkommende som Regel godt ved
nogle Aars tør Lagring. Spiringen er ogsaa under
nogenlunde gunstige Forhold hurtig og sikker.
Ulemperne ved et daarligt Frøaar er derfor
mindre; men herfra undtages dog Abiesarternes Frø,
der ofte har slet Spireevne, som ret hurtigt gaar
tabt, ligesom Frøet spirer langsomt.
Tilbøjeligheden til at ligge over er ikke almindelig hos
Naaletræfrø. Den træffes dog hos flere Pinus-Arter
med stort, haardtskallet Frø og hos de som
Skovplanter ubetydelige Slægter, Juniperus, Taxus m. fl.
De 1-aarige Frøplanter er gennemgaaende smaa og
med svage Rødder; de svides let bort i en tør, varm
Sommer, naar der ikke ydes dem Beskyttelse ved
Vanding og Skygning. De kræver ren Jord, maa
holdes meget rent, men lider ved Bortlugning af
stort Ukrudt, især Rodukrudt. Flere Smaafugle er
gridske efter Naaletræfrø og de spæde spirende
Planter, men ogsaa her danner især Abiesarterne
en Undtagelse, fordi Fuglene har Afsmag for det
terpentinholdige Frø. Let Jord er bedst skikket for
de fleste Naaletræer; men den maa være i
ordentlig Gødningskraft. Direkte Gødskning med frisk
Gødning er ikke heldig lige før Saaningen.
Derimod kan gammel, udbrændt Staldgødning være
anvendelig. Vil man anvende frisk Gødning,
spredes og nedpløjes den om Efteraaret. Superfosfat
som Tilsætning til Naturgødning synes at være
gavnlig. Trænger Jorden til Tilskud af Kvælstof,
kan dette gives i Form af svovlsur Ammoniak, der
udstrøs og nedharves før Saaningen (c. 200 kg pr.
ha), men det maa anvendes med Forsigtighed.
Jorden til Frøbedene kræver en omhyggelig
Behandling, mens den er helt bekvem. Naar Jorden er i
Stand, afsættes Bedene med c. 1,33 m Bredde,
Længden er en Smagssag. Nogle foretrækker, efter
holstensk Mønster, kun at gøre dem c. 12 m,
andre foretrækker at have dem 30 m lange eller
derover. Med Hensyn til Saaningen foretrækker
enkelte Rillesaaning, men Fordelen er mindre end
ved Løvtræer, og Bredsaaning, der er mest
anvendt, synes at være fordelagtigst, hvor der
kræves Vanding, Skygning eller Beskyttelse imod
Fugle. Bedene til Bredsaaning rives med Omhu,
saa Frøet faar et godt Frøleje i findelt Jord. Det
er heldigst at udbløde Frøet, for derved at
forberede Spiringen allerede før Saaningen. Frøet
blandes da med lidt Vand, dog kun saa meget, at alle
Frøene netop er fugtige, og det udbredes paa et
Gulv nogle Dage i ikke for tykke Lag. Det maa
hver Dag tilses, da der let kan ske Skade paa det
fugtige Frø. Man dækker, om det skønnes
fornødent, Frøet med fugtigt Sækkelærred. Jævnligt
er det dog nødvendigt at fugte det lidt mere. Det
bedste Tidspunkt for Saaningen er, naar de hvide
Rodspirer netop er i Færd med at sprænge
Frøskallen. Udblødt Frø maa aldrig ved Saaningen
være saa fugtigt, at det klæber sammen.
Naaletræer taaler forholdsvis tæt Saaning, en for tynd
Plantebestand lider ofte mere af Tørke og Solbrand
end en tæt. Handelsfrø af Frøsorter med Vinge
sælges i afvinget Tilstand, hvilket altid er det bedste.
Hjemmeavlet Frø kan til Nød saas med Vingerne
paa. Man blander da det fugtige Frø med lidt Jord
før Saaningen og saar i stille Vejr, da det ellers
let blæser bort. For de let spirende Arter er det
lettere at give bestemte Regler for heldigste
Saatæthed end for Løvtræerne. Ved Løvtræsaaning har
bestemte Regler oftest mindre Værd; det gælder
der mere om med et erfarent Øje at kunne
bedømme Frøets Beskaffenhed og variere Saaningens
Tæthed derefter. Efter at Naaletræfrøet er saaet og
dækket med Jord, er det heldigt at udstrø et
meget tyndt Lag hvidt Sand over Bedet, især ved
smaafrøede og sarte Arter; derved forebygges, at
Jorden revner og skorper ved Udtørring, og
Sandet hindrer Jorden fra at blive for hed under Tørke.
Et Sanddække er selvfølgelig ikke lige nødvendigt
paa alle Jorder. Det er især af Betydning, hvor
Bedene ikke beskyttes ved Beskygning. Frøbedene
beskyttes sikrest ved Hjælp af de saakaldte
Frøbedsrammer, der dog især har Betydning til
Beskyttelse imod Fugle. De er kostbare at anskaffe
og er derfor nu mindre anvendt end tidligere;
i Planteskoler i Skove, hvor Fugleplagen er stor,
kan de dog vanskeligt undværes. Der anvendes
flere Former; mest praktisk laves de af
Staaltraadsvæv af Bedets Bredde, med Masker, der ikke er
over 2 1/2 cm i Tværmaal og som sømmes paa
kantstillede c. 20 cm brede uhøvlede Bræder, der
holdes i Stilling ved Hjælp af Tværstykker af
Lægter, fastsømmede foroven og om nødvendigt paa
Midten, afstivet med en Lægte paa langs midt
imellem. Ved Enderne lukkes der for Bedet med
et fastsømmet Brædt af Bedets Bredde.
Staaltraadsvævet belægges med et passende Skyggemateriale,
hvad man har ved Haanden: visne Grankviste,
Lyng etc., der fjernes eller forøges, som Frøbedets
Kultur kræver det. Man søger i Nutiden med Rette
at undgaa disse kostbare Frørammer; det kan
ogsaa, især hvor Graaspurven ikke forekommer i alt
for talrig Mængde, ofte lade sig gøre. Man søger
da ved Skydning at skræmme Fuglene bort fra
Bedene, eller man bejtser Frøet før Saaning med
Blymønje, der i et Kar blandes med det let
fugtede Frø. Er Frøet ikke for fugtigt, klæber
Mønjen let ved og farver Frøet rødt. Fuglene ynder
ikke det saaledes behandlede Frø eller
Kimplanterne med den røde Frøhat. Nysaaede Bede uden
Frørammer bør i tørre Foraar inden Spiringen
dækkes for at holde paa Fugtigheden i Overfladen
af Bedet, f. Eks. med et tyndt Lag friskslaaet grøn
Rug, der atter fjernes, naar Spiringen er godt i
Gang. Priklingen er foran beskrevet. Der er kun
at tilføje specielt for Naaletræer, at det er bedst
ved Opgravningen ikke at sortere Prikleplanterne,
da man derved let ryster Jorden fra. Ved
Priklingen kasseres alle svage Planter. Man benytter
i Reglen 2-aarige Prikleplanter, af Skovfyr og
andre, især stærktvoksende Fyrrearter dog ogsaa
1-aarige. Gode Prikleplanter har buskede Rødder,
der holder fast paa Jorden; de opnaas kun, hvor
Jorden hverken er alt for sandet eller for tung.
Rodbeskæring er mindre nødvendig end ved
Løvtræerne; Pinus-Arterne tager let Skade ved
Rodstudsning. I Almindelighed foretrækkes Prikling
om Foraaret, naar Jorden er helt bekvem. Hvor
Planterne ikke er udsatte for at »fryse op« ved
Vekslen mellem Frost og Tø i det tidlige Foraar,
kan Prikling i Aug.-Sept. ogsaa anvendes, men
Priklerillerne bør da stikkes lidt dybere, og Roden
maa være lang og stor. Skulde Planterne staa løst
om Foraaret, trædes de fast. Renholdelsen maa
første Sommer ske med Varsomhed, indtil
Planterne er godt rodfæstede og i Vækst. I øvrigt maa
det siges, at Prisen paa Naaletræer til
Skovplantning i vore Dage er saa langt nede, at der
kræves en økonomisk, rationel Drift for at faa
Udbytte af disse Kulturer, tilmed da der altid er
Fare for Overproduktion, saa en Del bliver
usælgelig. — <sp>Rødgran</sp> (Picea excelsa), <sp>Hvidgran</sp>
(Picea alba) og <sp>Bjergfyr</sp> (Pinus rnontana)
fordrer omtrent ens Kultur. I Reglen kan man
skaffe godt Frø, med en Spireevne paa c. 65-90
pCt. Frøet spirer oftest let og sikkert, men bør
prøves før Saaningen. Gammelt Frø eller Frø, som
er avlet i daarlige Aar, har ofte under 40 pCt.
Spireevne. Er Frøet godt, saas af Rødgran og
Bjergfyr ved Bredsaanmg 1 kg paa højst 40 m<sup>2</sup>,
af 'Hvidgran 1 kg paa 60 m<sup>2</sup>. Ringere Frø saas
forholdsvis tættere; jo ringere Spireevnen er, des
svagere maa ogsaa Spiringsenergien antages at
være, og der saas da forholdsvis meget tæt, thi
mange Frø vil give Spirer med saa ringe
Modstandskraft, at de ikke kommer til Udvikling.
Saaningen foretages i sidste Halvdel af April. Naar
Frøet er udsaaet, klappes eller tromles Bedet og
dækkes derefter med c. 3-5 mm Jord; Hvidgran
dækkes snarest lidt tyndere. Efter Dækningen skal
man helst ikke klappe eller tromle. Har man
Frørammer, sættes disse straks over Bedene og
tættes saa godt, at Fuglene ikke let kan slippe ind.
Fuglene er især begærlige efter Bjergfyrfrø,
mindre efter Rødgran og mindst efter Hvidgran.
Fuglene maa holdes borte fra Frøet, til de spæde
Planter har kastet »Hatten« (Frøskallen).
Lugning foretages, saa snart det første Ukrudt viser
sig, og fortsættes energisk Sommeren igennem. Ved
Lugning af Bede med Frørammer luges først den
ene Side af Bedet, derefter den anden, idet
Rammernes ene Side hæves tilstrækkeligt op og holdes
i Stilling af et kort Lægtestykke. Under
vedvarende Tørke vil Vanding, helst med
Gummislange, der holdes lodret, saa Straalen spredes
stærkt, være meget ønskelig. Men der maa
begyndes i Tide, før Tørken er »falden i Planterne«,
ellers visner de pletvis. Rammerne kan blive over
Bedene til de næste Foraar skal bruges til
Frøbede. En Del af dem kan dog med Fordel
borttages og anvendes til Elmefrøbedene og andet
Brug. Skulde Frøbedene andet Aar vise Tegn til
at trænge til mere Næring, kan lidt fint knust
Chilisalpeter forsigtigt strøs ud over Bedene, men
der maa da straks efter sprøjtes stærkt, saa
Salpeteren skylles af Planterne, opløses og siver i
Jorden, og der maa vises stor Forsigtighed, da
Planterne ellers svides bort. Planterne prikles
som 2-aarige, helst i Jord, der Aaret forud fik
moderat Tilførsel af Gødning. I stærkt gødet Jord
kan Planterne blive saa store, at de ikke anses for
skikkede til Hedeplantning, og derfor kun er anden
Klasses Handelsvare. To Aar efter Priklingen er
Planterne færdige til at afgaa fra Planteskolen til
Skovplantning. Bjergfyr foretrækkes dog ofte som
3-aarige, priklede som en- eller toaarige. — <sp>De
øvrige Picea</sp>- og <sp>Pinusarter</sp> behandles
paa lignende Maade, med Undtagelse af
<sp>Zirbelfyr</sp> (Pinus Cembra) og enkelte andre sjældnere
Fyrrearter med meget storkærnet Frø, der ligger
over. Disse maa nedkules et Aar inden Saaningen.
Af Skovfyr (Pinus silvestris) bør kun saas Frø af
skotsk Avl, da Frø fra sydligere Lande ikke
passer til vort Klima og giver Planter, der angribes
af Svamp og om Foraarøt faar en grim, vissengul
Farve. <sp>Skovfyrren</sp> omprikles ofte som 1-aarig
og kan da allerede som 2-aarig benyttes til
Skovplantning. Alle smaafrøede sarte Arter dækkes
tyndt, og Bedene bør efter Jorddækningen have et
tyndt Dække af Sand. Sitkagran er meget
smaafrøet og kræver særlig Omhu. Planterne er første
Sommer meget spæde og meget ømtaalige for
Frost, de beskyttes de første Aar baade mod
Foraars- og Efteraarsfrost og mod Vinterkulden. Flere
af Fyrrearterne er meget stærktvoksende især naar
de er over en Sommer gamle; disse bør prikles
som enaarige og anvendes bedst til Skovplantning
som enaarige, højst som toaarige; dette er især
Tilfældet med Pinus Banksiana og P. rigida.
<sp>Douglasgran</sp> (Pseudotsuga Douglasii) kræver
omtrent samme Saatid og Kultur, men den behøver
Beskyttelse baade mod Nattefrost og imod Fuglenes
Angreb. Væksten er i 3die og 4de Aar meget
frodig; derfor maa Priklingsafstanden ikke være for
knap. — <sp>Lærk</sp> (Larix europæa) behandles
omtrent som de forannævnte Naaletræer, men den
spirer noget langsommere; der saas derfor tidligere
og med udblødt eller spiret Frø. Frøbedene maa
beskyttes mod Frost og Tørke samt mod Angreb
af Fugle. Frøplanterne kan prikles som enaarige.
Den smukke og stærktvoksende japanske Lærk
(Larix leptolepis) er paa Frøbedet mere sart imod
Frost end almindelig Lærk og kræver
omhyggelig Beskyttelse. Lærk bør prikles tidligt om
Foraaret. Efteraarsprikling bør ikke anvendes.
<sp>Ædelgran</sp> (Abies pectinata) saas meget tidligt, da
Frøets Spireevne hurtigt svækkes. I Reglen venter
man indtil Jorden er helt bekvem, og bredsaar da
Frøet meget tæt og i udblødt eller let spiret
Tilstand, idet man tager Hensyn til Frøets Kvalitet,
der sjældent er over middelmaadig. Man kan ogsaa
saa sidst paa Vinteren paa Jord, der allerede orn
Efteraaret er omhyggeligt tilberedt og revet; man
saar da uden at røre Jorden med Rive og dækker
med Jord, der har ligget beskyttet under Tag og
derfor er bekvem. Frøet kan dækkes med 1 cm
Jord. Ovenpaa vil det være heldigt at strø et
tyndt Lag Grus eller Sand. Mod Fugle behøves
ingen Beskyttelse, men derimod i høj Grad mod
Nattefrost. — De <sp>øvrige Abiesarter</sp>, der har
nogen Betydning som Skovtræer, behandles som
Abies pectinata, kun at man varierer Dækningens
Tykkelse ved Saaningen, eftersom Frøet er stort
eller lille. Man maa være varsom ved Indkøb af
Frøet, da Spireevnen ofte er tarvelig. Ved
Abiesarterne er det heldigt at anvende et tyndt Gruslag
over det jorddækkede Frøbed. Sjældne Arter, hvis
Haardførhed og andre Egenskaber man ikke er
fortrolig med, behandles med speciel Omhu, særlig da
Frøet er meget dyrt.
R. B.
</chapter>

<chapter name="Trästeklar">
<b>Trästeklar</b> (s.) se <sp>Træhvepse</sp>.
</chapter>

<chapter name="Trævlekrone">
<b>Trævlekrone</b> se <sp>Lychnis Flos cuculi</sp>.
</chapter>

<chapter name="Tsuga">
<b>Tsuga</b> (Abietaceæ), haardføre Naaletræer. <sp>T.
canadensis</sp> Carr., Nordlige Nordamerika. I
sin Hjemstavn et meget højt Træ, som ogsaa hos
os forefindes i anselige gamle Eksemplarer af
mindst indtil 17 m Højde og Krondiameter af
samme Maal. Den danner i sin Opvækst meget
smukke, ranke, letbyggede Pyramider med
vandrette Grene lige fra Jordoverfladen og med sirligt
nedadbængende Grenspidser. Dens Naale er korte,
næsten toradet stillede, friskgrønne, paa Undersiden
hvidlige. Af dens talrige dyrkede Varieteter kan
nævnes: <sp>T. c. parvifolia</sp>, en Dværgform med
slanke Skud og ganske smaa Naale. <sp>T.
diversifolia</sp> Maxim., Japan. I sin Hjemstavn et højt
Træ, som hos os endnu kun forefindes i yngre
Eksemplarer. Den har vandret udspilede Grene
med sirligt overhængende unge Endeskud, og dens
korte, brede og flade Naale er mørkegrønne
glinsende, paa Undersiden hvide. <sp>T. Douglasii</sp>
Carr. se Pseudotsuga. <sp>T. Mertensiana</sp> Carr.,
Vestlige Nordamerika. I sin Hjemstavn et mægtigt
Træ. Hos os forefindes den kun i unge, men ret
anselige Eksemplarer, den danner slanke,
letbyggede Pyramider og ligner i Udseende meget T.
canadensis. <sp>T. Pattondana</sp> Engelm. (T.
Hookeriana Carr.), Vestlige Nordamerika. I sin
Hjemstavn et mægtigt Træ. Hos os forefindes den
vistnok endnu kun i yngre, faa Meter høje
Eksemplarer af rank og slank, letbygget Pyramideform.
Dens mest karakteristiske Egenskab, som
Prydplante betragtet, er dens stærkt graagrønne Farve,
som hos Formen T. P. argentea gaar over til at
blive en pragtfuld, sølvgraa Farve. <sp>T. Sieboldii</sp>
Carr., Japan. I sin Hjemstavn et mægtigt Træ.
Hos os forefindes den vistnok endnu kun som yngre,
faa Meter høje Eksemplarer. Den har vandret
udspilede Grene med sirligt overhængende unge
Endeskud og næsten toradet stillede, korte, brede,
flade, i Spidsen lige afskaarne Naale, som paa
Oversiden er glinsende friskgrønne, paa Undersiden
sølvhvide.
A. B.

<sp>Anvendelse:</sp> T. canadensis er fortrinsvis
egnet til Sammenstilling med højtvoksende Arter
eller Former af Chamæcyparis, Thuja og Taxus,
og kan under de fleste Forhold benyttes som disse.
Ved sin lette, under Opdrættet gratiøse Bygning
og sin lysegrønne Farve er den stærkt afvigende
fra de fleste saavel mindre som større Naaletræer
og virker derved lige dekorativt i blandede
Grupper og som fritstillet i Nærheden af anden
Plantning med modsat Struktur og Farve. Paa en
Plads i Læ, som dog har frisk Luft, samt rigelig
Jord- og Luftfugtighed, kan den opnaa ret god
Størrelse, men samtidig forandres dens lette
Ungdomsdragt ved afstumpet, sluttet Grenvækst, bred,
noget afrundet elier fladtrykt Kronebygning, og
den bliver, som ældre, Kontrast til pyramidale
Træer, en Ejendommelighed, som det i nogle
Tilfælde kan have sin Betydning at kende. Den lidt
mere yppige, men næppe fuldt saa haardføre T.
Mertensiana kan hovedsagelig benyttes som
canadensis, hvorimod der ved Anbringelsen af den godt
haardføre T. Pattoniana maa tages Hensyn saavel
til dennes matgrønne Farve som til dens korte,
faste Grenbygning, stærkt opadstræbende, i
Ungdommen langsomme Vækst, og endnu mere til dens
smukke lysegraa Former, som fortjener Plads for
let Iagttagelse og kun bør ses fra Syd mod mørk
Baggrund. T. Sieboldii og T. diversifolia staar i
Ungdommen hinanden nær i Vækst og Udseende,
men imedens Sieboldii synes her at være noget
ømtaalig og treven, viser diversifolia sig haardfør som
T. Pattoniana, vokser villigt, om end i Følge sin
Natur langsomt, og er en lige saa yndig som
velegnet Plante for fin Gruppering. Varieteterne af
T. canadensis er smukke Forgrundsplanter.
<sp>Kultur:</sp> T. formeres ved Frø, som saas i Rammer
paa Friland, hvor de kan holdes saa godt som
frostfri de første Aar. Efter Art og Størrelse optages
de som to- eller treaarige, studses paa Roden,
prikles i Rammer, passes vedblivende omhyggeligt med
Skygge og Vanding, dækkes atter for Frosten og
navnlig for den tørre, kolde Foraarsvind med Frost
om Natten og Sol om Dagen. Efter to à tre Aars
Vækst optages de atter, studses paa Roden og
plantes, T. canadensis paa Friland i let Jord, paa
beskyttet Plads, de øvrige, med Undtagelse af T.
Sieboldii, efter Omstændighederne ligeledes, eller endnu
en Gang i Rammer et Aars Tid eller to, indtil de
har opnaaet en saadan Størrelse, at de uden Risiko
kan behandles paa Friland. Her omplantes de efter
Art og Udvikling, T. canadensis og T. Mertensiana
med to à tre Aars Mellemrum, og gives stedse
forøget Plads, saa de kan udvikle sig aldeles frit.
Fortiden ved Frø kan de alle formeres ved Stiklinger,
naar man dertil vælger svage Skud fra Plantens
Midte i Aug.-Septbr., og de sjældnere Arter,
saavel som Varieteterne, ved Sidepodning paa T.
canadensis med Fremgangsmaade som nævnt for
Chamæcyparis o. fl., men i begge Tilfælde kun
besværligt, og T. Sieboldii er tilmed vanskelig, selv efter
at Ædelriset er vokset fast. T. er uden egentlig
Vanskelighed med Hensyn til Plads og Jordbund,
men trives bedst i letmuldet, ikke tør Jord, paa
en Plads med Læ, lidt Halvskygge, og desuagtet
Adgang for frisk, kun ikke tør, kold Foraarsluft.
Efter Frøudsæd udvikler de sig som Regel alle
smukt uden Hjælp ved Beskæring, dog kan
Indstudsning af enkelte Grene saavel paa Planter efter
Frø som paa Planter efter vegetativ Formering,
undertiden være formaalstjenlig til at retlede
Formen og ophjælpe Højdevæksten. De har alle rigt
og vel forgrenet Rodnet, og taaler Omplantning i
ret betydelig Størrelse, særlig naar de forberedes
ved Omgravning som nævnt under Chamæcyparis;
kun T. Sieboldii danner en Undtagelse herfra.
J. B.

I Norge egner T. sig ikke til Plantning uden paa
gode Voksesteder i Landets mildeste Egne.
N—k.
</chapter>

<chapter name="Tuberoser">
<b>Tuberoser</b> se <sp>Polianthes</sp>.
</chapter>

<chapter name="Tufsten">
<b>Tufsten</b> er en i Thüringen og andre Steder i
Udlandet forekommende Drypstensdannelse, fremkaldt
ved Nedslag af stærkt kalkholdigt Vand. T. er
af en røragtig, gennemhullet Struktur og brun
Farve. T. benyttes til Beklædning af Vægge eller
til mindre Stenpartier i Væksthuse, idet de afgiver
en fortrinlig Vokseplads for mangehaande Planter
som Anthurier, Bregner o. l. og derved kan blive
af betydelig dekorativ Virkning. T. fastgøres til
Væggene ved Hjælp af Murkroge eller sættes i
Cement, naar det er Stenpartier, man vil have, og i
Mellemrummet mellem T. anbringes Jord til
Plantning af de paagældende Bladplanter.
L. H.
</chapter>

<chapter name="Tulipa">
<b>Tulipa</b> (Liliaceæ), Tulipan. Indført til Europa i
Midten af det 16. Aarhundrede fra Konstantinopel
af den østrigske Gesandt Anger Busbecq blev
Tulipanen snart Genstand for betydelig Kultur, især i
Holland, hvor Tulipanmanien i det 17. Aarhundrede
udartede til Svindel og gav Anledning til
Børskrach og Pengetab. Medens man dengang, efter
Sigende, betalte en ny og sjælden Tulipan med op
til 4000 Gld., kan man nu købe f. Eks.
Darwintulipanen La tulipe noire (den sorte Tulipan) for 35
Øre. Tulipanen findes nu udbredt overalt, hvor
Havedyrkning finder Sted. Havetulipan <sp>T.
Gesneriana</sp> L., er ingen Art. Da Linné indordnede
alle Plantearter i sit System, maatte han ogsaa have
et Navn til de mange forskellige Tulipaner, der
fandtes i Kulturen, og i Mindet om den første
Angsburger-Tulipan, som Botanikeren Conrad Gesner
havde beskrevet under Navnet Tulipa Turcarum
(den tyrkiske Tulipan), gav Linné den saa
Navnet T. Gesneriana. Den vellugtende Tulipan,
<sp>T. suaveolens</sp> Roth., Rusland, en lille,
tidligblomstrende Art med røde Blomster, har man
formodet var Stamfaderen til Duc van
Tholl-Varieteterne, hvilket dog er meget tvivlsomt. — Man har
Tulipaner i næsten alle Farvenuancer, saavel
enkelte som dobbelte; af førstnævnte lader de fleste
sig drive, af de dobbelte kun nogle faa.

Foruden de mange Tulipansorter dyrkes ogsaa en
Del saakaldte botaniske Sorter, hvoraf nogle er
virkelig oprindelige Arter, medens andre er opstaaede
i Kultur. Her et Udvalg: <sp>T. australis</sp> Link.,
S. Frankrig, Portugal; 10-25 cm. Bladene 2 à 4,
smalle; Blomsterne enkeltvis paa en spæd Stilk
med smalle Blosterblade, som er gule, udvendig
rødlige. April-Maj. <sp>T. biflora</sp> L.,
Syd-Rusland, Sibirien; 30 cm. Spinkel med 2 à 3 eller
endog til 5 à 6 ret smaa Blomster, der fra først af
er nikkende; Blomsterne bleggule. April. <sp>T.
Clusiana</sp> DC., Europa, Orienten; 20-30 cm.
Bladene, gerne 4, ret smalle; Blomsten hvid med rosa
Tegning; Støvdragerne mørkviolette. Maj. <sp>T.
Didieri</sp>, Jordan, Savojen; 30-50 cm. Blomst
skarlagenrød, ved Basis af hvert Blosterblad findes en
mørkviolet Plet omgivet af en gul Rand. <sp>T.
Fosteriana.</sp> Hort., Asien; 30 cm. Blomsterne
meget store, straalende zinnoberrøde. April. <sp>T.
Greigi</sp> Regel., Turkestan; 20-30 cm. Bladene
brede, 3 à 4, besatte med brune stregformede
Tegninger. Blomsterskaft kraftigt, bærende en enkelt
stor, ret flad, skinnende rød Blomst. April. <sp>T.
Kaufmanniana</sp> Regel., Central-Asien; 25 cm.
Bladene gerne kun 2. Blomsterne med aflange
Blosterblade, indvendig hvide eller gule, udvendig
sædvanlig rødlige eller brunlige. April. <sp>T.
Kolpakowskyana</sp> Regel., Turkestan; 25 cm. Spæd
af Vækst; Blomsterne gule, udvendig røde eller
helt igennem røde. April. <sp>T. oculis solis</sp>
S. Amans., Syd-Frankrig, Italien. Blomsten rød
med en sortagtig Plet ved hvert Kronblad. Basis
omgivet af en gul Ring. Maj. <sp>T. Orphanidea</sp>
Boiss., L.-Asien. Af sylvestris Type; 30 cm.
Blomsterne orangegule med brunlig Tegning ved Basis.
Maj. <sp>T. pulchella</sp> Fenzl, L.-Asien. Lav af
Vækst; 15 cm. 2 à 3 smalle Blade.
Perigonbladene af en noget smudsig karmin Farve. April.
<sp>T. retroflexa</sp> Hort.; 60 cm. Blomsten bleggul
med Perigonbladenes Spidser udadbøjede. Maj. <sp>T.
silvestris</sp> L., Syd-Europa ogsaa Danmark;
20-60 cm. Løvet blegblaagrønt. Blomsterne
enkeltvis eller to sammen, først nikkende senere oprette
af en ren gul Farve; vellugtende. April-Maj. <sp>T.
Tubergeniana</sp> Hort., Asien? Blomsterne
orangekarmin med en mørk Plet ved Basis, meget
store. <sp>T. viridiflora</sp>. Stiv opret Vækst;
Blomsterne gulliggrønne ofte noget uregelmæssigt
formede. Maj.
A. L.

<sp>Tiltrækning af Tulipanløg</sp>. T.
dyrkes bedst paa sandmuldet, velgødet, lidt fugtige
Arealer, som dog ikke maa staa under Vand om
Vinteren, ejheller gerne udtørre i Foraars- og
Sommermaanederne, indtil Løget i Juni har endt sin
Udvikling. Løgene lægges fra September til
December, helst dog ikke for sent paa Aaret, paa
1 m brede Bede 10-12 cm dybt og med en Afstand
af 10-15 cm mellem Rækkerne og 6-12 cm
mellem Løgene, efter disses og Sortens Størrelse, de
helt smaa Løg udsaas ganske tæt. Man udgraver
ved Lægningens Begyndelse det første Bed i den
opgivne Dybde, jævner Bunden af Bedet, markerer
Rækkerne og lægger Løgene, ved Afgravningen af
næste Bed paaføres dettes Jord første Bed, og
saaledes fortsættes til Arealet er beplantet og første
Beds Jord er paaført sidste Bed, hvorefter Jorden
jævnes med en Rive. Ved Storkultur har man
begyndt at plante efter Plov med 20-24 cm mellem
<img>DARWIN-TULIPANER</img>

Euterpe.
King Harold.
Mr. F. Sanders.
Calliope.


Rækkerne og 6-8 cm mellem Løgene; der
anvendes en ganske lille Plov. Den første Fure pløjes
10-12 cm dybt, deri lægges Løgene, og den næste
Fures Jord pløjes herover, Bedene gøres 5 Rækker
brede med c. 75 cm Gang; naar Stykket er
færdigt, harves Jorden, og Bedene dækkes enten med
et Lag gammel halmfri Gødning, som kan blive
liggende Sommeren over, eller med et tyndt Lag
Rør, der aftages igen om Foraaret. Blomstringen
foregaar i Maj, og naar Blomsterne er fuldt
udfoldet, men inden de begynder at tabe Bladene,
afskæres og samles alle Blomsterhovederne, for ikke
at Tulipanerne til Skade for Løgets Udvikling
danner Frø, eller Blomsterbladene ved deres
Forbliven paa Stykket befordrer Svamp eller Sygdomme.
Jorden maa ogsaa efter Blomstringen holdes
aldeles ren for at befordre Løgenes Vækst.
Optagningen finder Sted i Juli-Aug., naar Bladene er visne
og Løgene begynder at brunes. Optagningen finder
Sted enten efter Plov eller med Haanden. Løgene
lægges straks tyndt paa Hylder, for at tørres under
megen Gennemtræk, men uden direkte Sol. Efter
c. 14 Dages Forløb vil Løgene som Regel være saa
tørre, at de yderste Skaller kan afpudses og Løgene
sorteres i de forskellige Størrelser, til Moderløg,
Salgsløg og Udplantningsløg. De allerstørste Løg
frasorteres altid til Moderløg. Har man frasorteret
Moderløgene, kan de øvrige Løg ogsaa sorteres og
renses paa Maskine, som man har saa fuldendt, at
den kan sortere Løgene i indtil 10 Størrelser. —
Man bør højst dyrke Tulipaner hvert 3. Aar paa
samme Areal. <sp>Anvendelse</sp> af T. er
mangeartet og deres Blomstringstid lang. Ved
Drivningen kan de haves i Blomst fra først i December,
hele Vinteren og Foraaret igennem, indtil de
afslutter deres Blomstring paa Friland i Maj, Juni.
Blomsterne, der er overordentlig afholdt, anvendes
meget i Urtepotter og Sammenplantninger særlig
tidlig paa Vinteren; men dog mest som Snitblomster,
baade til Buketter og Dekorationer; men ikke
mindst til Kranse, hvortil de om Vinteren er en
af Binderiets mest anvendte Blomster, ligesom de
om Foraaret ved deres Farvepragt er en af
Havens skønneste og taknemligste Prydelser og findes
omtrent i enhver selv nok saa lille Have.
<sp>Drivning</sp> af T.: Løgene lægges paa samme Maade,
som angivet ved Hyacinther (s. d. A.), og
Jordblanding og øvrige Behandling inden Drivningen er
ogsaa den samme, som herfor angivet. Drivningen
kan tage sin Begyndelse allerede fra Midten af
November og fortsættes ved regelmæssig Indsætning
af nye Hold med 8-14 Dages Mellemrum og kan
med Fordel foretages paa følgende Maade: Løgene
sættes ved Drivningens Begyndelse i 14-16° C.; der
efter faa Dage kan forhøjes til 18-20°. De sættes
saa mørkt som muligt, og dersom de er beregnet
til Afskæring samtidig, saa længe som mulig; naar
Spirerne er godt langt fremme, som det passer for
Anvendelsen, sættes de til Lyset, for at Blade og
Stængler kan faa den naturlige Farve, inden
Blomsten udvikler sig. Man maa under hele
Drivningen holde en passende fugtig Luft ved rigelig
Sprøjtning, samt undgaa at Løgene blot en Gang
udtørrer, derved undgaas som Regel de grønne
Spidser, der oftest er en Følge af mangelfuld
Pasning under Drivningen. I Marts-April, naar
Spirerne af sig selv er langt fremme, bør man drive
sine Løg baade uden Mørke og høj Varme, da de
ellers bliver for lange og med krogede Stilke.
Ligeledes kan man, dersom Vinteren er mild, i
Begyndelse af Marts tage T. op af Kulerne og sætte
dem i kold mørk Bænk, for at undgaa, at Spiren
bliver for lang og knækkes ved en senere
Indflytning. Et godt Drivningsresultat afhænger ogsaa
af, at de anvendte Sorter drives paa passende Tid.

Til Juledrivning kan anvendes alle <sp>Duc v.
Tholl</sp> Sorterne, samt <sp>Mon tresor</sp>,
<sp>Proserpine</sp>, <sp>Brillant Star</sp>, Diana, <sp>King of the
Yellows</sp> og <sp>Le Matelas</sp> samt den dobbelte
<sp>Salvator Rose</sp>, som dog undertiden kan
mislykkes saa tidlig. Til Drivning i Januar kan
desuden anvendes <sp>La Reine</sp>, <sp>Fr. Moore</sp>,
<sp>Gelber Prinz</sp>, <sp>Duc de Berlin</sp>, <sp>Herman
Schlegel</sp>, <sp>Vermillon brillant</sp>, <sp>Prinz
von Osterreich</sp>, alle enkelte, samt
<sp>Couronne d'Or</sp>, <sp>Therose</sp>, <sp>Toreador</sp> og
<sp>Turnesoll</sp>, alle dobbelte. I Febr. og senere kan drives
omtrent alle enkelte Tulipaner samt yderligere
følgende dobbelte: <sp>Imperator rubrorum</sp>, <sp>Rex
rubrorum</sp> og <sp>Wilhelm III</sp>. Desuden er der
i de senere Aar begyndt en Drivning af Darwin
Tulipaner, som sikkert har en Fremtid for sig, af
disse er <sp>Bartigon</sp> og <sp>William Copland</sp>
de tidligste og sikreste Drivsorter, og kan haves i
Blomst allerede i Slutningen af Januar.

Paa <sp>Friland</sp> finder T. udstrakt Anvendelse i
Haverne og er en af Foraarets smukkeste Blomster,
enten den er plantet samlet i Bede og Grupper eller
i Busketter, langs Gange og spredt rundt paa
Græsplæner o. s. v. Alle de ovennævnte Sorter og
mange flere kan anvendes. Foruden de
tidligblomstrende T. anvendes en stor Mængde af
sildigblomstrende Sorter hørende til forskellige Grupper.
<sp>Papegøjetulipaner</sp> har store, spraglede,
frynsede og flossede Blomster i skrigende røde og
gule Farver. En Modsætning hertil danner
<sp>Darwintulipanerne</sp> med deres smukt formede,
afrundede Blomster, og altid i een Farve, kun med
en svagere eller stærkere Skygge. Sortimentet er
nu meget stort, og der findes mange meget smukke
Sorter imellem (se Farvetavlen). Til tidlige
Foraarsbede egner Darwint. sig ikke saa godt paa
Grund af deres noget sene Blomstring.
<sp>Rembrandttulipaner</sp> er en anden Gruppe, der
nærmest adskiller sig fra forrige ved, at
Blomsterne er flerfarvede. <sp>Sildige Havetulipaner</sp>
omfatter en Gruppe af Sorter, som ikke kan
henregnes til nogen af de forannævnte; imellem dem
findes adskillige værdifulde Gruppe-T. Til denne
Gruppe hører ogsaa Hollændernes Bybloemer
(violette) og Bizarder (brogede paa hvid eller gul
Grund). <sp>Kulturen</sp> paa Friland er meget enkel
og ligner Hyacinthens. Løgene lægges i
Septbr.-Oktbr. 10-12 cm dybt i almindelig god Havejord,
der efter Lægningen dækkes med et Lag Mos eller
gammel Gødning. Darwint. og andre sildige T. kan
med Fordel forblive paa samme Vokseplads i 2-3
Aar, medens de tidlige Sorter helst bør tages op
hvert Aar; for at faa gode blomsterdygtige Løg
gennem flere Aar, maa Behandlingen være saa nær
som muligt den under Tiltrækning af Løg angivne.
T. silvestris samt andre Arter og Varieteter
plantes undertiden i Græsplæner, der ikke skal slaas
tidligt om Sommeren; de faar her Lov til at ligge
uforstyrrede i en Aarrække og kan da være af
udmærket Virkning. Sygdomme se
<sp>Drueskimmel</sp>.
Chr. D.

I Norges nordlige Egne, hvor T. trives meget
godt, bør Løgene helst ikke optages, efter at de er
afblomstrede, men forblive staaende urørte i
Jorden.
N—k.
</chapter>

<chapter name="Tulipan">
<b>Tulipan</b> se <sp>Tulipa</sp>.
</chapter>

<chapter name="Tulipantræ">
<b>Tulipantræ</b> se <sp>Liriodendron</sp>.
</chapter>

<chapter name="Tunica">
<b>Tunica</b> (Caryophyllaceæ). <sp>T. Saxifraga</sp> Scop.,
Alperne, 25-30 cm. Fleraarig urteagtig Plante,
som egner sig til Plantning paa Stenhøj;
Blomsterne blegrøde; <sp>fl. pl.</sp> har fyldte Blomster.
<sp>Kultur:</sp> Formeres bedst ved Frø; fl. pl. maa dog
formeres ved Deling eller Stikning.
A. L.
</chapter>

<chapter name="Tuppkam">
<b>Tuppkam</b> (s.) se <sp>Celosia</sp>.
</chapter>

<chapter name="Turban-Lilje">
<b>Turban-Lilje</b> se <sp>Lilium chalcedonicum</sp>.
</chapter>

<chapter name="Turnipsbladhveps">
<b>Turnipsbladhveps</b> eller Kaalbladhveps, rapsstekeln
(s.) (Athalia spinarum Fabr.). Paa Kaalvækster
træffes af og til de 22-fodede, grønne og
sorthovedede Larver, »Fløjlsorme«, af denne Bladhveps.
Forekommer sjælden hos os i større Mængde og
kan derfor let indsamles.
A. T.
</chapter>

<chapter name="Tusenfotingar">
<b>Tusenfotingar</b> (s.) se <sp>Tusindben</sp>.
</chapter>

<chapter name="Tusindben">
<b>Tusindben</b>, tusenfotingar (s.) (Myriopoda) er let
kendelige paa deres Kropsform og deres talrige
Benpar. Økonomisk vigtige er visse saakaldte
Dobbeltfodede, der alle har 2 Benpar paa hvert
Kropsled. Særlig vigtige er <sp>flade Tusindben</sp>
(Polydesmus complanatus L.), som bliver 20-25 mm
lang, er brun og har Rygpladerne fladtrykte og
smaaknortede, samt <sp>plettede Tusindben</sp>
(Blanjulus biguttatus Gerv.), som er betydelig
mindre, trind, bleggul med rødagtige, runde, smaa
Pletter paa Siderne. — Tusindbenene angriber og
søndergnaver Rødderne paa spæde Planter af
adskillige Slags samt gnaver paa større Frø, af Ærter,
Bønner, Majs m. fl. Ligesom Smældere kan de
indsamles ved at udlægge et Kartoffelstykke, der
nu og da efterses. Vanding med Kalkvand eller
Udstrøning af ulæsket Kalk før Udsæden anses
ogsaa af mange for at være et godt Middel.
A. T.
</chapter>

<chapter name="Tusindblad">
<b>Tusindblad</b> se <sp>Myriophyllum</sp>.
</chapter>

<chapter name="Tusindfryd">
<b>Tusindfryd</b> se <sp>Bellis</sp>.
</chapter>

<chapter name="Tusindgylden">
<b>Tusindgylden</b> se <sp>Erythræa</sp>.
</chapter>

<chapter name="Tussilago nivea">
<b>Tussilago</b> <sp>nivea</sp> se <sp>Petasites n.</sp> og T.
japonica se <sp>Ligularia Kæmpferi</sp>.
</chapter>

<chapter name="Tvåvingar (s.)">
<b>Tvåvingar</b> (s.) se <sp>Tovingede</sp>.
</chapter>

<chapter name="Tveblad">
<b>Tveblad</b> se <sp>Asarum</sp>.
</chapter>

<chapter name="Tvestjarten">
<b>Tvestjarten</b> (s.) se <sp>Ørentvisten</sp>.
</chapter>

<chapter name="Tvetand">
<b>Tvetand</b> se <sp>Lamium</sp>.
</chapter>

<chapter name="Tydæa">
<b>Tydæa</b> (Gesneraceæ), Varmhus. Planteslægt med
bløde, knoldagtige Rhizomer, hvoraf der ved
Hybridisering mellem forskellige Arter som <sp>T.
amabilis</sp>, Planch., <sp>T. pardina</sp> Lind. & André.,
<sp>T. picta</sp> Decn. (se Isoloma bogotense Nichols.)
o. fl. er fremstaaet en Mængde smukke
Kulturformer med et ret anseligt Antal af Navne. Mest
lønnende for Kulturen vil det dog være at anskaffe
sig Frø fra et godt Firma af de ny Forbedringer,
der sædvanlig faas under Betegnelsen <sp>T. hybrida
grandiflora</sp>, og da — om man ønsker det —
blandt de Hybrider, der fremkommer som Resultat
heraf, at udsøge de smukkeste Varieteter til videre
Formering ved Hjælp af Rhizomerne. Dette er dog
næppe Umagen værd, og man foretrækker vist
oftest at saa paa ny hvert Aar og bortkaste de
afblomstrede Frøplanter. Stængel og Blade er dunede
eller haarbeklædte, og Blomsterne, der
fremkommer enkeltvis fra Bladhjørnerne, er meget smukt
punkterede eller tigrede i forskellige Farver: gult,
rødt, purpur, violet o. s. v. De er meget lønnende
til Efteraarsflor. <sp>Kultur</sp> i det væsentlige som
Achimenes, altsaa Opbevaring i tør Tilstand om
Vinteren paa et halvvarmt Sted. Frøformering sker
i flade Skaale i fint sigtet Lyngjord med Glasdække
over; det fine Frø dækkes ikke, men trykkes blot
let. Rhizomerne omlægges i Marts-April, men kun
ét kraftigt Rhizom lægges i en lille Potte, senere
omplantes til Resedapotter. Væksten er kraftigere
end hos Achimenes, men i alt væsentligt kan
henvises til Kulturen af denne.
M. H.

<img>Tydæa amabilis.</img>
</chapter>

<chapter name="Typha">
<b>Typha</b> (Typhaceæ), Dunhammer. Haardføre
Sumpplanter med høje, ranke Stængler, lange,
linieformede Blade og Blomsterne i Aks; Hunakset sidder
nederst, Hanblomsterne er tidligt henvisnende og
affaldende. <sp>T. angustifolia</sp> L., Europa,
Danmark; Bladene c. 1 cm brede, Akset langt og tyndt;
2,50 m. <sp>T. latifolia</sp> L., Europa, Danmark,
Bladene 1,5-2 cm brede, Akset tykt; 2 m. <sp>T.
minima</sp> Funk., Europa, Bladene 0,5 cm brede, Akset
kort og tyndt; 1,80 m. I Naturen vokser de paa
lavt Vand; i Haven kan de derfor anbringes langs
Søens Bred eller paa lavt Vand i et Mosebed.
<sp>Kultur:</sp> Formeres ved Deling.
A. L.
</chapter>

<chapter name="Typhlocyba">
<b>Typhlocyba</b> se <sp>Rosencikade</sp>.
</chapter>

<chapter name="Tyrkisk Rose">
<b>Tyrkisk Rose</b> se <sp>Rosa under
Busketroser</sp>. <sp>R. luteabicolor</sp>.
</chapter>

<chapter name="Tysbast">
<b>Tysbast</b> (n.) se <sp>Daphne Mezereum</sp>.
</chapter>
<chapter name="Tæger">
<b>Tæger,</b> stinkflyn (s.) (Hemiptera Heteroptera) er
Insekter, som ved deres relativt haarde eller
læderagtige Hud samt deres oftest vel udviklede
Dækvinger minder noget om Biller. Fra disse afviger
de imidlertid derved, at Dækvingerne altid er
hindeagtige i Spidsen, og fremfor alt ved deres
sugende Munddele. Disse bestaar af en snabellignende
Underlæbe, som kan foldes ind under Kroppen, og
som giver Støtte for de yderst fine Sugebørster, der
bores ind i Vækstdelene for at optage flydende
Næring. En Mængde Tæger (se Bærtæger) afsondrer
fra Kirtler paa Bagsiden en ildelugtende Vædske.
— En af de største Familier blandt Tægerne er
Fam. Capsidæ, som omfatter relativt smaa og bløde
Arter; blandt disse er der adskillige, som Har
økonomisk Betydning for Havedyrkningen ved at
stikke og suge i Skudspidserne paa Træer, Buske og
Urter. Den største Skade afstedkommes af
Larverne. En af de almindeligste er Lygus pabulinus
Mey, som er ensfarvet lysegrøn og c. 5 mm lang.
Almindelig er ogsaa Lygus pratensis L., som er af
omtrent samme Størrelse, men vekslende af Farve:
graagul, rød med smaa sorte og gulhvide
Tegninger. Paa Æbletræerne angriber denne i det
tidlige Foraar de unge Skud; disse bliver korte, og
Bladene kommer derfor til at sidde meget tæt.
Naar Bladoverfladen vokser til, fremkommer
talrige uregelmæssige smaa Sprækker, der hindrer
Bladet i at opnaa normal Størrelse. Ofte angribes
ogsaa den unge Frugt, som bliver forkrøblet og
sprækket og misdannet paa Overfladen. Lignende
Skader foraarsages paa en Mængde andre Vækster,
Parktræer (særlig graabladet Pil), Ribsbuske,
Kartofler, Chrysanthemum, Georginer m. fl. Ved
Dyrkning af Chrysanthemum indicum har man ofte
megen Kval af Lygus-Arterne, da de dræber
Topknopperne og misdanner de øverste Blade. Ved deres
grønne Farve og deres hurtige Bevægelser undgaar
disse Insekter ofte Opmærksomheden. De bekæmpes
godt ved Sprøjtning med Nikotin, men det er af
Vigtighed, at Sprøjtningen foretages tidligt, medens
Larverne endnu er smaa; paa Frugttræer og
Bærbuske bør Sprøjtningen altsaa ske straks efter
Løvspring.
A. T.

<img>Ribsskud suget af Tæger.</img>
</chapter>

<chapter name="Tæppebede">
<b>Tæppebede.</b> Ved T. forstaar man Bede af
blomstrende Planter eller Bladplanter, som er holdte saa
lave og tætte, at de danner som et Tæppe paa
Jorden. T.s Oprindelse skyldes vist nærmest den
franske Havekunst, men denne Smagsretning har dog
først rigtig udviklet sig i den landskabelige
Havekunsts Periode, maaske nærmest fordi de store
Fremskridt indenfor Havebruget har fremskaffet en
saa stor Mængde Planter, der særlig egner sig til
at variere T. i de prægtigste og kunstfærdigste
Mønstre. I egentlig Forstand kan T. ikke passe
ind under den landskabelige Havekunsts Teorier,
men anvendt med Smag kan de dog finde
Anvendelse i de moderne Anlæg omkring Bygningen, i de
regelmæssige Partier og i monumentale Anlæg. I
det første Tilfælde maa Tegningen i T. harmonere
med Bygningens Stil eller Karakter, i de andre
Tilfælde med Anlægets. T. af Form som Sommerfugle,
Vaabenskjolde, Overflødighedshorn o. l. uden
Begrundelse henkastet paa en Plæne maa betegnes
som en mindre heldig Smagsretning. Vil man
anvende saadanne Former, maa de være
sammenarbejdede med en Ornamentik, som kan knytte dem
til Anlægets Hovedlinjer. Farvesammenstillingen
spiller naturligt en stor Rolle i T. (se Artiklen
Farvelære) savel som en sirlig Plantning og en
omhyggelig Pasning. Se Udvalg af
Udplantningsplanter og Villahavens Pasning.
E. G.

Tilplantning af Tæppebede er i de senere Aar
taget betydeligt af. Dels er det vanskeligt og
bekosteligt at fremstille den forholdsvis store Mængde
Planter, der er nødvendig, dels fordrer Tæppebede
en intensiv Pasning. Selv i Frankrig,
Tæppeplantningens Moderland, har Staten af økonomiske
Grunde opgivet den i tidligere Tid saa berømte
Tæppebedsudplantning. Der findes dog endnu paa
enkelte Herregaarde og i faa Privathaver her i
Landet Tæppebedsudplantninger, men de bliver
sjældnere for hvert Aar.
V. H.
</chapter>

<chapter name="Tærskning og Rensning af Urte- og Blomsterfrø">
<b>Tærskning og Rensning af Urte- og Blomsterfrø.</b>
Da Arealerne, der dyrkes, ofte har meget
forskellig Størrelse, vil det ved Frøavl af Urte- og
Blomsterfrø, selv for den samme Sort, ofte være
nødvendigt at anvende forskellige Tærske- og
Rensemetoder efter Avlens Størrelse. Hvor Avlen er
nogenlunde stor, vil det altid være billigst at
anvende Maskiner. Af Tærske- og Rensemaskiner
gives der saa mange forskellige Typer, at det er
vanskeligt at fremhæve den enkelte, men en god
Tærskemaskine maa, foruden at give Frøet en god
Førsterensning samtidig med Tærskningen, tillige
være nem at rense samt helst være forsynet med
stærk stilbar Slagbro og stor Aabning til Ilægning.
Til Smaasorter af Frø vil en lille
Haandtærskemaskine ofte være fordelagtig, den kan trækkes af
2 Mand, og der tærskes betydeligt mere end ved
Plejl. Ligeledes kan en lille Haandrensemaskine
med Blæser og 10 à 12 Sold af forskellige
Finheder, med saavel runde som ovale og firkantede
Huller anvendes med stor Fordel, selv for mindre
Partier, idet man omtrent kan færdigrense alle
Sorter Frø herpaa, naar man anvender Soldene paa
rigtig Maade. Hvor Frøportionerne imidlertid er saa
smaa, at Maskiner ikke kan anvendes, tærskes
Frøet med Plejl og renses paa Sold og Drøftetrug.
Disse Sold bør være runde og c. 50 cm i Diameter,
Siderne af ganske tyndt Træ og Bunden af
Traadfletning, som faas i c. 20 forskellige Maskevidder,
dels firkantet, dels aflangt flettede; hvor man
dyrker flere Sorter Frø, vil 6-8 Sold i Reglen være
praktisk for hurtigere at rense Frøet. Et
Drøftetrug laves af Piletræ, c. 70 cm langt, 30 cm bredt,
og Hulheden bør ikke være over 4 cm, er den
dybere, er Truget vanskeligt at rense paa.
Indersiden maa være aldeles glat, saa Frøet har let ved
at bevæge sig tilbage og Snavset fremad under
Drøftningen. Bunden af Truget, der ligesom de
korte Sider er lidt tykkere end Trugets Overkant,
bør dog ikke være over 2 cm, for ikke at faa
Truget for tungt. Et Drøftetrug af den opgivne
Størrelse bør veje højst 1 kg og vil altid være nemt
og hurtigt at drøfte med. Ved Rensningen lader
man først Frøet og det fine Støv gaa gennem et
Sold med saa passende Maskevidde, at alt Frøet
gaar igennem uden at tage mere Affald med end
nødvendig. Derefter sigter man i et finere Sold
saa meget Støv og Smaaaffald fra som mulig uden
at faa Frø med, og nu maa den øvrige Rensning
foregaa paa Drøftetrug, som kun maa fyldes indtil
1/4 med Frø. Ved at holde Truget i begge de korte
Sider og kun bevæge Hænderne indtil Haandleddet,
idet man svinger den forreste Halvdel af Truget op
og ned, maa man ved Øvelse se at opnaa den
fornødne Færdighed i at faa den rette Svingning for
at faa Støv, Affald og godte Frø til at svinge af,
saa kun Frøet bliver tilbage. Er Frøet urent med
Grus og Smaasten, der er tungere end Frøet, maa
man derefter, naar de lette Urenheder er afrensede,
svinge Frøet af Truget og lade de tunge Ting blive
tilbage paa dette. Rundt Frø, der er vanskelig at
rense, Kaal f. Eks., renses enten ved at løbe over
skraat holdt Glas eller Papir eller for større Partier
over en Snegl (se Blomkaalsfrøavl) eller
Pindemaskine, saa det glatte og gode Frø løber af og
det kantede og flade samt Urenheder bliver
tilbage.
H. G.
</chapter>

<chapter name="Tøffelblomst">
<b>Tøffelblomst</b> se <sp>Calceolaria</sp>.
</chapter>

<chapter name="Tøndersvamp">
<b>Tøndersvamp</b> se <sp>Poresvampe</sp>.
</chapter>

<chapter name="Tørring af Frugt og Grønsager">
<b>Tørring af Frugt og Grønsager.</b> Tørrede Frugter
og Grønsager spiller en uhyre Rolle som
Handelsvarer i Kolonialhandelen; der indføres under
normale Forhold meget betydelige Mængder af disse,
saaledes Svesker, Rosiner, Abrikoser, Fersken,
Figen, Æbler og Pærer. Af Grønsager indføres
væsentligt Ærter, men betydelige Mængder af
tørrede Grønsager produceres nu ogsaa i Norden;
navnlig i de senere Aar er der anlagt adskillige større
Tørringsanlæg, og der foregaar en ikke ubetydelig
Eksport. Tørringens konserverende Evne beror paa,
at alle de ødelæggende Mikrober berøves en af de
vigtigste Betingelser for deres Vækst, nemlig
Vandet, og Tørring er derfor som Konserveringsmaade
meget paalidelig, naar den blot er fuldstændig nok.
En Omdannelse af Frugtens Stoffer finder ogsaa
Sted under Tørringen, Syren bliver mindre
fremtrædende, og Stivelsen omdannes delvis til Dekstrin
og Druesukker, hvorved den tørrede Frugt bliver
sødere end den friske. I de varme Lande lader
Tørringen sig som Regel udføre ved Solens og Luftens
Varme alene, medens vi i vort nordiske Klima i
overvejende Grad maa benytte Ovntørring.

<sp>Lufttørring</sp> lader sig ganske vist anvende
med Fordel ved Krydderurter, forskellige Droger,
enkelte Grønsager og Rabarber, de kan tørres paa
et varmt Loft med fornøden Ventilation. De
ophænges i Knipper eller udbredes paa Tørrerammer,
der dog ikke maa staa fladt paa Loftet. Endvidere
bruges ogsaa Tørring ved Hjælp af vandsugende
Stoffer som Klorcalcium (Kalciumclorid) særlig ved
fine Krydderier som Vanille, der ikke taaler
Opvarmning. Varerne indlægges i Skabe, hvor der
stilles Skaale med Klorcalcium; dette indsuger
Luftens Fugtighed og Varerne tørres. Forsøgsvis har
man brugt samme Metode ved Tørring af
Grønsager for at bevare de saakaldte Vitaminer.

I de fleste Tilfælde vil imidlertid <sp>Ovntørring</sp>
være den mest praktiske Metode, og hertil findes
der særligt indrettede Tørreevne. — Til
Husholdningsbrug kan man nøjes med at indrette nogle c.
4 cm høje Træbakker med Bund af galvaniseret

<img>Fig. 1. Tørrebakke til Komfurovn.</img>

<img>Fig. 2. Geisenheimer-Tørreovnen.</img>
Traadvæv, med en Maskevidde af 3-10 mm efter
Frugtens Størrelse (Fig. 1). Disse Rammer laves
efter Komfurovnens Størrelse og kan stilles i
Stabel i denne, under den nederste lægges et Par tynde
Trælister. Under Tørringen maa Komfurovnens Dør
staa lidt paa Klem, og Fyringen maa ikke være
saa stærk, at Rammer og Frugt svides. Dette er
en ret praktisk og billig Maade at tørre paa; de
smaa Tørreevne, der er bygget som en Stabel
Rammer til at anbringe paa Komfuret, er som Regel
ikke saa heldige, da det tidt kniber med
Luftcirkulationen i dem, og Varerne bliver derfor ofte mere
dampkogte end tørrede deri. Imidlertid er det kun
smaa Mængder, man kan behandle paa denne
Maade, og man indretter derfor særlige Tørreevne til
større Drift. De forefindes i mange forskellige
Størrelser, lige fra fritstaaende Ovne i
Kakkelovnsstørrelse til selvstændige Bygninger med
Kedelanlæg. Den simpleste Form for en saadan
Tørreovn er en fritstaaende Jærnovn med selvstændig
Indfyring og Skorstensaftræk, omgivet af en løs
Pladekapsel, saa at der fra Gulvet kan fremkomme
Lufttilførsel, der opvarmes af Ildstedet og derefter
stiger op i en Stabel Rammer, som er anbragt
umiddelbart over Ovnen. Den varme Luft stiger
da til Vejrs gennem Rammerne ved egen Fremdrift
og gaar ovenud, men afkøles efterhaanden; de
nederste Rammer faar da den stærkeste Varme og
kan efterhaanden skiftes med de øverste. Af
saadanne Ovne kan nævnes Geisenheimer Ovnen (Fig.
2) fra Val. Waas, Geisenheim am Rhein. I andre
Ovne er Rammerne anbragte i en lang
skraatliggende Kasse, hvorved Cirkulationen vel bliver
langsommere, men den varme Luft udnyttes nok saa
godt; af dette System er f. Eks. P. Mayforths Ovne
(Fig. 3). Begge disse Systemer lader sig opstille,
hvor der findes Skorsten, og findes ogsaa i større
Former egnede for Fabriksanlæg. I Danmark har
Ingeniør J. Krüger konstrueret Apparater til større
Anlæg.
<sp>Vippeplans-Grønsagstørreanlægene</sp> bestaar af Kedelhus og Tørretaarn (Fig,
4). Fra en direkte fyret Kalorifere eller en
Damp-Varmeflade suges den opvarmede Luft gennem en
kraftig Ventilator og blæses af denne ind i Bunden
af Tørretaarnet, hvor Godset er anbragt paa 5
Vippeplaner, og stiger gennem disse til Vejrs og
undviger gennem et Aftræk i Bygningens Tag.
Vippeplanerne bringes ved en særlig Mekanisme
til skiftevis at vippe, det underste Plan vipper først
og derefter de øvrige Planer i Rækkefølge opad, saa
at Godset, der paalægges paa øverste Plan, paa
denne Maade efterhaanden skifter Plads og til sidst
udtømmes i en Vogn. Tørringstid c. 3 Timer og
Produktion c. 500 kg Raavarer pr. Døgn.
Ingeniør J. Krüger har ogsaa anlagt
<sp>Kolonne-Tørreanlæg</sp>, der egner sig saavel for Frugt
som Grønsager; Principet er her en Række mindre
Taarne, bestaaende af Bakker, hvorpaa Tørregodset
hviler. Fra den fælles Varmeflade suges Luften
gennem en Kanal med Stik til de forskellige
Taarne op gennem disse og fjernes derefter af en
kraftig Ventilator. <sp>Dinesens
Sækketørringssystem</sp>, der anvendes ved Korn og Frø, og hvor
Princippet er et lignende; den varme Luft suges
gennem Sækkene ved Hjælp af en Ventilator, har
ogsaa været prøvet med Grønsager, men har ikke
kunnet staa Maal med de andre Metoder. Et
<sp>Tromlesystem</sp>, hvor Tørringen foregaar i en
stærkt ophedet, skraatliggende roterende Tromle,
anvendes ogsaa til Grønsager.

Forbehandlingen bestaar i at rense og ituskære
Varerne, og en Frasortering af visne og
sygdomsangrebne Dele maa finde Sted. Bær og Stenfrugter
samt Krydderurter maa plukkes tørre, andre
Varer taaler derimod Afvaskning. Stenfrugter
befries for Stilke, uden at man river Hul paa
Frugten. Æbler og Pærer skrælles og skæres i Skiver
med særlige Skrællemaskiner (se
Konserveringsmaskiner) eller med forniklede Knive, og Kærnehuset
kan før Skrælningen udstikkes med et Kærnehusbor
(Fig. 5). De ituskaarne Æbler skylles i svagt
Saltvand (3 g. pr. Liter), hvilket bildrager til at
holde dem hvide; indførte tørrede Æbler er
undertiden blegede med Svovlsyrling, men det er

<img>Fig. 3. Tørreovn fra P. Mayforth, Frankfurt a. M.</img>

<img>Fig. 4. Krügers Vippeplan-Grønsagstørreanlæg.

1. Kalorifere. 2. Ventilator. 3. Luftkanal.
4. Tørretaarn. 6. øverste Vippeplan. 7.
Aftrækshætte. 8. Vogn til Opsamling af Godset.
9. Rum, hvori Godset udtømmes.</img>
sundhedsfarligt. Kaal og Bønner snittes, Rabarber
flaaes, snittes og spaltes, Ærter bælges, af Spinat,
Kørvel, Persille og lign. afplukkes de grove Stilke.
Til Snitning, Ærtebælgning, Kartoffelskrælning og
lign. forefindes Specialmaskiner. De fleste
Grønsager maa før Tørringen dampes 1-10 Minutter eller
skoldes i Vand, hvori der er tilsat lidt tvekulsurt
Natron og Salt; dette er af Betydning for at de
ikke skal blive sejge eller tabe Farven. Naar
Varerne har gennemgaaet den særlige
Forbehandling, udbredes de i et tyndt Lag
paa Tørrebakkerne og sættes i Ovnen.
Ved Stenfrugter er det praktisk at
afbryde Ovntørringen, før den er
tilendebragt, afkøle Frugten og derefter
fortsætte Tørringen, det giver en bedre
Farve. Men ellers bør Tørringen
foretages uden Afbrydelse, og jo hurtigere
den kan foregaa, desto smukkere bliver
i Reglen Produktet.

Med Hensyn til de forskellige Varer
og deres Behandling kan mærkes:
<sp>Æbler</sp> maa være træmodne, men ikke
lagrede. Lidt syrlige faste Æbler er de
bedste. Begyndelsesvarmen maa være c.
100° C. og kan efterhaanden sættes
noget ned. 100 kg friske Æbler giver
11-13 kg tørrede. <sp>Pærer</sp> maa som
Regel dampes halvbløde før Tørringen,
de tørres som Æbler, og 100 kg friske
giver 14-18 kg tørrede. <sp>Stenfrugt</sp>
som Kirsebær, Svedskeblommer og
Mirabeller er særlig gode; de maa være
stærkt modne og de lufttørres 1-2 Dage
før de ovntørres. De tørres i
Begyndelsen ved 50-60° C. og senere ved 80-90° C. 100
kg friske Kirsebær giver 25-27 kg tørrede,
Blommer 25-30 kg. <sp>Bærfrugter</sp> maa være stærkt
modne, lufttørres 1-2 Dage og ovntørres ved en
Begyndelsesvarme paa 70° C., der stiger til 85° C.
100 kg frisk Frugt giver 12-18 kg tørret.
<sp>Grønsager</sp> maa være i passende Udvikling, som til
alm. Husholdningsbrug, Ærter kan lufttørres, 100
kg Grønsager giver fra 3-20 kg tørrede.
Bladurter svinder mest, og Rodurter og Ærter mindst.

Om Tørring i større Stil vil vise sig rentabel,
beror naturligvis paa Konjunkturerne. At tørre
Æbler til Salg har tidligere ikke kunnet betale
sig, fordi amerikanske tørrede Æbler kunde
sælges til en meget lav Pris. Under Verdenskrigen
har imidtertid Tørringen taget et betydeligt
Opsving, og mange større Anlæg er foretaget, og der
er vist al Grund til at vente, at denne Industri
ogsaa i Fremtiden vil kunne hævde sig. Til
Hjemmebrug vinder Tørringen mere og mere frem,
og her er den ganske uundværlig, naar man vil
udnytte sine Havesager paa bedste Maade i
Husholdningen, og den har den Fordel, at den
afgjort er den billigste Konserveringsmaade, der
findes. Den bidrager endvidere til en fuld
Udnyttelse af frasorteret Frugt.
H. K.

<img>Fig. 5.
Kærnehusbor.</img>
</chapter>

<chapter name="Tørring og Farvning af Blomster og Græsser">
<b>Tørring og Farvning af Blomster og Græsser.</b>
<sp>Acroclinium</sp> roseum med Varieteten fl. albo.
Naar de er fuldt udblomstrede, afskæres de, bindes
i Bundter og tørres i Skygge, enten paa et saa
luftigt Sted som muligt eller ved svag kunstig
Varme. <sp>Ammobium</sp> alatum grandiflorum:
Man afskærer dem, inden det gule i Blomsten
bliver synligt, og ophænger dem, efter at de er
bundtede, paa et mørkt og luftigt Sted. De lader
sig ogsaa farve i forskellige Farver, i de samme
Farver som Græsser. <sp>Gypsophila</sp> paniculata:
Afskæres, naar den staar i fuld Blomst,
sammenbindes og tørres i Skyggen. <sp>Helichrysum</sp>
bracteatum monstrosum: Afskæres, inden
Blomsterne er fuldt udblomstrede, med 5-8 cm lange
Stilke, sammenbindes og ophænges i et varmt
Rum. De lader sig ogsaa farve, som angivet ved
Græsser. De gule og brune samt purpurrøde
forhøjes i Farven ved straks efter Afskæringen at
kommes i et Syrebad, bestaaende af Salpetersyre
og Vand, i Forhold 1-25. Man lader dem ligge
heri i 20 Minutter under jævnlig Omrøren,
hvorefter de optages og tørres. <sp>Helipterum</sp>
Humboldtianum tørres som Helichrysum
monstrosum og kan farves ligesom disse. <sp>Rhodanthe</sp>
maculata rosea og alba samt R. Manglesii: Disse
smaa nydelige Immorteller afskæres med passende
Stilke og bundtes. For at give Blomsterne større
Holdbarhed, præpareres de før Tørringen med
kraftige Svovldampe. Disse fremstilles ved, at man
enten i et mindre Værelse eller i dertil med
Ribber indrettede Skabe ophænger Blomsterne.
Derefter anbringes en eller flere Jærngryder efter
Rummets Størrelse med pulveriseret Svovl
(Svovlblomme), og dette antændes. Man maa paase, at
alle Utætheder er tilstoppede, saaledes at
Svovldampene kan holde sig mindst l Time i Rummet.
<sp>Statice</sp> sinuata: De smukke, blaa Blomster
afskæres, naar de er udblomstrede, og tørres i
Skygge. S. Bonduelli (gul) og S. sinuata
candidissima (hvid). Blomsterne afskæres og
behandles ligesom S. sinuata. Alle disse Arter kan
ogsaa farves ligesom Græsser, samt bejtses i
fortyndet Svovlsyre i Forhold 1-20 hvilket forhøjer
deres Farvetone. Den gule S. Bonduelli kan
ogsaa farves rød i en Opløsning af Boraks i Vand;
50 g til 1 l Vand. S. incana hybrida: Denne
Blomst er uundværlig til alt Binderi af tørrede
Blomster og afskæres, førend den er fuldt
udblomstret, da Blomsterne ellers let falder af; den
ophænges og tørres i Skygge. <sp>Asters</sp>: De
bedste Asters til at tørre er Pæon Perfection, hvoraf
alle Farver lader sig tørre. Naar de er fuldt
udblomstrede, afskæres de, sammenbindes i ikke
for store Bundter, hvorefter de bejtses i en
Opløsning af Svovlsyre og Vand i Forhold 1-10. De
ophænges derefter til Tørring paa Snore paa et
luftigt og skyggefuldt Sted. Asters kan ogsaa
tørres i Sand, hvilket foregaar paa følgende Maade:
Man tager fint Bakkesand, udvasker det i flere
Hold Vand og tørrer det omhyggeligt, saa der
ingen Klumper findes deri. Derefter ophedes det til
62° C. Man vejer nu Sandet, og for hvert kg
Sand tilsættes 100 g reven Parafin og 50 g
Hvalrav, dette blandes omhyggeligt, og naar det er
afkølet, kan det benyttes. Man har nu i Forvejen
indrettet sig fuldkommen tætte, flade Kasser af
c. 10 cm Højde, som maa overspændes i en Højde
af 6 cm fra Kassens Bund med galvaniserede
Traade, imellem hvilke Blomsterne sættes med
Stilkene nedad, saaledes at de ikke berører
hinanden med Bladene. Derefter drysses det
tilberedte Sand forsigtig igennem en Papirstragt med
ikke for stor Aabning ned imellem Blomsterne,
saaledes at disse bliver tæt omsluttede af Sandet.
Kassen rystes af og til under Paafyldningen, for
at Sandet kan trænge ind mellem Kronbladene,
og efter at være fyldt til Randen sættes den paa
et varmt Sted. Naar Blomsterne er tilstrækkelig
tørre, optages de af Kassen og lægges lagvis i
Papæsker med Papir imellem og opbevares paa
et tørt Sted. <sp>Roser</sp> og <sp>Pæoner</sp> lader sig
tørre i Sand ligesom Asters; og desuden egner
sig til denne Tørringsmaade følgende: Achillea
Ptarmica fl. pl., Calendula officinalis fl. pl.,
Catananche coerulea, Chrysanthemum carinatum,
Convolvulus tricodor azureus, Delphinium Ajacis
hyacinthiflorum, Erica, alle Arter, Georginer i alle
Farver, Levkøjer i alle Farver, Lobelia Erinus
grandiflora, Matricaria capensis fl. pl.,
Pelargonium fyldte, Scabiosa atropurpurea, Stokroser i
alle Farver, Tagetes patula, Zinnia elegans fl. pl.
— <sp>Xeranthemum</sp> annuum, hvide og røde,
afskæres, naar de er fuldt udfoldede, bindes i
Bundter paa 25 Stk. De hvide behøver man
blot at ophænge paa et meget solrigt Sted, for
at de hurtig kan tørre, men de røde maa efter
Afskæringen først bejdses i en Opløsning,
bestaaende af 1 Del Svovlsyre til 15 Dele Vand. De
bliver dyppede heri et Par Minutter, tages da
op, rystes godt af og ophænges i Skygge. De røde
bør ikke tørres i Solen, da Bejdsen saa ikke
virker. I Stedet for Svovlsyre kan man ogsaa
anvende Salpetersyre, hvorved Blomsterne bliver
mere karminrøde. — <sp>Kapblomster</sp>,
Helichrysum vestitum fra Kap, en prægtig, sølvhvid
Evighedsblomst, som fortjener stor Anvendelse. De
lader sig farve i de samme Farver som Græsser.
— <sp>Gnaphalium</sp> orientale (Franske
Immorteller) er en almindelig yndet Evighedsblomst, hvis
naturlige Farve er gul, men den kan bleges og
farves i alle Farver. Førend de kan farves, maa
de først bleges. Blomsterne lægges ud i Solen,
indtil de er sprungne godt ud. Derefter lægges
de i en Opløsning af Svovlsyre og Vand i Forhold
1-200 og bliver liggende heri i 24 Timer. Nu
optages de og tørres godt og er da graa. Hvis
de endnu skulde vise sig gulagtige, maa de
lægges i en ny Opløsning af Svovlsyre og Vand,
og efter at have ligget heri to Gange, vil de
være tilstrækkeligt forberedte itil at bleges hvide.
Man bruger hertil Klorkalk, som man opløser i
lidt Vand til en jævn Vælling og lader det
henstaa i 12 Timer. Det kommes nu i et Kar med
Vand, 2,5 kg Klorkalk er tilstrækkelig til 100 l
Vand. Efter at være godt omrørt henstaar det i
6 Timer, og afklares da i et andet Kar. Heri
fyldes Blomsterne og henstaar, til de er blevne
hvide. Hvis de ikke efter 24 Timers Forløb viser
sig som hvide, maa de paa ny lægges i en
lignende Opløsning og henstaa urørte i samme
Tidsrum. Derefter skylles de rene i flere Hold Vand,
hænges til Tørring i Solen og er nu
tilstrækkeligt forberedte til Farvning. Til Farvning af
Immorteller anvender man i Reglen Anilinfarver,
som kan faas i enhver Materialhandel.
Blomsterne kan farves højrøde, rosa, mørkerøde,
lysviolette, mørkeblaa, lyseblaa, brune, sorte og
karminrøde. De fleste Anilinfarver opløses bedst i
Spiritus vini, og naar Vandet til Farvningen koger,
kommes noget af Farven i Kedlen. Blomsterne
lægges i og koges i c. 1/2 Time, indtil de har
faaet den ønskede Nuance, hvorefter de skylles
flere Gange i koldt Vand og ophænges til Tørring.
Til grønne og orange Immorteller undlader man
Blegningen og Behandlingen med Klorkalk, men
bruger de naturgule Blomster. Til grønne tager
man Indigokarmin og tilsætter saa meget
Pikrinsyre, at det har den ønskede Nuance. Til orange
bruger man en Opløsning af Boraks, hvori
Blomsterne bliver liggende en halv Time og herefter
hurtig tørres. — <sp>Gnaphalium</sp> margaritaceum
afskæres, naar Blomsterne er udfoldede, og
ophænges i Skygge for at tørres. De kan ogsaa farves
ligesom de franske Immorteller. — <sp>Græsser</sp>.
Disse er uundværlige til Makartbuketter, og man
har heraf mange smukke og dekorative Arter.
De bedste Arter er: Agrostis nebulosa og pulchella,
Avena sterilis, Briza maxima, minor og media,
Brizopyrum siculum, Bromus brizæformis og
macrostachys, Eragrostis elegans, Gynerium
argenteum (Pampas Græs), Melica altissima og ciliata,
Panicum miliaceum, Pennisetum fasciculatum og
longistylum, Phalaris canariensis, Setaria
macrochæta, Alopecurus, Stipa pennata (Fjedergræs),
Tricholæna rosea, Triticum polonicum, Uniola
latifolia. Disse kan anvendes afskaarne, i naturlig
grøn Tilstand, man har da blot efter Afskæringen
at hænge dem op paa et mørkt, luftigt Sted. Man
kan ogsaa solblege dem; efter at Græsserne er
bundtede, ophænger man dem paa Stænger eller
Snore og udsætter dem for stærk Sol. Naar de er
bleven tilstrækkeligt blegede, opbevares de paa
et tørt Sted og kan da farves i alle Farver.
Ligeledes kan Græsser bleges med Klor; men man
maa da først have bleget dem i Solen. Man
lægger først Græsserne i et Kar med Vand, hvori
kommes noget Svovlsyre i Forholdet 1-200. Heri
lægges Græsserne i 24 Timer og hænges da op til
Tørring. Naar de er halvtørre, lægges de i en
Opløsning af Klorkalk og Vand, 3 kg Klorkalk
til 100 l Vand. Denne Blanding maa dog
forinden have henstaaet i c. 12 Timer og være klaret
af i et andet Kar samt tilsat ganske lidt
Svovlsyre. Heri henstaar Græsserne i 12-15 Timer.
Er de endnu ikke tilstrækkeligt hvide, maa de
lægges i en ny Opløsning. Man maa ikke lægge
Græsserne for tæt i Karret, da de saa ikke bliver
ligeligt blegede. Naar de er hvide, skylles de
godt i rent Vand og hænges op i Solen for at
tørres. Vil man farve Græsserne, tager man til
rosa og lyseblaa Farver de klorblegede, til alle
andre Farver anvendes solblegede Græsser, men
disse maa da først lægges et Par Timer i varmt
Vand, da Farven ellers ikke virker ligeligt. <sp>Gule
Farver</sp>. Man tager Pikrinsyre, som opløses i
kogejide Vand, lader Græsserne ligge heri 10-12
Minutter, skyller dem og hænger dem til Tørring;
dette giver en smuk, citrongul Farve. Anilingul
giver ogsaa en god Farve, dog skal samme først
opløses i Spiritus vini og sættes da til det
kogende Vand. <sp>Røde Farver</sp>. Højrød faar man
ved at komme Radix cucurma i en glaseret
Krukke, uddrage det gule Farvestof ved at
paagyde Spiritus vini, tilsætte kogende Vand, filtrere
Vandet gennem et Stykke Lærred, og igen bringe
dette i Kog. Nu kommer man Græsserne i den
koghede Opløsning og lader dem ligge deri 1
Kvarter, Græsserne bliver derefter halvtørrede, og
lægges derpaa i en Blanding af 1 Del Boraks, 1/2
Del engelsk Svovlsyre og 1 Del Vinstenssyre med
1/2 l Vand. Efter at have ligget heri 12 Timer,
tørres de i Solen. <sp>Karmesin</sp>. Man tager
Diamant-Fuchsin, som opløses i Spiritus og tilsættes
kogende Vand. Græsserne bliver lagte heri i et
Kvarter, og naar de har den ønskede Nuance,
skylles de i koldt Vand og hænges til Tørring.
<sp>Rosa</sp>. Hertil benytter man en meget fortyndet
Opløsning af Anilin serice. For at faa Græsserne
smukt rosa, maa de dog først klorbleges. <sp>Blaa
Farver</sp> faar man med blaa Anilin, og kan
heraf faa mørkere eller lysere Nuancer, som man
ønsker det; til lyseblaa anvendes dog klorbleget
Græs. <sp>Grønne Farver</sp> faas ved at anvende
grøn Anilin og tilsætte Pikrinsyre, til det har den
ønskede Farvetone. Man kan ogsaa faa en
mørkegrøn Farve ved at bruge Indigokarmin og
Pikrinsyre og lade Græsserne koge heri en halv Time.
<sp>Brune Farver</sp> opnaas ved Benyttelsen af
brun Anilin, der anvendes som andre Anilinfarver.
<sp>Bronzering</sp>. Bronzerede Græsser er meget
smukke i Makartbuketter, og man anvender
hertil kun store, dekorative Græsser, som Bromus
brizæformis, Uniola paniculata o. l. Naar man
vil bronzere Græsser o. l., maa man først
forskaffe sig noget Bronzetinktur, hvormed
Græsserne overstryges med en blød Pensel, og naar
det er blevet saa tørt, at det lige kan klæbe,
tager man en blød Fjer eller fin Pensel og stryger
Bronzen paa Græsserne; denne klæber da straks
ved. Man lader den nu tørre, men maa passe, at
Græsserne ikke berører hinanden. Til finere
Makartbuketter anvendes ogsaa bronzerede Blade af
forskellige Palmer, som Phoenix, Chamædorea,
Areca o. l., der gør god Virkning. <sp>Mos</sp>. Farvet
Mos anvendes til Kranse, som kan pyntes smukt
med tørrede Blomster og er meget holdbare. Man
kan farve Mos i flere forskellige Farver, dog
anvendes grønt mest. Mosset kommes i varmt Vand,
hvori er opløst Indigokarmin og Pikrinsyre, eller
ogsaa kan man bruge grøn Anilinfarve. Mos
farves rødt i en Opløsning af Anilin Diamant-Fuchsin,
og brunt i brun Anilinfarve. Ved Opbevaring af
tørrede Blomster og Græsser er det
hensigtsmæssigt at nedpakke dem i Kasser eller Æsker med
tæt Laag, hver Slags for sig, og sætte disse paa
et fuldstændigt tørt Sted. At ophænge dem paa
et Loft eller andet fugtigt Lokale er ikke rigtigt,
da Farven taber sig i Fugtighed, og de let bliver
skimlede.
L. P.
</chapter>

<chapter name="Tørstetræ">
<b>Tørstetræ</b> se <sp>Rhamnus Frangula</sp>.
</chapter>

<chapter name="Tørvejord">
<b>Tørvejord</b> se <sp>Jordbundsarter</sp>.
</chapter>

<chapter name="Tørvemos">
<b>Tørvemos</b> se <sp>Jordbundsarter</sp>.
</chapter>

<h1>U.</h1>

<chapter name="Udartning">
<b>Udartning</b> hos Kulturformer viser sig ved, at
disse mer eller mindre mister de gode
Egenskaber, som oprindelig udmærkede dem. Hyppigt
skyldes det en mindre omhyggelig Frøavl. Hvis
der ved Udvalget af Moderplanter medtages
mindre fuldkomne Individer eller Individer, som har
stor Tilbageslagstilbøjelighed, udarter Stammen.
Ogsaa Fremmedbestøvning kan foraarsage U.
Foruden hos Frøplanter kan en U. stundom forekomme
hos Frugttræer, Roser o. l., og for at undgaa denne
maa man ved Valget af de Kviste, der benyttes
til Forædling, sørge for at tage disse fra Grene
eller Planter, der har vist sig at have de for
Sorten ejendommelige Egenskaber i særlig Grad (jvfr.
Knopvariation).
L. H.
</chapter>

<chapter name="Udblødning af Frø">
<b>Udblødning af Frø</b> se <sp>Støb</sp>.
</chapter>

<chapter name="Udbrækning">
<b>Udbrækning</b> er Fjernelse af overflødige eller
uheldigt siddende Skud og Knopper.
</chapter>

<chapter name="Udførsel af Havesager">
<b>Udførsel af Havesager</b> se <sp>Statistiske
Oplysninger</sp>.
</chapter>

<chapter name="Udhugning">
<b>Udhugning</b> foretages dels for at udtynde
Plantebestanden, dels for at tilvejebringe Udsigter
gennem eller Indblik i Plantningerne. Er Plantningen
ung, gælder det om at vælge det Tidspunkt, da
Træerne endnu har bevaret alle Grene, men dog
samtidig er hjulpne saa langt frem af
Mellemplantningen, at de er sikrede en fortsat
Udvikling. Er Plantningen gammel, maa man helst
udhugge paa saadanne Steder, hvor Lyset har været
mindst udelukket fra Underskoven. I begge
Tilfælde maa man være forsigtig med paa en Gang
at stille Træer, som har staaet skygget og lunt,
for frit, da de saa let fortørre, hvorfor man
under mindre gunstige Forhold helst maa lade U.
foregaa i flere Afdelinger for gradvis at vænne
Træet til det stærke Lys og Luft. Enkelte Træer,
som f. Eks. Bøg og Birk, er meget ømtaalige,
Træer som Eg og Elm derimod mindre.
Ødelæggelsen viser sig som Regel først det andet Aar
efter U., ofte først efter 6-8 Aars Forløb. En
gradvis U. giver ogsaa Træerne Lejlighed til at
rodfæste sig bedre, før de udsættes for stærkere
Blæst, hvilket især for Naaletræerne er af
Betydning. U. i gammel Bestand af Naaletræer maa
man være yderst forsigtig med. Ved U.
bestemmer man først Midtlinien og arbejder da fra den
til begge Sider, idet man først borttager det, som
aldeles sikkert skal fjernes. U. foretages i de
fleste Tilfælde bedst om Vinteren, naar Løvet er
af Træerne, kun naar man vanskeligt kan
bedømme U.'s Virkning uden ved Hjælp af Løvet,
foretages den saa tæt op til Løvfaldet som muligt.
U. i Naaletræplantninger udsættes ofte af Hensyn
til den skarpe Foraarsblæst til sent paa Vaaren,
Se Plantning.
E. G.
</chapter>

<chapter name="Udløbere">
<b>Udløbere,</b> se <sp>Rodskud</sp>.
</chapter>
<chapter name="Udplantningsplanter">
<b>Udplantningsplanter.</b> Med U. betegner man
saadanne fleraarige Væksthusplanter, som efter en
passende Forkultur egner sig til i dekorativt
Øjemed at plantes frit ud i Haven om Sommeren.
U. i videre Forstand er hele det Plantemateriale,
derunder ogsaa enaarige og toaarige Planter samt
Stauder, der anvendes ved den <sp>vekslende</sp>
Udsmykning af Grupper, Rabatter, Altankasser
m. m. Undertiden anvendes Udtrykket om
Køkkenurter i Bænk, bestemte til Udplantning, især
Kaal, Porrer o. l.
G. N. B.
</chapter>

<chapter name="Udtynding">
<b>Udtynding,</b> Gallring (s.) kaldes i Havebruget
Fjernelsen af en Del af for talrige og for tæt ved
hverandre værende unge Planter eller Plantedele.
Udtynding af <sp>Kimplanter</sp>, som er
fremspirede paa deres Blivested paa Friland, foretages
for at give de unge Planter fornøden Plads til
deres Udvikling. Kimplanter fremspirede paa
Frøbed eller i Potter udtyndes sjældent, da de
sædvanlig prikles; saas der derimod straks i den
Potte, de skal vokse og blomstre i, maa de
udtyndes. Udtynding af <sp>Træer</sp> i en tæt
Beplantning kaldes Udhugning (se d. A.). Udtynding af
<sp>Skud</sp> eller <sp>Kviste</sp> og <sp>Grene</sp> foretages i
mange Tilfælde og af forskellig Aarsag baade ved
urteagtige og træagtige saavel Frilands- (se
Villahavens Pasning) som Potteplanter. Udtynding af
<sp>Blomsterknopper</sp> anvendes ved forskellige
Planter, for at de tilbageblivende kan blive
kraftigere udviklede. Udtynding af <sp>unge Frugter</sp>
kan undertiden være nødvendig for at faa større,
smukkere, bedre og altsaa ogsaa mere salgbar
Frugt, se <sp>Beskæring</sp>, I, S. 80. Se tillige
<sp>Frugttrækroners Udtynding</sp>.
G. B.
</chapter>

<chapter name="Udvalg">
<b>Udvalg</b> <sp>af Prydplanter</sp>. For at lette
Læserne Benyttelsen af nedenstaaende Udvalg skal
først gives en Fortegnelse over samtlige Udvalg:
1) Varmhusplanter, 2) Koldhusplanter, 3)
Dekorationsplanter til Værelser, 4) Dekorationsplanter
til Trappegange, Vestibuler, Kirker o. l. 5)
Palmer, 6) Orchidéer, 7) Bregner til Væksthus og
Friland, 8) Stueplanter, 9) Planter til Balkon eller
Altan, 10) Ampelplanter, 11) Udplantningsplanter
(Tæppebedsplanter), 12) Indfatningsplanter, 13)
Urteagtige slyngende eller klatrende Planter til
Friland, 14) Udvalg af Stauder, 15) Stauder til
Skygge, 16) Stenhøjsplanter, 17)
Frilands-Blomsterplanter til Afskæring, 18) Planter til Tørring
(Evighedsblomster), 19) Vandplanter til Friland,
20) Mose- og Sumpplanter, 21) Enaarige
Sommerplanter, 22) Sirgræsser, 23) Træer og Buske, a)
til Læplantning, b) til Hæk, c) med kugleformet
Krone, d) med pyramideformet Krone, e) med
hængende Vækst, f) med afvigende Bladfarve, g)
med smuk Efteraarsfarve, h) med smuk Bark, i)
med store Blade, j) med Blomstring efter
Midsommer, k) med smukke Frugter, l) som kun giver
ringe Skygge, m) skyggetaalende, n) med
slyngende eller klatrende Vækst.

1) <sp>Udvalg af Varmhusplanter</sp>.
Herved tænkes paa egentlige, tropiske Planter, der
kræver et Varmhus, hvor der kan holdes en
Vintertemperatur af 18-20° C. og en
Sommertemperatur af 22-25° C. med tilsvarende fugtig Luft
(Orchidéer ikke medtagne, der helst maa have et
særskilt Hus); da der ofte her til Lands maa tages
til Takke med et saakaldt tempereret Varmhus,
medtages et Udvalg af Planter, der kan nøjes med
et saadant, d. v. s. en Vintertemperatur af 10-13°
C. og en Sommer tempera tur af 13-16°. Disse er
mærkede med et (t). — Æchmea fulgens o. fl.,
Allamanda Hendersonii (pragtfuld Slyngpl.. Alocasia
argyrea, Lindenii, macrorrhiza fol. var., metallica,
Sanderiana o. fl. Anthurium Andreanum og dens
prægtige Varieteter: album, atropurpureum og
salmoneum crystallinum, ferrierense, Scherzerianum
med nyere Varieteter: grandiflorum,
Rothschildianum o. fl., Warocqueanum, Veitchii, Aralia
Chabrieri (se Elæodendron), elegantissima og Veitchii.
Asparagus (t.) plumosus med Varieteter (andre A.
se Udvalg af Ampelplanter). Aspidistra (t) elatior.
— Begonia (Varmhus og temp. Hus) en Samling
af de smukkeste Bladbegonier og Stængelbeg.,
Billbergia thyrsoidea var. rhodocyanea og splendida o.
fl., nutans (t) med fl. meget forbedrede
Varieteter, Bregner i smukt Udvalg (se Udv. af Br.).
Caladium i en Samling af de smukkeste (se C.).
Cissus discolor (til Beklædning af Poster o. s. v.).
Clerodendron Balfouri (Slymgpl.). Colocasia
esculenta (t). Crinum (t) Moorei o. fl. Croton (se
Codiæum) i et Udvalg af de smukkeste Varieteter.
Curculigo recurvata. Cyanophyllum magnificum.
Cyperus (t) i fl. Varieteter. Dieffenbachia
Bowmannii, Fournieri, Leopoldii, Bausei o. fl. Dracæna
Goldiana, Lindenii og en Samling af de smukkeste
brogetbladede (se Cordyline). Eucharis amazonica.
Ficus elastica (t), panduriformis (t), Parcellii,
radicans (til Beklædning af Bagvæg eller i Potte
som Kantplante). Fittonia argyroneura og Pearcei
(til Kantplanter eller Udplantning i Rabatter).
Hibiscus (t) i flere Varieteter (god til Bagvæg), Hoya
carnosa (Slyngpl.). Imantophyllum (t). Maranta
bicolor Kerchoveana, insignis, Lindenii,
Massangeana, ornata regalis, Sanderiana, Veitchii og
zebrina. Medinilla magnifica. Nepenthes Mastersii
o. fl. (anvendelige som Ampelplanter). Nidularium
i fl. Arter. Oplismenus (Panicum) variegatus, som
Kantplante. — Pandanus utilis og Veitchii.
Passiflora (t) i flere Arter. Pellionia Daveauana og
pulchra (til Kant- eller Ampelplanter). Peperomia
argyreia. Philodendron Andreanum og pertusum
(t) (se Monstera deliciosa). Pothos argyreus o. fl.
(til Beklædning af Vægpartier). Sanchezia nobilis.
Selaginella, en Samling af de smukkeste (se S.).
Sphærogyne latifolia. Stephanotis floribunda (t.
Slyngpl.). Tillandsia i fl. Arter. Vriesia
hieroglyphica o. fl. Foruden ovenanførte Planter
anvendes adskillige (mest Løg- og Knoldvækster) i
Blomstringstiden som f. Eks.: Canna (t), Coleus
(t), Gesnera (t), Gloxinia (t), Hippeastrum (t),
Nægelia (t), Saintpaulia, Streptocarpus o. fl.
Palmer se Udvalg af Palmer.
M. H.

2) <sp>Udvalg af Koldhusplanter</sp>.
Abutilon. Acacia Drummondii o. fl. med finnede Blade
samt de blomstrende nyhollandske Arter: A.
armata, cordata o. fl. Agapanthus umbellatus, Agave
americana o. fl. Albizzia lophantha. Aralia Sieboldii
og S. fol. albo-marg. Araucaria excelsa og e.
glauca. Aspidlstra elatior og e. fol. var. Aucuba
japonica. Azalea indica. Bambusa aurea.
Bouvardia. Callistemon semperflorens. Camellia japonica.
Carex jap. marg. var. Cestrum Newellii. Choisya
grandlflora. Chorizema ilicifolium. Clianthus
puniceus. Crassula coccinea, Chrysanthemum
frutescens (Marguerit) i flere ogsaa nye Varieteter.
Cordyline (Dracæna) australis, indivisa o. fl.
Cytisus racemosus. Diosma alba. Erica. Eugenia
Ugni. Euonymus. Grevillea robusta. Hedera Helix
i sjældnere Varieteter, fornemlig den prægtige
hvidbrogede maderensis. Hydrangea hortensis
(Hortensia) i bedste nyere Varieteter. Laurus nobilis.
Libonia floribunda. Ligularia Kæmpferi fol. var.
Medeola asparagoides. Myrtus communis. Nerium
Oleander i flere Varieteter. Passiflora (fornemlig
til Beklædning af Vægge). Phormium tenax og
t. fol. var. Pimelea linifolia. Pittosporum Tobira.
Polygala. Prunus Laurocerasus. Rhododendron
arboreum. Richardia æthiopica, R. albo-maculata.
Salvia splendens især vinterblomstrende (Heeri,
gesneræflora). Saxifraga (se Udvalg af
Hængeplanter). Sparmannia africana. Tacsonia
van-Volxemii (Slyngpl.). Tropæolum tricolorum var.
grandiflorum (Slyngpl.). Veronica: Purple Queen
o. fl. inyere Varieteter, Viburnum Tinus. Yucca
recurvata, quadricolor o. fl. Foruden de her nævnte
anvendes som Koldhusplanter en Mængde foraars-
og sommerblomstrende Kulturplanter som:
Calceolarier (urteagtige), Cinerarier, Fuchsier, engelske
og Zonale-Pelargonier, Primula sinensis og
obconica samt mange Løg- og Knoldvækster (Lilier,
Begonier, Gladiolus, Vallota o. fl.).
Koldhusbregner se U. af Bregner.
M. H.

3) <sp>Udvalg af Dekorationsplanter
til Værelser</sp>. Herved tænkes hovedsagelig
paa mere holdbare Bladplanter til dette Brug og
ikke paa de mangfoldige blomstrende Potteplanter,
der finder Anvendelse i dette Øjemed, ej heller paa
de sartere og sjældnere Bladplanter, der en kort
Tid kan gøre Tjeneste til Stuedekoration. De fleste
af de efternævnte Planter maa om Vinteren kun
anvendes til Dekoration i opvarmede Værelser,
medens de, der er mærkede med (k), kan anbringes
i koldere, men dog gennemgaaende frostfri Rum.
Agave. Albizzia lophantha (k). Aralia Sieboldii. S.
fol. var. Araucaria excelsa (k). Aspidistra elatior,
e. fol. var. Aucuba japonica (k). Billbergia
nutans med nye Varieteter. Bregner: Nephrolepis,
Polypodium aureum, adskillige Pteris-Arter og
mange under Koldhusbr. anførte, som Aspidium
(Cyrtomium) falcatum, Scolopendrium o. fl. Carex
jap. marg. var. Cordyline (Dracæna) i de under
Udvalg af Koldhusplanter anførte Arter, samt de
kraftigste af de brogetbladede Varieteter, som f.
Eks. amabilis, Ernestii, Youngii o. fl. Curculigo
recurvata. Cyperus natalensis. Euonymus japonica
i dens forsk. Varieteter (k). Ficus elastica.
Hedera Helix, især de bedste brogetbladede
Varieteter (k). Imantophyllum (Clivia). Isolepis
gracilis. Ligularia Kæmpferi fol. var. Monstera
deliciosa. Myrtus communis (k). Nerium Oleander
(k). Palmer se Udvalg af Palmer. Prunus
Laurocerasus (k). Richardia æthiopica. Yucca
recurvata o. fl.
M. H.

4) <sp>Udvalg af Dekorationsplanter
til Trappegange, Vestibuler,
Kirker</sp> o. l. se A. <sp>Dekorationsplanter</sp>.

5) <sp>Udvalg af Palmer</sp>, omfattende et
begrænset Antal af de smukkeste til tropisk
Varmhus, ɔ: med en Minimumstemp. af 18-20° C.,
mærkede (V) efter Navnet, til tempereret
Varmhus (t), til Koldhus (K), til Dekoration i Værelser
(D) og endelig nogle, som i ældre Eksemplarer
kan anvendes i det Fri om Sommeren (Fr): Areca
Baueri og sapida (t), Caryota urens (V),
Chamædorea elegans (V og D), Chamærops excelsa (t og
Fr) og humilis (K og Fr), Cocos Bonnetii (K og
Fr) og Wedelliana (t og D), Cycas circinalis og
revoluta (V), Hyophorbe indica (V), Kentia
Belmoreana, Forsteriana (t og D), Latania rubra (V),
Licuala grandis (V), Livistona australis (K og Fr),
chinensis (t og D) og rotundifolia (V), Phoenix
canariensis, reclinata, Roebelenii og tenuis (t og
D), Rhapis flabelliformis (t og D), Thrinax
elegantissima og parviflora (V). Washiingtonia
filifera (t og K).
M. H.

6) <sp>Udvalg af Orchideer til
Afskæring</sp>. Januar-Marts: Cattleya Schroederæ og
Trianæ, Coelogyne cristata, Cymbidium Lowianum,
Cypripedium, flere Sorter. Dendrobium nobile,
Dendrobium Wardianum. Odontoglossum crispum.
Oncidium splendidum. Phalænopsis amabilis. —
April-Juni: Cattleya Gaskelliana, Mendelii, Mossiæ,
og hybrida. Cymbidium Sanderæ. Dendrobium
thyrsiflorum. Lælia purpurata. Miltonia
vexillaria. Odontoglossum citrosmum og crispum.
Oncidium concolor og sarcodes. Paphiopedilum
(Cypripedium) Lawrenceanum. Renanthera
Imschootiana. — Juli-September: Cattleya aurea,
Gaskelliana, gigas, og intermedia. Cypripedium
Curtisii og hybridum. Dendrobium Phalænopsis var.
Schroederæ. Lælia-Cattleya, flere Sorter.
Odontoglossum crispum og grande. Oncidium incurvum
og flexuosum. Vanda coerulea. —
Oktober-December: Calanthe Veitchii. Cattleya Bowringiana,
Harrisoniana, gigas, labiata og hybrida. Cymbidium
Trocayanum. Dendrobium Phalænopsis, var.
Schroederæ, superbiens og Wardianum. Lælia anceps,
Gouldiana og Perrinii. Lælia-Cattleya, flere Sorter.
Lycaste Skinneri. Odontoglossum crispum og
grande. Oncidium crispum, Forbesii og varicosum
Rogersi. Paphiopedilum (Cypripedium) Curtisii,
insigne, Loeanum, Spicerianum og hybridum, flere
Sorter. Phalænopsis amabilis og Schilleriana.
Vanda coerulea. Zygopetalum Mackayi.
Ax. Hzn.

7) <sp>Udvalg af Bregner til Væksthus
og Friland</sp>. Begrænset Udvalg af de bedste
til <sp>Varmhus</sp> (de til Hængeplanter egnede mrk.
H; træagtige mrk. tr.): Adiantum caudatum
Edgeworthii (H), cuneatum, c. fragrantissimum, c.
gracillimum og de 2 nye udmærkede Kulturformer af
c. Matador og Triumph (syn. Concordia),
macrophyllum, peruvianum, teneruni var. farleyense
med de nye forbedrede Former: F. Ruhm von
Moordrecht og Lemkesii, A. tenerum var. Lathomii
(H), A. trapeziforme, Alsophila australis (tr.),
Aspidium molle. Asplenium Belangeri og nidus avis.
Blechnum brasiliense (tr). Cibotium princeps (som
ældre og stammet i Koldhus). Davallia (H)
bullata, dissecta, fijiensis. Gymnogramme
chrysophylla (Guldbr.), tartarea (Sølvbr.), schizophylla
gloriosa. Nephrolepis (H) acuta, davallioides
furcans, exaltata og dens Var. Whitmannnii o. fl.
Platycerium (til Kurv eller Korkplade) alcicorne,
grande. Polypodium subauriculatum Reinwardtii
(H). Pteris argyrea, cretica albo-lineata, flabellata,
Parkeri, Wimisettii o. fl. (alle ogsaa til tempereret
Hus og om Sommeren Koldhus). Begrænset
<sp>Udvalg til Koldhus</sp>: Adiantum Capillus Veneris,
formosum. Aspidium (Syn. Cyrtomium) falcatum,
angulare (Syn. Polystichum a.) og a. proliferum
(begge ogsaa til Friland). Asplenium bulbiferum og
var. flaccidum (H), dimorphum. Cyathea dealbata
(tr.). Davallia canariensis (H). Lomaria gibba.
Lygopodium scandens (klatrende). Polypodium
aureum. Pteris cretica var. major, P. serrulata og var.
cristata, P. tremula. Scolopendrium vulgare og v.
undulatum (begge ogsaa til Friland). Udvalg til
<sp>Friland</sp>: Aspidium acrostichoides, aculeatum
med Var. angulare og proliferum, falcatum, Filix
mas. Asplenium Adiantum nigrum, Filix femina,
Trichomanes og viride. Cystopteris bulbifera og
fragilis. Lomaria alpina. L. Spicant. Onoclea
sensibilis. Osmunda regalis. Polypodium Dryopteris.
Scolopendrium vulgare, v. crispum, v. cristatum,
v. undulatum. Struthiopteris germanica. Woodsia
obtusa. Woodwardia areolata.
M. H.

8) <sp>Udvalg af Stueplanter</sp> se
<sp>Stueplanter</sp>.

9) <sp>Udvalg af Planter til Balkon
eller Altan</sp> se <sp>Altan</sp>.

10) <sp>Udvalg af Ampelplanter</sp>, hvorved
forstaas Planter med virkelig hængende Vækst,
men i mere uegentlig Forstand ogsaa saadanne,
som ifølge deres Form og Voksemaade lader sig
anvende som Ampelplanter. De til Varmhus er
mærkede (V), til temperet Hus (t) og til
Koldhus (K). Adiantum (V) caudatum Edgeworthii,
dolabriforme, farleyense og tenerum var. Lathomii.
Æschynanthus pulcher (V) o. fl. Ampelopsis
tricolor og Veitchii (K). Asparagus (t) decumbens
og Sprengeri. Begonia (t) Gloire de Lorraine og
Limminghii. Campanula (K) fragilis, isophylla
alba og Mayi. Chlorophytum (Syn. Phalangium)
comosum og elatum variegatum (t og K).
Davallia (V) i flere Arter. Ficus (t) radicans, r. foliis
variegatis, stipulata. Fragaria indica. Fuchsia (K)
procumbens og flere F. hyb., fornemlig Trailing
Queen. Gymnogramme schizophylla gloriosa (V).
Hcdera Helix (K) i flere smukke smaabladede,
svagtvoksende Varieteter med hvidbrogede Blade,
f. Eks. maderensis (ny, smuk). — Isolepis gracilis
(t og K). Lotus peliorrhynchus (K). Nepenthes
(V) i forsk. Arter (se N.). Nephrolepis (V og t)
acuta, davallioides og exaltata o. fl. Oplismenus
(Syn. Panicum) variegatus (V og t). Pellionia (V)
Daveauana og pulchra. Pelargonium peltatum i
flere Varieteter. Peperomia prostrata (V).
Polypodium Reinwardtii (V). Saxifraga (t og K)
sarmentosa og s. tricolor. Selaginella cæsia (V).
Sibthorpia (Syn. Disandra) prostrata (K). Tradescantia
guianensis fol. albo-vittatis og zebrina Md.
Duquesne (t) o. fl. nyere. Vinca major fol. var. (K).
Foruden disse kan adskillige enaarige Planter
benyttes om Sommeren til Ampler, f. Eks.: Lobelia
speciosa, Tropæolum Lobbianum, Thunbergia alata
o. fl. (til Koldhus).
M. H.

11) <sp>Udvalg af
Udplantningsplanter</sp>. Bogstavet (T) angiver, at Planten er saa lav,
at den egner sig til Tæppebede, til lav Indfatning
eller til »Underplantning«; (E) egnet til
Efteraarsudplantning; (F) egnet til Foraarsudplantning; (D)
dekorativ Habitus, altsaa egnet til fritstaaende paa
Plæner o. l.

Abutilon Thompsonii (D). Acer polymorphum.
Agapanthus umbellatus (D). Agathæa coelestis.
Agave americana (D). Ageratum mexicanum
Tip-Top og Imperial Dwarf (T). Ajuga reptans fol.
purpureis (T). Albizzia lophantha (D).
Alternanthera amoena Juwel (T) og paronychioides (T).
Althæa rosea. Alyssum saxatile (F). Antennaria
dioica var. tomentosa (T). Antirrhinum majus
nanum Défiance, aureum, Königin des Nordens.
Aralia papyrifera. Arabis alpina. Artemisia argentea.
Aster alpinus (F) og ibericus Ultramarin (E).
Aubrietia hybrida (F). Begonia tuberosa hybrida,
enkelte og storblomstrede. Begonia hybr. Graf
Zeppelin, Frau Helene Harms, Lafayette. Begonia
boliviensis var. Bertinii. Begonia semperflorens
gracilis Gloire de Châtelaine (T), B. s. g. luminosa (T),
B. s. Primadonna, B. s. Vernon. Bellis perennis
(F). Beta vulgaris Dells Superb Black (E). Bidens
atrosanguinea. Brassica oleracea acephala crispa
(E). Calceolaria rugosa Triomph du Nord.
Campanula pyramidalis og persicifolia. Callistephus
chin. Triumph, mørkskarlagen. Canna metallica
(D). Cannabis (D). Celosia pyramidalis plum.
Thompsonii. Centaurea candidissima og
gymnocarpa. Cheiranthus Cheiri Goliath. Chrysanthemum
Varieteter: Md. Marie Massé (E) (lilla) og
Undervarieteterne med gule, brune og hvide Blomster,
Tapis de neige (E) og Vésuve (E). Chrysanthemum
frutescens Comtesse de Chambord. Cineraria
maritima Diamant. Coleus hybridus Citrone (T) og Hero
(T). Cordyline indivisa og australis (D). Crocosmia
hybrida. Cuphea platycentra. Dahlia variabilis
Pompon. Delphinium chinense coeruleum.
Dimorphotheca aurantiaca. Echeveria secunda glauca (T).
Erythrina crista galli. Eucalyptus globulus.
Fuchsia hyb. Frau Alice Hoffmann (T), Cupido og
Gartenmeister Bonstedt. Galtonia candicans. Gladiolus.
Gnaphalium lanatum (T). Grevillea rolbusta (D).
Heliotropium hyb. Hydrangea hortensis og
paniculata. Iresine Herbstii, Lindenii og Wallisli (T), I.
H. fol. aureo-reticulatis (T). Kleinia repens (T).
Kochia (D). Lantana hybrida Soleil d'Or og
Incendie. Lathyrus odoratus. Lavatera arborea fol. var.
(D). Leucophyta Brownii (F). Lobelia fulgens,
Queen Victoria, L. Erinus Crystal Palace compacta
(T) og Kaiser Wilhelm (T). Matthiola annua.
Mesembrianthemum cordifolium variegatum (T).
Musa Ensete (D). Myosotis alpestris Indigo
compacta (F). Nicotiana Sanderæ og sylvestris (D).
Pelargonium peltatum Etincelant, Souvenir de
Charles Turner, P. zonale Paul Crampel, Duchesse de
Cars, Reformator, Rival, Mdm. Salleron (T) og
Königin Olga v. Würtemberg. Perilla nankinensis.
Pentstemon gentianoides. Petunia hybrida Gloria,
Phlox decussata hyb. Matador, Snowdrift, Antonin
Mercie og Mad. Paul Dutrier. Phormium tenax
(D). Plumbago capensis (D). Primula Auricula,
P. veris (F). Ricinus Gibsonii, R. zanzibarensis (D).
Salvia patens, S. splendens Juwel. Sedum
dasyphyllum (T) og spectabile. Sempervivum californicum.
Silene pendula (F). Solanum robustum (D).
Tropæolum majus nanum Golden King og King of
Tom Thumb. Verbena hyb. Mrs. Ellen Willmott.
Viola cornuta Alpha (T), Gr. Wermig og Golden
Gem (T), V. tricolor Lord Beaconsfield (F), Kaiser
Wilhelm (F), Goldelse (F) og Schneewittchen (F).
Wigandia caracasana (D). Yucca gloriosa (D). Zea
japonica quadricolor (D). Zinnia grandiflora
robusta plenissima.
G. N. B.

12) <sp>Udvalg af Indfatningsplanter</sp>.
<sp>Enaarige</sp>: Ageratum mexicanum nanum.
Alyssum. Amarantus melancholicus ruber.
Antirrhinum majus Tom Thumfo. Asperula orientalis.
Callistephus, lave Former. Campanula attica.
Centaurea candidissima og gymnocarpa. Cineraria
maritima. Convolvulus tricolor. Cuphea platycentra.
Cynoglossum linifolium. Dimorphotheca.
Eschscholtzia californica. Eutoca viscida. Gilia. Iberis.
Lathyrus Dværg. Linum grandifiorum. Lobelia
Erinus med Var. Lupinus affinis og nanus.
Nemophila. Nigella damascena. Oxalis tropæoloides.
Perllla nankinensis. Petunia. Phacelia campanularia.
Phlox Drummondii. Portulaca grandiflora.
Pyrethrum partheniifolium. Reseda. Salvia argentea.
Sanvitalia procumbens. Saponaria calabrica.
Senecio elegans nanus. Silene. Tagetes patula nana og
signata pumila. Tropæolum majus nanum.
Verbena. Viola tricolor. Zinnia Haageana. 2)
<sp>Fleraarige</sp>: Ajuga metallica crispa, Alyssum
saxatile. Anemone Hepatica. Antennaria tomentosa.
Arabis alpina. Armeria. Asarum europæum.
Aubrietia. Bellis. Campanula carpathica. Cerastium
tomentosum. Corydalis lutea. Crocus vernus.
Crucianella stylosa. Dianthus plumarius. Epimedium.
Festuca glauca. Funkia. Galanthus nivalis.
Gentiana acaulis. Iberis sempervirens. Iris pumila.
Myosotis alpestris og palustris. Narcissus.
Omphalodes verna. Ornithogalum nutans. Oxalis
Deppei. Papaver alpinum og nudicaule. Phlox
divaricata. Phlox ovata. Phlox subulata. Primula
acaulis. Primula Auricula, P. cortusoides, P.
Sieboldii, P. elatior. (Saxifraga hypnoides og umbrosa.
Scilla. Sempervivum californicum. Sisyrinchium
anceps. Stachys lanata. Trifolium repens fol.
purpureis. Veronica repens. Vinca minor. Viola
cornuta og odorata.
L. F.

13) <sp>Udvalg af urteagtige
slyngende eller klatrende Planter til
Friland</sp>. 1) <sp>Enaarige</sp>: Cobæa scandens.
Cucumis. Cucurbita Pepo. Cyclanthera.
Eccremocarpus scaber. Humulus japonicus og jap. fol. var.
Ipomæa purpurea. Lathyrus odoratus.
Lophospermum scandens. Maurandia. Mina lobata.
Phaseolus multiflorus. Tropæolum aduncum, Lobbianum
og majus. 2) <sp>Fleraarige</sp>: Abobra viridiflora.
Adlumia cirrhosa. Bryonia. Calystegia pubescens.
Humulus Lupulus. Lathyrus latifolius.
Thladiantha dubia.
L. F.

14) <sp>Udvalg af Stauder</sp>. Da Staudernes
Vækstforhold, Blomstringstid o. s. v. er meget
forskellig, er deres Anvendelse ogsaa højst ulige (se
Art. <sp>Stauder</sp>). Ved Rabatplantning af Stauder
maa der tages mange Hensyn; først og fremmest
maa der ikke plantes Sorter, som breder sig i den
Grad, at de ikke er til at holde inden for rimelige
Grænser, f. Eks. Harpalium; der maa tages Hensyn
til Jord, Lys- og Læforhold og ikke mindst til,
naar Hovedblomstringen ønskes; hvorfor man da
udelukkende anvender Sorter, som blomstrer til den
ønskede Tid, Massevirkningen bliver paa denne
Maade anderledes storslaaet, end hvor
Blomstringen skal strække sig over hele Sommeren. Af
ovennævnte Grunde inddeles derfor Rabatstauderne
i 3 Afdelinger: 1) <sp>Rabatstauder for alm.
god Havejord med fuld Sol eller
Halvskygge</sp>. Achillea. Aconitum. Althæa
rosea. Anchusa. Anemone japonica. Arabis alpina.
Asclepias. Aster. Baptisia. Campanula højere
Arter. Centaurea. Chelone. Chrysanthemum.
Clematis. Coreopsis. Delphinium. Dianthus plumarius.
Dicentra. Digitalis. Dictamnus. Doronicum.
Echinops. Eremurus, Erigeron, Euphorbia polychroma,
Fritillania imperialis. Gaillardia. Galega. Geranium,
Geum, Helenium, Helianthella, Helianthus,
Heliopsis, Hesperis, Heuchera, Incarvillea, Inula, Iris
germanica, pumila og sibirica. Lavatera. Liatris,
Lilium. Linum, Lupinus, Lychnis, Malva moschata.
Monarda, Morina, Oenothera, Papaver, Pentstemon,
Phlox, Platycodon, Polemonium. Potentilla,
Poterium. Pyrethrum hybr., Ranunculus. Rudbeckia,
Scabiosa caucasica, Sidalcea, Silphium. Solidago,
Spiræa Filipendula fl. pl., Statice, Stokesia,
Thalictrum, Thermopsis. Trollius, Verbascum, Veronica.
2) <sp>Stauder for tørt solbeskinnet
Voksested</sp>. Achillea, Alyssum, Anemone Pulsatilla,
Anthemis, Buphthalmum salicifolium, Carlina,
Campanula, Catananche, Cerastium, Dianthus cæsius,
Eryngdum, Galega, Geum, Gypsophila, Hypericum,
Iberis, Inula, Iris cæspitosa, germanica, pumila og
versicolor. Isatis, Lychnis. Nepeta. Salvia
pratensis. Scabiosa, Statice, Spiræa Filipendula.
Thalictrum minus. 3) <sp>Stauder for let fugtig
Vokseplads</sp>. Actæa, Anemone nemorosa og
narcissiflora, Artemisia lactiflora, Astilbe,
Convallaria Polygonatum, Crinum Powelii, Eupatorium
purpureum, Funkia, Gillenia, Hemerocallis. Iris
Kæmpferi, ochroleuca og sibirica, Lysimachia punctata,
Mimulus, Myosotis palustris, Polemonium
Richardsonii, Primula, Ranunculus aconitifolius, Rodgersia,
Senecio, Spiræa, Valeriana off., Veratrum. —
<sp>Stauder, som egner sig 
fritstaaende paa Plæner</sp>. Anchusa, Bocconia, Cassia
marylandica, Datisca cannabina, Eulalia, Funkia,
Gunnera, Heracleum, Inula macrocephala, Ligularia,
Pæonia, Phytolacca, Polygonum. Rheum, Spiræa,
Telekia speciosa, og Tritoma. — <sp>Stauder som
egner sig til »wild garden«, d. v. s.
uregelmæssigt grupperede i store
Parker</sp>. Aquilegia, Campanula grandis og macrantha;
Harpalium, Heracleum, Physalis, Phytolacca,
Polygonum, Rudbeckia, Saponaria, Telekia og Valeriana.
C. V. L.

15) <sp>Udvalg af Stauder til Skygge</sp>.
Aconitum. Actæa. Anemone apennina, japonica og
nemorosa. Apocynum. Aquilegia. Arum
Dracunculus og maculatum. Asarum europæum. Asperula
odorata. Aster, dog ikke de sildigst blomstrende
Varieteter. Astilbe rivularis. Astrantia. Bergenia
crassifolia. Bregner. Caltha palustris. Campanula
latifolia. Centaurea montana. Colchicum.
Convallaria majalis, multiflora og Polygonatum.
Corydalis lutea. Crocus vernus. Dodecatheon.
Doronicum. Epimedium. Eranthis. Erythronium.
Fritillaria imperialis og Meleagris. Funkia. Galanthus.
Gentiana. Geranium sanguineum. Helianthus
atrorubens, multiflorus og orgyalis. Helleborus.
Hemerocallis. Hepatica. Heracleum. Hesperis
matronalis. Hoteja. Hypericum calycinum. Iris
germanica med Varieteter. Iris pumila. Leucojum. Lilium
bulbiferum og Martagøn. Linosyris. Lysimachia
nummularia. Lythrum Salicaria. Meum
athamanticum. Muscari. Myosotis. Narcissus. Omphalodes
verna. Ornithogalum nutans og umbellatum.
Orobus. Pæonia. Phalaris. Podophyllum. Primula
acaulis, Auricula, cortusoides, Sieboldii og elatior.
Prunella grandiflora. Pulmonaria. Ranunculus.
Saxifaga umbrosa. Scilla. Solidago. Spiræa
Aruncus, Filipendula, lobata og Ulmaria fl. pl.
Symphytum. Thalictrum. Tradescantia virginica.
Trollius. Uvularia grandiflora. Veratrum. Veronica.
Virica. Viola.
L. F.

16) <sp>Udvalg af Stenhøjsplanter</sp>. Som
Stenhøjsplanter anvendes — foruden Alpeplanter i
Almindelighed — saadanne, der stiller særlige
Betingelser til Lys, Skygge, Fugtighed eller Jord,
ligesom de, der ikke er fuldstændig haardføre til at
dyrkes paa flad Jord. Saa vidt muligt undgaas
Planter med underjordiske Udløbere, da de ved at
løbe under og mellem Stenene ofte vil blive
besværlige at udrydde. De med * mærkede er en
Samling udprægede Stenhøjsplanter, særlig
anvendelige til mindre Stenhøje. De øvrige er
væsentligst Stauder, der paa Grund af deres dekorative
Skønhed kan anbefales til Plantning paa større
Stenpartier. * Acæna inermis, myriophylla.
Acanthus mollis. Achillea umbellata var. argentea,
tomentosa, Ptarmica fl. pl. * Adonis vernalis.
Alchemilla alpina. Allium neapolitanum. * Alyssum
saxatile, s. fl. pl. Androsace lanuginosa,
sarmentosa. Anemone * apennina, * fulgens, japonica,
* narcissiflora. Aquilegia coerulea. * Arabis alpina, a.
fl. pl., Sturii. Arenaria balearica. * Armeria
maritima, vulgaris. * Arnebia echioides. Arundinaria
japonica. * Aster alpinus, Amellus. Astilbe
chinensis, Davidii, rivularis. * Aubrietia deltoides,
libanotica, Moerheimii. Calluna vulgaris, v. fl. albo.
Campanula * pulla, persicifolia, p. fl. albo, pusilla,
p. fl. albo, * carpathica med Var. pyramidalis,
latifolia, l. fl. albo, * turbinata, * isophylla. Cardamine
pratensis fl. pl. Centranthus. * Colchicum.
* Corydalis lutea, nobilis. Crambe cordifolia. * Crocus
zonatus. * Cypripedium Calceolus, spectabile,
macranthum. Daphne Cneorum. * Delphinium
nudicaule. * Dianthus alpinus, cæsius, deltoides,
neglectus, plumarius, Dielytra * formosa, spectabilis.
* Dodecatheon Jeffreyi, Meadia, integrifolium.
Dondia Epipactis. Doronicum caucasicum. * Draba
aizoides. *Dryas octopetala. Epimedium. Eremurus.
* Eranithis hiemalis, * Erica carnea. Tetralix.
Erigeron aurantiacus, compositus, glaucus,
grandiflorus. * Erinus alpinus. Eriogonum umbellatum.
Eryngium alpinum. * Erythronium dens canis.
Euphorbia Myrsinites. * Fritillaria Meleagris,
pyrenaica, kamtschatcensis, aurea. * Gentiana acaulis,
asclepiadea, septemfida. Geranium sanguineum.
* Geum Heldreichii. * Globularia cordifolia.
Gynerium argenteum. * Helianthemum apenninum,
oelandicum, formosum, vulgare. Helleborus niger,
foetidus. * Heuchera sanguinea. * Hepatica triloba.
Hieracium vilosum. Hypericum calycinum,
Mooserianum. * Iberis sempervirens. * Incarvillea
grandiflora, Delawayi. * Iris reticulata. * Leontopodium
alpinum, sibiricum. * Linaria. * Linum
campanulatum. Lychnis * Haageana, chalcedonica. * Meum
athamanticum. * Mimulus cupreus. Morina
longifolia. Oenothera. Opuntia (Frilands). * Oxalis
corniculata v. tropæoloides. Papaver * alpinum,
* nudicaule, bracteatum, orientale. Pentstemon barbatus.
Petasites japonicus v. gigantens. * Phlox divaricata,
ovata, subulata med Var. * Platycodon grandiflorum.
* Polygonum affine. Primula denticulata, * frondosa,
japonica, * Sieboldii. * Pulsatilla alpina, a.
sulphurea, Halleri, patens, vulgaris. * Puschkinia
scilloides. * Ramondia pyrenaica. Ranunculus
aconitifolius fl. pl., * amplexicaulis, * gramineus.
Romneya Coulteri. * Sanguinaria canadensis.
* Saponaria ocymoides. Saxifraga * apiculata,
* atropurpurea, * Burseliana, * Cotyledon, * granulata fl. pl.
* oppositifolia, * Rocheliana, * umbrosa, * longifolia.
Sedum * Aizoon, * Ewersii, * Sieboldii. Sempervivum
* tectorum, * arachnoideum, * a. tomentosum. Silene
maritima fl. pl., Schafta. * Soldanella montana.
Statice Limonium. Stipa pennata. * Thymus
Chamædrys, Serpyllum, S. lanuginosus. Trillium
grandiflorum. Trollius asiaticus, caucasicus.
Tropæolum speciosum. * Tunica Saxifraga. Veronica
incana. Vinca major, minor, herbacea. Viola cornuta,
* cucullata. Viscaria * alpina, purpurea, * p. fl. albo.
Yucca filamentosa.
J. K. J.

17) Udvalg af
<sp>Frilands-Blomsterplanter til Afskæring i
Dekorationsøjemed, saavel en- som fleraarige,
ordnede efter Blomstringstiden</sp>. (⚪
= enaarig. ♂ = toaarig. ♃ = Vedvarende).
<sp>Foraarsblomstrende til 15de Juni</sp>.
♃ Anemone silvestris grandiflora, ♂
Cheiranthus Cheiri, ♃ Convallaria majalis, ♃ Dicentra
spectabilis, ♃ Doronicum plantagineum excelsum,
♃ Hyacinthus, ♃ Iris germanica, ♃ Iris pumila,
♃ Iris reticulata, ♃♂ Myosotis, ♃ Narcissus,
♂ Papaver nudicaule, ♃ Phlox divaricata, ♃
Primula acaulis, ♃ Primula Auricula, ♃ Primula
cashmeriana, ♃ Primula Sieboldii, ♃ Primula veris,
♃ Ranunculus, ♃ Trollius, ♃ Tulipa, ♃ Viola
cornuta, ♃ Viola odorata, ♂ Viola tricolor.
<sp>Forsommerblomstrende til 1ste Aug.</sp> ♃
Achillea Ptarmica fl. pl., ♃ Aquilegia, ♃ Campanula
carpathica, ♃ Campanula persicifolia, ♃ Delphinium
chinense m. fl., ⚪ Delphinium hyacinthiflorum m.
fl., ♃ Dianthus Caryophyllus fl. pl., ♂ D. C.
Grenadin, ♃ Dianthus plumarius (Her Majesty og
Mrs. Sinkins), ♃ Dictamnus, ♃♂ Digitalis, ♃
Gladiolus, ♃ Heuchera sanguinea, ♃ Iris anglica, ♃
Iris hispanica, ♃ Iris Kæmpferi, ♃ Lupinus, ⚪
Malope, ♃ Oenothera Fraseri, ♃ Papaver orientale,
⚪ Papaver somniferum m. fl., ♃ Polygonatum, ♃
Potentilla, ⚪ Phlox, ♃ Pæonia chinensis, ♃
Pyrethrum hybridum, ⚪ Reseda, ♃ Spiræa Aruncus,
♃ Statice, ♃ Thalictrum.
<sp>Eftersommerblomstrende til 15de Septbr.</sp> ♃ Aconitum,
⚪ Antirrhinum majus, ⚪ Centaurea odorata
Margaritæ, ⚪ Cheiranthus Cheiri, ⚪ Dahlia, som
enaarig, ⚪ Dianthus chinensis, ⚪ Dianthus c.
Heddewigii, ⚪ Dianthus c. imperialis, ♃ Echinops, ⚪
Gaillardia, ♃ Gladiolus, ♃ Gypsophila paniculata,
⚪ Helianthus cucumerifolius, ♃ Helianthus
rigidus, ⚪ Lathyrus odoratus, ⚪ Lavatera trimestris,
⚪ Matthiola annua, ♃ Montbretia crocosmiæflora,
♃ Phlox decussata, ♃ Rudbeckia laciniata
Goldball, ♃ Rudbeckia Neumannii, ⚪ Salpiglossis, ⚪
Scabiosa, ⚪ Zinnia.
<sp>Efteraarsblomstrende fra 15de Septbr.</sp> ♃ Anemone japonica,
♃ Aster Amellus, ♃ Aster ericoides, ♃ Aster
grandiflorus, ⚪ Callistephus chinensis fl. pl., især
japanesisk og Komet Asters, ♃ Chrysanthemum gul og
hvid, ret haardfør, ⚪♃ Dahlia, ♃ Leucanthemum
maximum, ⚪ Helianthus argophyllus, ♃
Helianthus multifiorus plenus, ♃ Physalis Alkekengi,
♃ Polygonum amplexicaule, ♃ Solidago, ♃
Tritoma.
J. F.

18) <sp>Udvalg af Planter til Tørring</sp>
se <sp>Immorteller</sp> og <sp>Tørring og
Farvning af Blomster og Blade</sp>.

19) <sp>Udvalg af Vandplanter til
Friland</sp>. Acorus Calamus. Calla palustris. Carex.
Glyceria spectabilis. Hottonia palustris. Iris
Pseudacorus, I. Kæmpferi. Limnanthemum nymphæoides.
Lysimachia thyrsiflora. Nuphar. Nymphæa.
Phragmites communis. Polygonum amphibium.
Ranunculus. Sagittaria. Scirpus Tabernæmontani.
Typha.
J. K. J.

20) <sp>Udvalg af Mose- og
Sumpplanter</sp>. Caltha palustris, leptosepala. Cardamine
pratensis fl. pl. Epilobium angustifolium. Eupatorium
purpureum. Gunnera chilensis. Juncus glaucus.
Lychnis Flos cuculi fl. pl. Lythrum Salicaria.
Mimulus luteus, cupreus. Myosotis palustris. Orchis
latifolius, incarnatus. Osmunda regalis. Parnassia
palustris. Petasites officinalis. Primula cashmeriana,
farinosa, japonica, rosea. Saxifraga peltata. Sonchus
palustris. Spiræa Ulmaria fl. pl. Trollius.
Valeriana dioica samt Rhododendron, Kalmia, Azalea,
Andromeda, Erica.
J. K. J.

21) <sp>Udvalg af enaarige
Sommervækster til Saaning paa
Blivestedet</sp>. Acroelinium. Adonis. Æthionema
Buxbaumii. Agrostemma Coeli rosa, Alyssum
maritimum. Amarantus caudatus. Anthemis arabica.
Argemone. Asperula azurea setosa. Bartonia. Beta
Cicla. Blitum capitatum. Calandrinia. Calendula.
Campanula (enaarige). Carduus Marianus.
Centaurea Cyanus, C. depressa, C. imperialis, C. moschata,
C. odorata, C. suaveolens. Centranthus. Cerinthe.
Cheiranthus maritimus. Chrysanthemum (enaarige).
Clarkia. Collinsia. Collomia. Convolvulus tricolor.
Crepis. Cynoglossum linifolium. Delphinium
(enaarige). Dimorphotheca. Emilia sagittata,
Eschscholtzia. Eucharidium grandiflorum. Eutoca. Fedia.
Gamolepis. Gilia. Glaucium. Godetia. Gypsophila
elegans, G. muralis. Helianthus annuus med Var.
Helipterum oorymbiflorum, H. Sandfordii. Iberis
amara, I. coronaria, I. odorata, I. umbellata.
Ipomæa purpurea. Kaulfussia. Kochia. Lathyrus.
Lavatera trimestris. Leptosiphon. Linaria bipartita,
L. Hendersonii, L. maroccana. Linum grandiflorum.
Lupinus. Malope grandiflora. Malva crispa, M.
mauritiana. Mesembryanthemum tricolor.
Nemophila. Nigella. Nolana. Papaver. Phacelia,
Phaseolus. Portulaca. Reseda. Salpiglossis. Salvia
Horminum. Sanvitalia. Saponaria. Schizanthus
grandiflorus, S. papilionaceus. Silene Armeria, S.
pendula. Tropæolum canariense, T. Lobbianum, T.
majus. Viscaria. Whitlavia.
L. F.

22) <sp>Udvalg af Sirgræsser</sp>. 1)
<sp>Enaarige</sp>, især anvendelige til Buketter: Agrostis.
Aira, Avena. Briza. Bromus. Eragrostis.
Hordeum. Lagurus. Lamarckia. Pennisetum. Setaria.
Tricholæna. Triticum. 2) <sp>Enaarige</sp>,
anvendelige til Bladgrupper: Sorghum, Zea. 3)
<sp>Fleraarige</sp>, anvendelige som Stauder: Dactylis,
Festuca. Glyceria spectabilis fol. var. Phalaris. Stipa.
4) <sp>Fleraarige</sp>, anvendelige i dekorative
Øjemed: Andropogon. Arundinaria. Arundo. Bambusa,
Eulalia. Gynerium. Gymnothrix.
L. F.

23) <sp>Udvalg af Træer og Buske</sp>, a)
<sp>Til Læplantning</sp> se d. A. og Skovtræers
Formering, b) <sp>Til Hæk</sp> se d. A. c)
<sp>Løvfældende Træer, der tildanne de i
Stammeform bærer en i Størrelse
indskrænket, sammentrængt
kugleformet Krone</sp>. Acer platanoides globosum. Robinia
Pseud-Acacia Bessoniana, R. Ps. inermis. Ulmus
campestris Koopmannii, U. camp. umbraculifera.
d) <sp>Løvfældende Træer med udpræget
pyramideformet Vækstform</sp>. Betula
verrucosa pyramidalis. Platanus orientalis
pyramidalis. Populus alba pyramidalis, P. nigra
pyramidalis. Quercus pedunculata fastigiata. Ulmus
campestris Dampieri, U. c. pyramidalis, U. montana
fastigiata, e) <sp>Løvfældende Træer med
hængende Grenvækst</sp>. Betula verrucosa
pendula, B. v. p. elegans Youngii. Fagus sylvatica
pendula. Fraxinus excelsior pendula. Salix alba
vitellina pendula nova, S. babylonica, S. Caprea
pendula, S. elegantissima. Tilia petiolaris pendula.
Ulmus montana pendula, f) <sp>Løvfældende
Træer og Buske, hvis Farve afviger
fra den grønne</sp>. <sp>Graa og hvide, helt
eller kun paa Undersiden</sp>: Elæagnus
angustifolia, E. argentea. Hippophae rhamnoides.
Populus alba nivea, P. a. pyramidalis. Pyrus
salicifolia. Salix alba regalis, S. lanata. Sorbus Aria
lutescens, S. vestita. Tilia petiolaris, T. tomentosa.
<sp>Hvidbrogede</sp>: Acer Negundo fol.
albo-variegaitis, A. Pseudo-Platanus Leopoldii, A. Ps. Simon
Louis frères. Buxus sempervirens
argenteo-marginata. Cornus alba fol. argenteo-marginatis, C. a.
elegantissima. Diervilla florida nana variegata.
Euonymus radicans fol. argenteo-marginatis.
Sambucus nigra fol. argenteo-variegatis.
<sp>Gulbrogede</sp>: Acer Negundo fol. aureo-variegatis. Buxus
sempervirens aureo-variegata. Cornus alba Späthii.
Diervilla hortensis Looymansii aurea. Fraxinus
pubescens aucubæfolia. Ligustrum ovalifolium fol.
aureo-variegatis. Sambucus nigra fol.
aureo-variegatis. Symphoricarpus orbiculatus fol.
aureo-variegatis. <sp>Gule og bronzefarvede</sp>: Acer
Pseudo-Platanus Worlei. Corylus Avellana aurea.
Laburnum vulgare chrysophyllum, Philadelphus
coronarius aureus. Ptelea trifoliata aurea. Sambucus
nigra fol. aureis. Spiræa opulifolia aurea. Ulmus
campestris Dampieri Wredei. <sp>Røde og
rødbrune, helt og vedblivende</sp>: Berberis
vulgaris atropurpurea. Corylus maxima
atropurpurea. Fagus sylvatica atropurpurea. Prunus
cerasifera atropurpurea. Rosa rubrifolia. <sp>Rød paa
Bladenes Underside</sp>: Acer Pseudo-Platanus
purpurascens. <sp>Røde eller rødbrune under
Løvspringet</sp>: Acer platanoides Reitenbachii,
A. p. Schwedleri. Ulmus campestris purpurea. g)
<sp>Naaletræer med afvigende Farve</sp>.
<sp>Hvidgraa eller blaagraa</sp>: Abies nobilis
argentea. Cedrus atlantica argentea. Chamæcyparis
Lawsoniana Alumii, C. L. glauca, C. L. Triomf van
Boskoop, C. pisifera squarrosa. Picea Engelmannii
glauca, P. E. argentea, P. nigra Doumettii, P.
pungens argentea, P. p. glauca. <sp>Hvidbrogede</sp>:
Chamæcyparis Lawsoniana Silver Queen. C. L.
argentea variegata nova. Thuja occidentalis
Columbia. <sp>Gulbrogede</sp>: Taxus baccata
aureo-variegata. Thuja gigantea aurescens, T. g.
aureo-spicata. <sp>Gule og bronzefarvede</sp>:
Chamæcyparis nutkaënsis aurea, C. pisifera aurea, C. p.
plumosa aurea. Juniperus chinensis aurea. Picea
excelsa aurea magnifica. Taxus baccata
Washingtonii, T. b. erecta lutea, T. b. fastigiata aurea.
Thuja occidentalis lutea. g) <sp>Løvfældende
Træer og Buske, hvis Blade om
Efteraaret antager stærkt
iøjnefaldende Farver</sp>. <sp>Gule, til Dels stærkt
gule Farvetoner</sp>: Acer campestre, A.
platanoides Betula odorata, B. verrucosa. Berberis
Thunbergii. Carpinus Betulus. Cladrastis lutea.
Liriodendron Tulipifera. <sp>Røde og brunrøde
Farvetoner</sp>: Acer Ginnala, A. rubrum.
Ampelopsis quinquefolia. Aronia arbutifolia. Cornus
alba, C. tatarica sibirica. Cratægus sanguinea.
Euonymus atropurpurea, E. europæa, Fagus
silvatica. Liquidambar styraciflua. Parrotia persica.
Quercus coccinea, Q. palustris, Q. rubra, Q. tinctoria.
Rhus Cotinus, R. typhina. Ribes floridum.
Stephanandra Tanakæ. h) <sp>Løvfældende Træer
og Buske med iøjnefaldende farvet
Bark paa Grene og Kviste og derfor
af Farvevirkning i bladløs Tilstand</sp>.
Betula odorata, B. verrucosa. Cornus alba, C.
tatarica sibirica. Fraxinus excelsior aurea. Rubus
leucodermis. Salix acutifolia, S. alba vitellina, S. a.
britzensis. Tilia platyph. aurea, T. p. rubra.
Sarothamnus scoparius. i) <sp>Løvfældende Træer
og Buske med særlig store og smukke
Blade</sp>. Ailantus glandulosa. Acanthopanax
ricinifolia. Araiia chinensis. Aristolochia Sipho.
Catalpa speciosa. Cedrela sinensis. Gymnocladus
canadensis. Juglans Sieboldii, J. nigra, J. regia
laciniata. Magnolia tripetala. Paulownia imperialis.
Phellodendron amurense. Pterocarya caucasica. Rhus
typhina, R. glabra. Sambucus racemosa plumosa.
Spiræa Lindleyana. j) <sp>Træer og Buske,
hvis Blomster bidrager til at give
dem Værdi som Prydplanter og som,
i Modsætning til de fleste Træer og
Buske, blomstrer fra Midsommer og
senere</sp>. Æsculus parviflora. Buddleya
curviflora, B. variabilis med Var. Ceanothus
americanus med Var. Clethra alnifolia. Cytisus
nigricans. Hibiscus syriacus. Hydrangea paniculata o.
fl. H. Hypericum Androsæmum, H. calycinum o.
fl. H. Indigofera Dosua. Lespedeza racemosa.
Ligustrum ovalifolium, L. Stauntonii. Philadelphus
cordifolius. Eubus odoratus, R. nutkanus.
Sambucus canadensis, S. mexicana. Spiræa alba, S.
albiflora, S. ariæfolia, S. Billardii, S. Bumalda, S.
Douglasii, S. japonica, S. Lindleyana, S. sorbifolia.
Tamarix gallica. k) <sp>Træer og Buske med
iøjnefaldende smukke Frugter</sp>.
Berberis caroliniana declinata o. fl. B. Cotoneaster
acuminata Simonsii, C. a. prostrata, C. microphylla,
C. Pyracantha o. fl. C. Cratægus coccinea, C.
cordata o. fl. Cr. Elæagnus longipes. Euonymus
europæa med Var. Hippophaë rhamnoides. Ilex
Aquifolium. Prinos verticillata. Pyrus baccata med
Var., P. prunifolia med Var. Rosa canina, R.
rubiginosa, R. rugosa. Sambucus racemosa.
Sorbus Aucuparia, S. A. fructu luteo. Symphoricarpus
racemosus. Pernettya mucronata. Ptelea trifoliata.
Rhus Cotinus. l) <sp>Lidet skyggegivende
Træer (Lystræer, lysbehøvende
Træer), der fortrinsvis tillader
Underplantning</sp>. Larix europæa. Pinus
sylvestris. Betula odorata, B. verrucosa. Quercus
pedunculata. Gleditschia triacanthos. Fraxinus excelsior.
Juglans regia. Alnus glutinosa. m) <sp>Træer og
Buske, der taaler forholdsvis stærk
Skygge og egner sig til
Underplantning</sp> (Skyggetræer). Abies pectinata. Fagus
sylvatica. Carpinus Betulus. Acer campestre. Tilia
parvifolia. Corylus Avellana. Cratægus
oxyacantha. C. monogyna. Sambucus nigra, S. racemosa.
Euonymus europæa. Cornus sanguinea. C.
alternifolia. Rhamnus cathartica, R. Frangula.
Ligustrum vulgare. Lonicera Xylosteum. Salix Caprea.
Symphoricarpus racemosus. Viburnum Opulus o. fl.
V. Caragana arborescens. Colutea cruenta. Taxus
baccata. Hedera Helix. n) <sp>Slyngende og
klatrende Buske</sp>. Actinidia Kolomikta, A.
polygama. Akebia quinata. Ampelopsis
quinquefolia, A. Veitchii. Aristolochia Sipho. Celastrus
orbiculata, C. scandens. Clematis, de fleste Arter
og Varieteter. Hedera colchica, H. Helix med Var.
Jasminum officinale, J. nudiflorum. Lonicera, de
slyngende Arter. Menispermum canadense.
Periploca græca. Rosa, slyngende Arter og Varieteter.
Rubus bellidiflorus. Schisandra chinensis. Tecoma
radicans. Vitis æstivalis, V. amurensis, V.
Labrusca, V. vinifera. Wistaria chinensis.
A. B.
</chapter>

<chapter name="Udvaskning af Plantenæringsstoffer">
<b>Udvaskning af Plantenæringsstoffer.</b> Den Del af
de i Jordvandet opløselige Plantenæringsstoffer, som
ikke absorberes af Jordbestanddelene, følger
Jordvandet i dets Bevægelser, og vil derfor, naar
Vandtilførselen overstiger Jordens
Vandrumningsevne, udvaskes. Det Tab, der sker ved en saadan
Udvaskning, vil være betinget af Nedbørens
Mængde, Jordens Absorptionsevne og vandholdende Evne
samt dens Indhold af let opløselige
Plantenæringsstoffer. Da Sandjorder gennemgaaende er i
Besiddelse af en betydelig mindre Vandrumningsevne
end Lerjorder, vil Udvaskningstabet alene af den
Grund sædvanlig være størne i de førstnævnte
end i de sidstnævnte. Men hertil kommer, at en
vis Vandmængde, som Følge af den Maade, hvorpaa
Vandbevægelsen under naturlige Lejringsforhold
foregaar (se nærmere <sp>Struktur- og
Fugtighedsforhold</sp> i Jordbunden), udøver en langt
større udvaskende Virkning i Sandjorder end i
Lerjorder. Af meget væsentlig Betydning er desuden
Jordens Bevoksning. I Vækstperioden forbruger
Planterne saavel Vand som Plantenæringsstoffer,
og Tabet ved Udvaskning er derfor i denne Periode
kun forholdsvis ringe. I de Jorder, der bærer
Sommerafgrøder, er Udvaskningstabet i Almindelighed
størst i Efteraars- og Foraarsmaanederne. I
Græsmarkerne, der jo til Stadighed bærer en Vegetation,
vil Udvaskningen af Plantenæringsstoffer sædvanlig
kun naa et ret ringe Omfang. Det største Tab
foregaar i ubevoksede Jorder (Brakmarkerne).

Størrelsen af Udvaskningstabet kan bestemmes
ved Undersøgelser over Drænvandets Mængde og
kemiske Sammensætning. Saadanne Undersøgelser
har været udførte paa flere forskellige Steder, dels
under naturlige Forhold og dels under Forhold, hvor
Jorden har været indesluttet i større eller mindre
Beholdere, og hvor man har været i Stand til
nøjagtig at maale saavel den tilførte som den
bortflydte Vandmængde (saakaldte Lysimeterforsøg).

Udvaskningstabet er særlig stort for Kvælstoffets
Vedkommende, som Følge af at Salpetersyren ikke
absorberes af Jorden. I Jorder i god
Grødningskraft og <sp>bevoksede</sp> med enaarige Afgrøder vil
Kvælstoftabet kunne variere mellem 5 og 50 kg
pr. Aar og ha (og kan gennemsnitlig anslaas til
20-30 kg), og i Brakjord mellem 50 og 200 kg
pr. Aar og ha. At det er meget store
Kvælstofmængder, der i Aarenes Løb kan gaa tabt ved
Udvaskning i ubevokset Jord, fremgaar f. Eks. af
et paa Rothamsted (i England) udført
Lysimeterforsøg, ved hvilket Jorden havde henligget
ubevokset (og ugødet) i et Tidsrum af 35 Aar, men
udsat for Vejrligets Indflydelse. Drænvandet
opsamledes, og dets Kvælstofindhold bestemtes. Det
fremgaar af denne Undersøgelse, at c. 1/3 af
Jordens oprindelige Kvælstofindhold eller
gennemsnitlig c. 31 kg pr. Aar og ha er gaaet tabt, og, som
Drænvandsundersøgelserne viser, er den allerstørste
Part bortført med Drænvandet i Form af
salpetersure Salte.

<sp>Fosforsyren</sp>, som absorberes stærkt af saa
godt som alle dyrkede mineralske Jorder, udvaskes
kun i ganske ringe Mængde, og Tabet af dette
Plantenæringsstof vil i Almindelighed ikke
overstige c. 5 kg pr. Aar og ha.

<sp>Kali</sp>, der ikke, og navnlig da ikke i
Sandjorderne, absorberes saa stærkt som Fosforsyre, er
i noget højere Grad end denne udsat for
Udvaskning. I lermuldede Jorder i almindelig Drift vil
den med Jordvandet bortførte Kalimængde dog
sjældent overstige c. 10 kg pr. Aar og ha. For de
lette Sandjorders Vedkommende kan Tabet blive
4-5 Gange saa stort.

Af <sp>Kalk</sp> udvaskes der i de fleste Jorder meget
betydelige Mængder, som Følge af at dette Stof for
en stor Del forekommer i Forbindelser, der er
forholdsvis letopløselige i det kulsyreholdige Jordvand.
Kalkudvaskningen tiltager med Kulsyreproduktionen
i Jorden og vil derfor være forholdsvis stor i de
gode, gødningskraftige Jorder, i hvilke
Stofomsætningen foregaar særlig livligt. I kalkrige Jorder
vil den med Drænvandet bortflydte Mængde Kalk
(CaO) i Almindelighed variere mellem c. 300 og
600 kg pr. Aar og ha og kan for jævnt kalkholdige
Jorders Vedkommende anslaas til gennemsnitlig
c. 200 kg.
H. C.
</chapter>

<chapter name="U-former">
<b>U-former</b> se <sp>Frugttræformer</sp>.
</chapter>

<chapter name="Ufrugtbarhed">
<b>Ufrugtbarhed</b> hos Frugttræer kan søges i
forskellige Omstændigheder. De vigtigste er: For kraftig
Vækst, fremkaldt ved Tilførsel af for rigelig
kvælstofholdig Gødning og ved en for de paagældende
Træer uheldig Jordbehandling. Hos gamle Træer
kan Aarsagen være <sp>Mangel</sp> paa Næring, Midlet
her er altsaa at komme Træerne til Hjælp med
Gødning, event. samtidig at foretage Foryngelse af
Rod og Top. Andre Forhold, overfor hvilke man
endnu staar ret uvidende, kan ogsaa være
Grunden til Ufrugtbarhed. Se Frugthavens Beplantning
og Pasning, Frugttræernes Befrugtning under
Artiklen Befrugtning og for kunstige Formers Vedk.
Beskæring, Alm. Principper V.
J. J.
</chapter>

<chapter name="Ugler">
<b>Ugler,</b> nattflyn (s.) (Noctuidæ) er kluntet
byggede, middelstore Sommerfugle, som hovedsagelig
er i Bevægelse ved Nattetid eller i Skumringen.
Deres Faar er er i Reglen dunkle; Forvingerne er
ofte graa eller brune med mørkere eller lysere
uregelmæssige Tegninger; ofte findes indenfor
Yderkanten en tværgaaende kruset Linie og indenfor
denne nogle karakteristisk formede Tegninger: en
nyrelignende, en rund eller ringformig og en
tapagtig Plet. Bagvingerne er næsten altid ensfarvede
hvide-brungraa. Larverne er 16fodede, saa godt
som altid nøgne, ofte graa eller jordfarvede, brune
eller grønne. Jfr. <sp>Jordugle</sp>.
A. T.
</chapter>

<chapter name="Ukrudt">
<b>Ukrudt</b> (ogsaa skrevet Ukrud). Som U. betegnes
i Almindelighed de paa dyrket Jord forekommende,
vildtvoksende Planter, der ved deres Tilstedeværelse
nedsætter Værdien af Jordens Afgrøder; i videste
Forstand er alle mellem dyrkede Planter voksende
fremmede Vækster at betragte som U., hvoraf
følger, at adskillige som Regel ikke-vildtvoksende
Planter kan optræde som U., f. Eks. i Haver:
Graapoppel (Populus canescens) med sine hyppigt
talrige og generende Rodskud. Oxalis oornuculata,
Helianthus i Staudebede, Corydalis lutea paa Stenhøje,
Hundegræs (Dactylis) og Fløjlsgræs paa
Græsplæner; i Køkkenhaven: Peberrod og Jordskok og i
Frøafgrøder: Planter fremspiret efter spildt Frø af
en tidligere Afgrøde, f. Eks. gule Gulerødder paa
en Mark med røde G. til Frø, ja, de i Haver saa
almindeligt forekommende Grønkaal kan ogsaa
henregnes til U., endda et meget farligt, saasnart der
er Tale om at dyrke Frø af Kaal i deres Nærhed.
Mange Planter forvildede efter tidligere Tids
Dyrkning, optræder nu som U. i Haver, det er saaledes
Tilfældet med Vaarsalat (Valerianella olitoria) og
adskillige Lægeplanter.

Ukrudtets <sp>Skadelighed</sp> er mangesidig: det
tager samme Næring af Jorden som
Kulturplanterne, optager Pladsen for disse, berøver dem ofte
Lys og tillige Vand, flere Ukrudtsplanter hjemsøges
af samme Svampe og Skadedyr som de dyrkede
Planter og bliver derved en Smittekilde for disse;
det gælder saaledes Agerkaal, Hyrdetaske med flere
Korsblomstrede, paa hvilke den farlige
Kaalbroksvamp lever og formerer sig, Følfod huser en
Rustsvamp, der ogsaa angriber Rapgræs; Aadselbiller,
Bedefluen, Chrysanthemumfluen og Skjoldbiller m.
fl. Skadedyr lever delvis paa Ukrudtsplanter. Flere
Arter af U. er giftige, saaledes Hundepersille
(Æthusa) og Skarntyde (Conium) — se Art.
Giftplanter. U.s Tilstedeværelse betyder en besværligere
Pasning og Indhøstning af Afgrøderne. Slyngende
U. som Snerle, Snerle-Pileurt m. fl. sammenfiltrer
og nedtynger Kulturplanterne. Endelig mispryder
U. i høj Grad og ikke mindst i Haver, hvor det
mellem Blomster og paa intensiv dyrket Jord straks
falder i Øjnene som grimt og overflødigt. Den
Skade U. aarligt forvolder er meget stor, for
Landbrugets Vedkommende nævnes Tal fra 50-150 Kr.
pr. ha; i Havebruget er Skaden næppe ringere.
Spørgsmaalet er hidtil kun i ringe Grad
forsøgsmæssigt belyst. Her kan anføres, at man ved en
Demonstrationsdyrkning i Holstebro i 1918 fik
følgende Talstørrelse for Udbyttet af Kartoffelknolde,
angivet i Tdr. pr. ha: velrensede 276, for sent
rensede 96 og kun radrenset og hyppet 48. Lige saa
talende er hosstaaende Tabels Forholdstal for
Vægtudbytte, stammende fra en i 1920 af Thisted Kreds
af Alm. dansk Gartnerforening foranstaltet
Demonstrationsdyrkning. Før Udplantningen af Planterne
er Jorden holdt ren og i øvrigt behandlet ens.

Ikke alene er Afgrødens Kvantitet formindsket,
men i høj Grad ogsaa dens Kvalitet, af Sellerierne
f. Eks. var de to første Hold aldeles ubrugelige.

U. <sp>formerer</sp> sig som Regel meget stærkt.
Det kan ske paa forskellig Maade. Man taler om
»Frøukrudt« og »Rodukrudt«. Planterne hørende
til den første Gruppe er mest <sp>en- og toaarige</sp>,
der dør bort efter Frømodningen, men ogsaa mange
<sp>fleraarige</sp> Ukrudtsplanter formerer sig ved
Frø, f. Eks. Mælkebøtte og Tusindfryd. Rodu.
bærer ofte Frø, det er saaledes Tilfældet med
Følfod, Rødknæ og Tidsel, men tillige kan disse
Planter formere sig ved Rodskud eller over- og
underjordiske Udløbere. Planter som Kvikgræs
og Peberrod er næsten udelukkende henvist til den
vegetative Formeringsmaade. Ved
Statsfrøkontrollen i København er der gennem en Aarrække
udført Undersøgelser over Ukrudtsfrøets Forekomst
og Levedygtighed. Af en derom i »Tidsskrift for
Planteavl« 17. Bind. afgiven Beretning anføres
her nogle Enkeltheder. Ved Spiringsundersøgelser
viste det sig, at Ukrudtsfrøet gennemgaaende er
godt spiredygtigt; en Del Arters Frø spirer straks
efter Modningen, andre Arter kun delvis og atter
andre først efter Overvintring. Ukrudtsfrø bevarer
Spireevnen særdeles godt; efter Opbevaring i tør
Tilstand i 10 Aar spirede Ager-Sennep med 87
pCt. og Kruset Skræppe med 37 pCt. Bekendt er
det, at Ukrudtsfrø liggende i Jorden kan bevare
Spireevnen i mange Aar for saa at spire, naar
det bliver bragt længere op i Jorden (om »haarde
Korn« se Art. Modning). Ukrudtsplanterne kan
give en overmaade stor Mængde Frø, en
fritstaaende Vild Gulerod gav f. Eks. 110,000 Frø, en
Lancetbladet Vejbred 15,000 Frø og en Lugtløs
Kamille (Matricaria) gav 310,000 modne Frø, der
spirede med 97 pCt. i 6 Dage. Ved Undersøgelse
af Antal Ukrudtsfrø i Pløjeland kom man til
det Resultat, at der paa 0,55 ha i et Jordlag af
15 cm's Dybde fandtes henholdsvis c. 1070, 645,
490 og 780 Millioner Frø i 4 undersøgte
Jordtyper. I Fodersæd findes ofte meget Ukrudtsfrø, og
at det ikke altsammen ødelægges ved Formalingen,
viser Undersøgelserne, idet 56 pCt. gik uskadt
gennem Kværnen. Heller ikke ved at passere
Dyrenes Fordøjelseskanal ødelægges alt
Ukrudtsfrø. Forsøg viste, at der i Gødning fra en Ko
fandtes følgende Spireevne: Sort Natskygge 52
pCt., Fuglegræs-Fladstjerne 49 pCt., Alm.
Brandbæger 5 pCt., Hyrdetaske 24 pCt., Brændenælde
11 pCt., Svine-Melde 8 pCt. og Vej-Pileurt 35 pCt.
Adskilligt Ukrudtsfrø taaler hyppigt uden at tabe
Spireevnen Henliggen i Mødding i lang Tid.

Ukrudtets <sp>Spredning</sp> foregaar ofte livligt
og ad mange Veje, saa den paa Stedet
hjemmehørende Ukrudtsbestand ikke alene breder sig,
men ogsaa let kan suppleres med nye Arter, hvis
Frø kan være hidført med Vinden — det gælder
særlig Arter med Frø og Frugter udstyrede med
Flyveredskaber, men ogsaa ved Sandflugt kan U.
spredes, ligesom Fugle kan virke i samme
Retning. Andre Ukrudtsplanter har Frø og Frugter,
der hæfter sig fast ved Mennesker og Dyr, atter
andre spredes gennem Gødningen som ovenfor
omtalt; Kompost virker ikke mindre i samme
Retning. En Del Ukrudtsplanter indvandrer fra
Naboejendomme, udyrkede Pladser o. s. v., andre
bliver ført fra Land til Land sammen med
Kulturfrø og -Planter. Saadanne indslæbte Arter kan
brede sig og blive besværligt U.; i andre Tilfælde
gaar de snart til Grunde. Ved Bearbejdningen af
Jorden bliver U. slæbt omkring, ligesom iturevne
Planter mange Gange vil kunne danne nye
Planter — af Følfod kan selv meget smaa Dele af de
underjordiske Skud danne nye Individer; af
Fuglegræs-Fladstjerne kan i fugtigt Vejr afrevne
Stængler slaa Rod.

Paa en given Jordbund eller Lokalitet træffes
som Regel en ganske bestemt Ukrudtsflora.
Forekomst i større Antal af Rødknæ, Knavel, Kiddike,
Blaa Stedmoderblomst og Vild Spergel er saaledes
et Tegn paa, at vedkommende Jord er
kalktrængende (se Art. Kalktrang), medens
Tilstedeværelsen af Følfod er et Tegn paa det modsatte. Efter
J. E. Lange »Vilde Planter« anføres her
Eksempler paa karakteristiske Ukrudtsplanter i Havens
forskellige Dele. I skyggefulde Lunde vil man om
Foraaret træffe Vorterod (Ficaria), Guldstjerne
(Gagea) og Anemone, der alle kan være
Prydplanter, men ogsaa let kan blive at betragte som
U. I Buskads, og Læbælter træffes Skvalderkaal,
Kvikgræs, Hedenælden (Urtica dioica) og
Døvnælden. Paa fugtig Muldjord kan Gærdesnerle
(Convolvulus sepium) og Hestehov (Petasites) blive
besværlige. I fleraarige Kulturer optræder meget
almindeligt en Række af besværlige
Ukrudtsplanter, f. Eks. Vandgrenet Ranunkel, Kvikgræs,
Hvene eller »Fioringræs« (Agrostis). I

<table>
<td><td c>Ikke renset efter<br>Udplantningen<td c>Luget umiddelbart<br>før U. vilde kaste Frø<td c>Holdt ren med<br>Haandhakke<td c>Holdt ren og løsnet 3<br>Gange med Hestehakke
<td>Porre<td c>30<td c>46<td c>73<td c>100
<td>Knoldselleri<td c>25<td c>30<td c>75<td c>100
</table>
Blomsterbede og Indfatninger er Ensidig Klokke,
»Havepest« temmelig almindelig og meget vanskelig at
udrydde. I Græsplæner træffes paa tørre Steder
Haarrig Høgeurt (Hieracium Pilosella) og Røllike
(Achillea Millefolium); paa skyggefulde Steder
ødelægges Græsvæksten ofte af Mos og i øvrigt er
Græsplænen som Regel Vokseplads for adskillige
fleraarige Ukrudtsplanter, hvoraf her nævnes Borst
(Leontodon), Mælkebøtte og Tusindfryd. Paa
dyrket Jord i Haver kan om Foraaret træffes meget
talrigt Tvetand, Vedbendbladet Ærenpris,
Fuglegræs-Fladstjerne, Alm. Brandbæger (»Stolt
Henrik«), Hyrdetaske, Vild Stedmoderblomst og
Enaarig Rapgræs. Alle disse Planter kan bære Frø
i milde Vintre og ofte naa at faa det modnet, inden
der bliver Tid og Lejlighed til nogen
Bekæmpelse. Paa Havegange og Gaardspladser og m. a.
Steder er Enaarig Rapgræs meget almindeligt og
besværligt, det samme gælder Vej-Pileurt og til
Dels Stor Vejbred (»Kæmper«). I Gødningsbænke
er den lille Brændenælde, Vortemælk og andre
Slægter ofte meget generende. Om Efteraaret træffes
i Haverne Sort Natskygge, Gaasefod og Melde.
Om de forskellige Ukrudtsplanters Hyppighed i
Haver giver hosstaaende Tabel nogen Oplysning;
den er udarbejdet til nærværende Værks 1ste
Udgave af J. J. Hansen, Faaborg, paa Grundlag af
25 besvarede Spørgeskemaer, udsendt til Haver
og Planteskoler i alle Danmarks Egne.

Ukrudtsbestanden kan ofte give Vink med
Hensyn til Jordens Godhed og Beskaffenhed. Paa
middelgode, lermuldede Jorder findes den mest
artrige og kraftigste Ukrudtsvækst, almindelig er
Ager-Sennep, Ager-Tidsel, Ager-Snerle, Hvid
Okseøje, Mælkebøtte, Valmue, Vejbred m. fl.; paa kold
Jord endvidere Følfod og Brunelle; paa tørre,
sandede Jorder træffes de foran som Karakterplanter
for kalktrængende Jord nævnte, Gæslingeblomst
(Draba) m. fl.; paa kold, sandet Jord træffes f.
Eks. Padderokke, Spergel og Smalbladet Galtetand;
paa opdyrket Mose- og Kærjord er navnlig
Pileurter talrige. — En Del af det i Marken
almindelige U. kan ikke holde sig i Haverne, det gælder
saaledes om Agerkaal, Krumhals m. fl., vel fordi

<table>
<td c><sp>Enaarigt U.</sp><td c>Alm.<td c>Sjældnere<td c>Sjælden
<td>Rapgræs, enaarig (Poa annua)<td r>23<td r>2<td r>0
<td>Fuglegræs- Fladstjerne (Stellaria media)<td r>21<td r>3<td r>1
<td>Brandbæger, alm. (Senecio vulgaris)<td r>19<td r>3<td r>1
<td>Svinemælk, alm. (Sonchus oleraceus)<td r>18<td r>1<td r>1l
<td>Hyrdetaske (Capsella)<td r>17<td r>3<td r>3
<td>Ærenpris, Mark- (Veronica arvensis)<td r>16<td r>7<td r>2
<td>Melde Svine- (Atriplex calotheca)<td r>13<td r>6<td r>2
<td>Brændenælde (Urtica urens)<td r>12<td r>6<td r>3
<td>Agersennep (Sinapis arvensis)<td r>11<td r>3<td r>5
<td>Spergel, alm. (Spergula arvensis)<td r>10<td r>6<td r>4
<td>Agerkaal (Brassica campestris)<td r>9<td r>6<td r>5
<td>Pileurt, Vej- (Polygonum aviculare)<td r>9<td r>4<td r>2
<td>Storkenæb, liden (Geranium pusillum)<td r>8<td r>9<td r>3
<td>Vortemælk, gaffelgrenet (Euphorbia<br>Peplus)<td r>7<td r>8<td r>3
<td>Tvetand, rød (Lamium purpureum)<td r>7<td r>9<td r>1
<td>Haremad (Lampsana communis)<td r>7<td r>3<td r>5
<td>Pengeurt (Thlaspi arvense)<td r>6<td r>6<td r>1
<td>Vortemælk, skærmgrenet (Euphorbia<br>Helioscopia)<td r>5<td r>10<td r>4
<td>Natskygge, sort (Solanum nigrum)<td r>5<td r>7<td r>4
<td>Arve, rød (Anagallis arvensis)<td r>5<td r>6<td r>7
<td>Gaasefod (Chenopodium)<td r>5<td r>1<td r>7
<td>Jordrøg (Fumaria)<td r>4<td r>10<td r>3
<td>Kiddike (Raphanus)<td r>4<td r>7<td r>2
<td>Gaasemad, alm. (Arabis Thaliana)<td r>4<td r>2<td r>3
<td>Pileurt, Snerle- (Polygonum<br>Convolvulus)<td r>3<td r>10<td r>3
<td>Pileurt, blegbladet (Polygonum<br>lapathifolium)<td r>3<td r>8<td r>3
<td>Tranehals (Erodium)<td r>3<td r>1<td r>4
<td>Tvetand, fliget (Lamium dissectum)<td r>2<td r>4<td r>4
<td>Galtetand, Ager (Stachys arvensis)<td r>2<td r>3<td r>2
<td>Hanekro, alm. (Galeopsis Tetrahit)<td r>1<td r>5<td r>5
<td>Musehale, liden (Myosurus minimus)<td r>1<td r>3<td r>3
<td>Vejsennep (Sisymbrium)<td r>1<td r>2<td r>2
</table>

<table>
<td c><sp>Fleraarigt U.</sp><td c>Alm.<td c>Sjældnere<td c>Sjælden
<td>Mælkebøtte (Taraxacum)<td r>21<td r>1<td r>1
<td>Kvikgræs (Triticum repens)<td r>21<td r>2<td r>0
<td>Ranunkel, vandgrenet (Ranunculus<br>repens)<td r>18<td r>7<td r>0
<td>Tusindfryd (Bellis)<td r>16<td r>5<td r>1
<td>Snerle, Ager- (Convolvulus arvensis)<td r>15<td r>5<td r>4
<td>Vejbred, lancetbladet (Plantage<br>lanceolata)<td r>15<td r>8<td r>0
<td>Hønsetarm, alm. (Cerastium vulgatum)<td r>15<td r>5<td r>1
<td>Agertidsel (Carduus arvensis)<td r>15<td r>4<td r>1
<td>Svinemælk, Ager- (Sonchus arvensis)<td r>14<td r>4<td r>1
<td>Skvalderkaal (Ægopodium)<td r>12<td r>4<td r>4
<td>Vejbred, stor (Plantage major)<td r>11<td r>10<td r>1
<td>Stedmoderblomst, vild (Viola tricolor)<td r>11<td r>6<td r>2
<td>Følfod (Tussilago)<td r>10<td r>8<td r>4
<td>Klokke, ensidig (Campanula<br>rapunculoides)<td r>10<td r>5<td r>5
<td>Rapgræs, Eng- (Poa pratensis)<td r>9<td r>3<td r>4
<td>Padderokke, Ager- (Equisetum arvense)<td r>8<td r>11<td r>3
<td>Mynte, Ager (Mentha arvensis)<td r>6<td r>5<td r>2
<td>Rødknæ (Rumex Acetocella)<td r>5<td r>7<td r>3
<td>Katost, rundbladet (Malva vulgaris)<td r>5<td r>5<td r>8
<td>Pragtstjerne, Aften- (Lychnis<br>vespertina)<td r>5<td r>6<td r>2
<td>Gulerod, vild (Daucus Carota)<td r>4<td r>9<td r>5
<td>Døvnælde, hvid (Lamium album)<td r>4<td r>6<td r>4
<td>Fløjlsgræs (Holcus)<td r>3<td r>8<td r>5
<td>Pileurt, Vand- (Polygonum amphibium)<td r>3<td r>4<td r>3
<td>Bynke, Mark- (Artemisia campestris)<td r>2<td r>13<td r>4
<td>Evighedsblomst, rank (Gnaphalium<br>silvaticum)<td r>2<td r>1<td r>7
</table>
de er saa iøjnefaldende og har en lang
Udviklingstid.

Ukrudtets <sp>Bekæmpelse</sp> er et meget vigtigt
Led i Kulturplanternes Pleje, hvorfor den maa
foretages saa intensivt som muligt og med alle
til Raadighed værende Midler. At udrydde U. vil
i al Almindelighed være umuligt; selv i de
igennem mange Aar renholdte Bedrifter maa der
stadig kæmpes mod U., som ad de foran nævnte
mange Veje bestandig paa ny indfinder sig, og
desuden vil der paa enhver Jord bestandig
gennem en lang Aarrække kunne spire nye Hold af
U. frem fra den Beholdning af Ukrudtsfrø, der
findes i Jorden. Kan end U. ikke helt udryddes,
saa kan og bør det holdes saaledes i Ave, at den
Skade, det gør de dyrkede Afgrøder, bliver meget
lille eller helst helt udebliver; dette gælder ikke
mindst i Havebruget med dets intensive Kultur
og store Driftsomkostninger. Bekæmpelsen af U.
er ikke alene Enkeltmands Sag, men tillige en
Samfundssag, idet Kampen kun kan føres
tilstrækkeligt virkningsfuldt, naar den føres over
hele Linien; en enkelt Forsømmelighed kan faa
farlige Følger for Naboejendommene. Daarligt
passede Bedrifter, Hegn, Skelkanter, offentlige Arealer
som Veje, langs Jernbaner o. s. v. samt ikke
mindst de omkring Byerne beliggende
Lossepladser, udyrkede Byggegrunde og lignende Arealer er
ofte meget farlige Arnesteder, hvorfra U. breder
sig. Især de sidstnævnte Lokaliteter, der ofte
ligger Side om Side med de mest intensivt
kultiverede Gartnerijorder, er til særdeles stor Gene —
for ikke at tale om det uæstetiske ved dem. Der
har da ogsaa gentagne Gange været rettet
Henvendelser til Lovgivningsmagten om ved Lov at
faa paabudt saadanne Arealers Renholdelse,
ligesom man i det hele taget har ønsket det
Offentliges Bistand i Kampen mod U. Endnu har disse
Bestræbelser kun i ringe Grad baaret Frugt. Der
eksisterer i Danmark gamle Forordninger,
hvorefter Græsvæksten paa ikke dyrkede Arealer, langs
Landeveje og Jernbaner skal afhugges to Gange i
Sommerens Løb. I øvrigt har man ment, at U.s
Bekæmpelse bedst kunde fremmes ad
Frivillighedens Vej, og der bliver da ogsaa fra mange
Sider udfoldet et betydeligt Arbejde med dette for
Øje: ved Afholdelse af Foredrag, ved
Forsøgsvirksomhed og Demonstrationer, ved Udstillinger, hvor
de Besøgende kan lære Ukrudtsplanterne at kende
og faa deres Skadelighed belyst ved Tal og
grafiske Fremstillinger. I Landbrugskredse er
Præmiering af velholdte Jordbrug ret almindelig og
udstrakt til ogsaa at omfatte Haver; noget saadant
vides ikke at være forsøgt indenfor Gartneriet. Som
et Led i den almindelige Bekæmpelse af U. er der
i 1918 under Statens Forsøgsvirksomhed i
Plantekultur oprettet en Afdeling for Ukrudtsforsøg.
Arbejdet her er delt i følgende tre Grupper: 1.
Iagttagelser over U.s Forekomst og Optræden under
forskellige Jordbunds- og Brugsforhold. 2.
Planmæssige Undersøgelser, særlig vedrørende
Spiringsforhold, Formeringsmaader, Frøspredning,
Livsvarighed, Overvintring o. s. v. under forskellige;
ydre Krav. 3. Egentlige Forsøg, særlig med
Henblik paa U.s Bekæmpelse. Selv om disse
Foranstaltninger nærmest tager Sigte paa
Landbrugsforhold, vil deres Resultater dog sikkert ogsaa
kunne komme Havebrug og Gartneri til Gode. —
Alle de foran nævnte Bestræbelser kan vel
karakteriseres som værende af <sp>forebyggende</sp> Art.
Ogsaa indenfor den enkelte Bedrift kan der træffes
forebyggende Foranstaltninger mod U.s Udbredelse.
Man maa saaledes undgaa selv at saa Ukrudtsfrø
ud. At dette skulde ske sammen med det i
Havebruget anvendte Frø af Kulturplanterne, er der
kun ringe Fare for, hvorimod der maa udvises
stor Forsigtighed ved Anvendelse af Gødning, da
denne ofte er fyldt med spiredygtigt Ukrudtsfrø,
og navnlig maa der passes paa ved Brugen af
Kompost, idet denne meget ofte indeholder uhyre
Mængder af Ukrudtsfrø. U. bekæmpes ogsaa
virksomt indirekte ved at skaffe de bedst mulige
Betingelser for Kulturplanternes Vækst og Trivsel,
f. Eks, ved at sørge for en god Afvanding af
Jordbunden, Tilførsel af Kalk og rigelig Gødning.
En passende Vekseldrift er ligeledes en meget
nyttig Foranstaltning, da de forskellige Kulturer
er ulige vanskelige at renholde og derfor
efterlader Jorden i en mere eller mindre uren Tilstand;
Ærter og Jordbær er Eksempler paa Kulturer, der
helst skal have ren Jord, da de er vanskelige at
holde rene, og som maa efterfølges af Kulturer,
der lettere kan renholdes. Ogsaa mange
Frøafgrøder er vanskelige at holde rene, medens paa
den anden Side Afgrøder af Kaal og mange
Planteskoleartikler m. fl. ofte efterlader en forholdsvis
ren Jord. At anvende en stærk ukrudtsfyldt
Jord til Nyanlæg af Haver og til finere Kulturer,
maa som Regel fraraades. En saadan Jord bør
først renses ved Dyrkning med kraftig voksende,
helst skyggegivende Planter, der gødes stærkt og
passes omhyggeligt ved Radrensning og
Tværhakning. At skride til Helbrakning af saadanne
Jordstykker er ikke nødvendigt og vil næppe
i mange Tilfælde være fordelagtigt. En
<sp>omhyggelig Jordbearbejdning</sp> er et
meget vigtigt Middel i den direkte Kamp mod
U. Er Jorden meget uren, kan der under smaa
Forhold blive Tale om ved en Slags Reolgravning
at bringe det øverste ukrudtsfyldte Lag ned
under Overgrunden (gamle Græsplæner,
Jordbærstykker o. s. v.), ligesom der kan anvendes Gravning
med Greb med Afrystning og Opsamling af U.,
men i Almindelighed vil saadanne
Fremgangsmaader være ganske uoverkommelige og tillige
unødvendige, naar der ved Jordens Bearbejdning
Foraar og Efteraar gøres flittig Brug af Nutidens
gode Jordbearbejdningsredskaber. Ved
hensigtsmæssig Behandling af Jorden om Foraaret kan
Ukrudtsfrøet ofte bringes til at spire, saa de unge
Ukrudtsplanter kan blive ødelagt ved ny
Bearbejdning (med Ukrudtsharve, Rive, Kultivator,
Plov eller Graveredskaber), inden Udsæd eller
Udplantning skal foretages. Ukrudtsfrø spirer ved
ret lav Temperatur, ligesom de smaa Planter
trives forholdsvis bedre end Kulturplanterne under
ugunstige Forhold, Omstændigheder der bl. a.
bevirker, at man ofte maa foretrække Udplantning
fremfor direkte Udsæd paa Blivestedet. Ved
Bearbejdning af Jorden om Efteraaret efter
Afgrødernes Bortfjernelse kan en Del Ukrudtsfrø
ligeledes bringes til at spire, og de unge Planter
ødelægges saa ved ny Bearbejdning eller af
Vinterkulden. <sp>Afgrødens Renholdelse</sp> er et af
de vigtigste, men tillige et af de besværligste og
kostbareste Midler i Kampen mod U. For at
opnaa et tilfredsstillende Resultat er det nødvendigt
med en god Driftsordning og rigelig Afstand
mellem Kulturplanterne. Den før saa almindelige
Bedkultur, der nu er afløst af en større og
ensartet Rækkeafstand, var til stor Hindring for en
rationel Pleje og Renholdelse af Jorden. Ofte vil
man med Fordel kunne anvende stor
Rækkeafstand, selv større end der egentlig er nødvendigt
for Kulturplanternes Skyld, da en Renholdelse,
der kan foregaa ved Hjælp af Heste- eller
Motorkraft, er ulige billigere end den, der skal
udføres ved Haandkraft. Under mindre Forhold vil
de kendte Hjulhakker til Haandkraft og lign. med
Fordel kunne anvendes (se Haveredskaber).
Lugning kan i adskillige Tilfælde ikke undværes
indenfor Havebruget, men denne meget kostbare og
lidet rationelle Form for Bekæmpelse af U. bør
kun finde Sted, hvor den absolut ikke kan
undgaas, hvilket vil sige i meget faa Tilfælde, naar
Planterne dyrkes med fornøden Afstand og U.
ødelægges, medens det endnu er ganske lille. Den
<sp>rettidige Renholdelse</sp> er et Hovedpunkt
ved al Bekæmpelse af U., men der lades i den
Retning ofte særdeles meget tilbage at ønske, idet
man venter med at rense Jorden til U. blomstrer
eller endog er lige ved at kaste Frø — i enkelte
Tilfælde endnu længere. At lade U. blive stort
for derefter at bortluge det, samle det sammen i
Bunker for senere at bringe det paa
Kompostbunker, er omtrent den daarligst mulige Økonomi.
Ved hyppig Radrensning og Tværhakning vil
Lugning næsten overflødiggøres og U. vil aldrig faa
Tid til at blive saa stort, saa det kan naa at
formere sig eller at skade Kulturplanterne i
nævneværdig Grad. Skuffejærnet bør til Rensning af
dyrket Jord alle Vegne afløses af Hakken eller
Kultivatorer; ogsaa paa Havegange og lign. Steder
vil Skuffejærnet ofte med Fordel kunne afløses
af Hakken eller Redskaber trukne ved Hestekraft.
I Tilfælde, hvor det enten ikke kan betale sig at
holde rent eller er mindre nødvendigt for
Kulturplanternes Trivsel (f. Eks. i gamle Frugthaver),
maa det anbefales, fremfor at lade U. vokse
uhindret, at saa Arealet til med Græs, der saa holdes
slaaet. I andre Tilfælde, hvor man maaske ikke
kan eller vil foretage en Rensning af Jorden (f.
Eks. i afbaarne Jordbærstykker) bør man ved
Afhugning med Le forhindre at U. bærer Frø. I
fugtige Vejrperioder er Jordens Renholdelse særlig
besværlig og kan da undertiden afløses af en
Jordhypning til Dækning af U.

I Landbruget anvendes nu almindeligt i
Kampen mod U. <sp>Sprøjtning</sp> med en 20 pCt.holdig
Opløsning af Jærnvitriol (svovlsur Jærnforilte), der
har vist sig at virke stærkt svækkende eller
dræbende paa en Række Ukrudtsplanter; det samme
Forhold gør sig i øvrigt gældende overfor
Kulturplanterne, hvorfor det er af Vigtighed at vide
Besked dermed. Følgende Ukrudtsplanter
bekæmpes virksomt ved Sprøjtning med Jærnvitriol:
Agerkaal, Ager-Sennep, Kiddike, Fuglegræs-Fladstjerne,
Gaaseurt, Kamille, Pileurt, Spergel, Valmue,
Ranunkel, Pengeurt, Mælkebøtte, Snerre (Galium) m.
fl. I mindre Grad svækkes Vild Gulerod,
Hyrdetaske, Knavel, Vild Kørvel (Anthriscus),
Svinemælk, Storkenæb, Røllike, Ager-Tidsel, Følfod og
Rødknæ, medens følgende kun tager ringe Skade:
Kvikgræs, Hejre, Bynke, Skræppe, Padderokke,
Gaasefod og Jordrøg. Af Landbrugets
Kulturplanter taaler følgende ikke Sprøjtning: Turnips,
Kaalroe, Boghvede, Spergel, Sennep, Lupin og
Kartoffel. Ærter og Runkelroer taaler det noget bedre,
medens Kornarterne og de dyrkede Græsser saa
godt som ingen Skade lider. Oversprøjtningen
maa finde Sted, medens Planterne endnu er smaa.
Der anvendes en Vædskemængde af c. 500 kg pr.
ha, og sædvanligt særlige »Vitriolsprøjter«;
almindelige Tornystersprøjter kan selvfølgelig ogsaa
anvendes. Det er vel ret tvivlsomt, om en
lignende Fremgangsmaade kan anvendes i større
Udstrækning indenfor det egentlige Havebrug og
Gartneri, da sandsynligvis kun faa af de der
forekommende Kulturplanter vil kunne taale den
Vædskekoncentration, der er nødvendig for at
komme U. til Livs. Da det kun er de af Vædsken
berørte Dele af Planterne, der ødelægges, vil
fleraarige Ukrudtsplanter snart igen skyde fra Roden.
Forsøg paa at bekæmpe Mælkebøtte i Græsplæner
ved Sprøjtning med Jærnvitriol har ikke givet det
ønskede Resultat, da Planterne vokser frem paa ny
fra de underjordiske Dele.
A. P.
</chapter>

<chapter name="Uldblomst">
<b>Uldblomst</b> se <sp>Menyanthes</sp>.
</chapter>

<chapter name="Uldlus">
<b>Uldlus</b> se <sp>Kaffelus</sp>.
</chapter>

<chapter name="Ulex">
<b>Ulex</b> (Papilionaceæ). <sp>U. europæus</sp> L.,
Tornblad, Mellemeuropa, ogsaa vild hos os. En paa
passende Jordbund haardfør, mellemhøj, bred og
meget tæt Busk. Dens grønne Grene og Skud,
saavel som dens naaleformede Blade ender alle i
stærkt stikkende Torne. Dens Blomster, der
fremkommer om Efteraaret, stundom enkeltvis tillige
om Foraaret, er gule Ærteblomster.
A. B.

<sp>Anvendelse</sp> og <sp>Kultur:</sp> U. er mere
interessant end iøjnefaldende og køn, og bør derfor
gives Plads for umiddelbar Iagttagelse. Den kan
anvendes som Forgrundsplante saavel blandt
Løvtræer som blandt Naaletræer og er bedst ved Foden
af en solrig, lun, tør og mager Skrænt, hvor den
nemlig ikke saa almindelig fryser ned, som naar
den staar i god Jord eller uden saadan Beskyttelse.
Formering sker ved Frø, som enten saas om
Foraaret paa Blivestedet, eller Planterne prikles der
som enaarige, da de som større vanskelig taaler
Omplantning. Første Vinter maa Planterne dækkes
godt med Ris og Løv.
J. B.
</chapter>

<chapter name="Ulmus">
<b>Ulmus</b> (Ulmaceæ), Elm, haardføre Træer.
Elmearterne ligner hverandre meget, og da nogle af
dem varierer betydeligt, er det ofte vanskeligt
med Sikkerhed at kunne bestemme, til hvilken
Art en Elm hører, og gaar man over til de
egentlige Varieteter eller Haveformer, bliver dette ofte
endnu vanskeligere. Variationen er som sagt ret
betydelig og giver sig til Kende ikke alene i
Bladdragt og i Gren- og Kvistbygning, men ogsaa i
Kronform og i hele Træets Vækst og Størrelse.
<sp>U. americana</sp> L., Nordamerika, et højt eller
mellemhøjt Træ. <sp>U. campestris</sp> L.,
Smaabladet Elm, Europa, Sibirien, Nordafrika, ogsaa
almindelig plantet hos os. Et højt, undertiden
mægtigt Træ med høj og bred Kronbygning. Dets
almindelige danske Navn, smaabladet Elm, har
det faaet som Modsætning til den anden
almindeligt plantede og danske Art, U. montana, der
kaldes storbladet Elm, men noget absolut og altid
gældende Kendetegn er Bladenes Størrelse langtfra,
selv mellem disse to Arter. I sine typiske
Former skelnes den ved ydre Betragtning bedst fra
U. montana, foruden ved Bladenes Størrelse og
ved at disse er glatte og glinsende paa Oversiden,
medens de hos U. montana er meget ru, endvidere
ved sin oftest tættere Kronbygning, sine oftest
af Korkbedækning mere ujævne Grene, sin
tættere og finere Kvistbesætning og sine spinklere
Aarsskud med mindre Knopper. Af de talrige
dyrkede Varieteter, som i Almindelighed henføres
under denne, fremhæves: <sp>U. c. Berardii</sp>, et
lille Træ med tynde og fine Grene og Kviste og
ganske smaa, kun et Par cm lange, dybt og groft
takkede Blade. <sp>U. c. fol.
argenteo-variegatis</sp> har hvidbroget-marmorerede Blade. <sp>U. c.
monumentalis</sp>, en lav, nærmest buskagtig,
opretvoksende Form med tæt sammentrængte,
mørkegrønne Blade. <sp>U. c. myrtifolia
purpurea</sp>, en lav Buskform med ganske smaa, i
Udspringet mørkt purpur-brunlige Blade. <sp>U. c.
purpurea</sp>, en temmelig højtvoksende Form
med i Udspringet purpur-brunlige, forholdsvis smaa
Blade. <sp>U. c. pyramidalis</sp>, en letbygget,
pyramidal Form med noget lange og smalle
lysegrønne Blade. <sp>U. c. umbraculifera</sp>, en
ejendommelig kugleformet Dværgform. <sp>U. c.
viminalis</sp> (U. antarctica hort.), et mindre,
velformet, fintbygget Træ med slanke, fine, noget
overhængende Aarsskud og smaa, langstrakt
elliptiske dybt og skarpt savtakkede Blade. <sp>U. c.
Wheatleyi</sp>, en smuk Form med tæt, bred
pyramideformet Krone og rundagtig ovale Blade. <sp>U.
fulva</sp> Michx., Nordamerika; et mellemhøjt eller
højt Træ med store, ru Blade. <sp>U. montana</sp>
With. (U. scabra Mill.). Storbladet Elm. Nord- og
Mellemeuropa, Asien, ogsaa vildtvoksende hos os.
Et højt, undertiden mægtigt Træ med høj og bred
Kronbygning, hvoraf særlig kraftigt og
storvoksende Former med meget store, groft
dobbeltsavtakkede, meget ru Blade kendes under Navne som
U. m. gigantea, U. m. hollandica, U. m.
macrophylla, U. m. major, U. m. Pitteursii, U. m.
superba, samt <sp>U. m. vegeta</sp>, Huntingdon Elm,
en storbladet Form, der udmærker sig ved sin
overordentlig kraftige og hurtige Vækst. Af
Storbladet Elms Varieteter fremhæves endvidere: <sp>U. m.
crispa</sp>, en svagtvoksende Form med meget
ejendommeligt afvigende Blade af aflang Form,
paa Undersiden med meget stærkt fremtrædende
ophøjede Nerver, i Randen dybt og uregelmæssigt
indskaarne samt krusede. <sp>U. m. Dampieri</sp>,
en velkendt, kraftigvoksende, temmelig bred,
udpræget Pyramideform med tætsiddende,
mørkegrønne Blade, der paa en ejendommelig Maade
sidder trykkede tæt ind til Aarsskuddene. <sp>U. m.
Dampieri Wredei</sp>, en meget smuk
Pyramideform med stærkt gulfarvede Blade. <sp>U. m.
fastigiata</sp> (U. exoniensis), en smuk,
kraftigvoksende, slank Pyramideform med ejendommelig
tætsiddende, mod Aarsskuddene tiltrykte og
opadvendte, brede, mørkegrønne Blade. <sp>U. m.
pendula</sp>, en smuk, hængende Form. <sp>U.
parvifolia</sp> Jacq., Kina, Japan, et lille Træ med
lange, slanke, overhængende Skud og ganske smaa,
noget læderagtige, delvis stedsegrønne, savtakkede
Blade. Om Vinteren ejendommelig ved, at
Skuddene oftest er tæt besatte med de temmelig store
kugleformede Blomsterknopper. <sp>U.
pedunculata</sp> Foug. (U. effusa Willd., U. lævis Pall),
Mellemeuropa; et mellemhøjt eller højt Træ. <sp>U.
suberosa</sp> Moench. (U. campestris s.),
Kork-Elm, et mellemhøjt eller højt, bredkronet Træ
med oftest forholdsvis smaa Blade og, især de
yngre og unge Grene, bedækket med et meget tykt
Lag af længdefuret Kork eller Korkvinger, der
giver dem et meget ejendommeligt, ofte
uformeligt Udseende.
A. B.

<sp>Anvendelse:</sp> U. er en af de mest
værdifulde Planteslægter for dansk Vegetation, idet ikke
alene de hjemlige Arter, men ogsaa flere
fremmede saavel Arter som Varieteter hører til vore
højeste, taknemmeligste og bedst vindbrydende
Træer, og desuden indeholder Slægten en Rigdom
af andre haardføre Varieteter og Krydsninger med
saa forskellig Voksemaade, Størrelse og Bladfarve,
at de kan anvendes til højst forskelligt Brug. De
to hjemlige Arter, U. campestris og U. montana.
er de vigtigste for os og navnlig sidstnævnte, idet
den er bleven Poppelens almindeligste Afløser
som Vejtræ og som Lætræ ved Huse og Gaarde,
foruden at den i de fleste Tilfælde benyttes som
Højdebestanden i Læbælter og andre Plantninger,
som paa udsatte Steder anbringes for at skærme
og beskytte imod Vejr og Vind. I Lighed med
Sorbus scandica kan den benyttes enkeltvis til Læ,
eller i enkelt Række til Overlæ, med
Mellemplantning af Pil, Naur, Hassel, Hyld, Weichsel eller
andre stærktvoksende Buske, som taaler Skygge
og stærk Beskæring og derved kan holdes tætte
og efter Omstændighederne i passende Størrelse til
at give fornødent Underlæ. U. campestris kan i
det væsentlige benyttes som denne under
gunstigere Forhold, særlig som Indblanding i større
Læplantninger, og begge er de fortrinlige til høje,
vindbrydende Hække og Hegn, naar de i første
Tilfælde holdes stærkt klippede, navnlig foroven,
og i sidste holdes buskformede ved Nedhugning
med Aars Mellemrum. Ligeledes kan man med U.
hurtigst tilvejebringe tætte, skyggefulde
Siddepladser og Lysthuse, og til dette Brug er U.
campestris ved sin finere Grenbygning i nogle
Tilfælde at foretrække. Paa Grund af U.'s
vidtgaaende og graadige Rødder er den undertiden
skadelig for omgivende Plantning og Plantekulturer i
lang Afstand, men de samme Egenskaber kommer
den til stor Nytte, naar den f. Eks. anvendes paa
Bakkestrøg og ved Søkyster, hvor Underlaget ofte
bestaar af Grus, tørt Ler eller Strandbund, idet
den formaar at søge sin Ernæring i Dybden og vidt
omkring, ved Kyster bl. a. af vegetabile Stoffer i
tilført Fyld, hensmuldrende Træværk i og dybt
under Overfladen o. s. v., og sandsynlig er netop
denne Spredning og Arbejdsevne hos dens
Ernæringsrødder en af Aarsagerne til, at den bedre end
de fleste andre større Træer taaler Sprøjt og
Overskylning ved Grunden af Søvand. I sidstnævnte
Tilfælde, som ogsaa med Hensyn til Værdien af
deres i industrielle Øjemed brugbare Ved, er der
ingen kendelig Forskel hos de to Arter. I god
Udvikling opnaar som nævmt disse to og flere
andre U., hvoriblandt særlig vegeta, betydelig Højde,
faar tilsvarende Stammer og, naar de staar frit,
mægtige, robust forgrenede, i ældre Alder ofte
malerisk byggede Kroner, som virker harmonisk
og giver Karakter i det store Landskab, hvor de
under Hensyn til Omgivelser forekommer
enkeltvis eller spredt i frie Grupper, som er afpasset i
Størrelse efter Afstand og Plads. I landskabelig
Henseende egner de sig i øvrigt bedst til høje,
blandede Gruper og til Masseplantning paa noget
tilbagetrængt Plads, hvor Løvets, i Sommerens
Løb noget tonløse Farve, ikke egentlig kommer i
Betragtning. Til saadant Brug kan blandt andre
benyttes U. americana, U. fulva og U. pedunculata,
vegeta, Pitteursii og andre højtvoksende
Varieteter af U. montana, medens lavere voksende som
U. parvifolia og viminalis, der ikke har udpræget
afvigende Form eller Farve, nærmest anvendes i
blandede Grupper af mindre Træer. Blandt de
mange specielle Brug, hvortil forskellige andre
U. egner sig, nævnes først Alléer, hvortil kan
benyttes af almindeligt formede U. m. vegeta og
Pitteursii, desuden U. m. superba og U. c.
pyramidalis, som er de smukkeste U. til dette Brug
ved Indkørselsveje, i Parker, paa Kirkegaarde
o. s. v. U. c. umbraculifera podet i Stamhøjde, til
mindre Plads, og hvor man til Allé ynder
kugleformede Træer, U. m. fastigiata, for ganske lave
Alléer, da den, for at være køn, maa holdes i
Form ved Beskæring. Til Brug ved
Indgangslaager eller Porte til Haver o. s. v., plantet
Pendant, alle de nævnte, tillige den smukke
Wheatleyi og umbraculifera gracilis, der ligesom
Stamformen umbraculifera maa podes i Stamhøjde paa
faste, 4-5 cm tykke Stammer. Til Ornamentik
ved Bygninger, paa aabne Pladser i Byer, omkring
Monumenter o. s. v., alle de nævnte under Hensyn
til Plads og Størrelse, men specielt U. c.
umbraculifera, som til saadant Brug erstatter den mere
almindelig kendte, men mere ømtaalige Robinia
inermis, og U. m. fastigiata, som ved aarlig stærk
Indskæring kan holdes i fuldstændig Søjleform og
mørkfarvet som Tax. Til Brug i regelmæssige
Anlæg kan anvendes de tre sidstnævnte og
Miniaturformen myrtifolia purpurea. Til fritstaaende i
Plæner alle de nævnte fra U. m. superba
iberegnet, under Hensyn til Plads og Omgivelsernes
Farve, pyramidalis og fastigiata en eller tre
samlede, desuden monumentalis, pendula som
Hængetræ paa udsat Plads, ved Vand og Stenpartier, i
dekorative Grupper o. s. v., fol. arg. var. paa
viudbrudt Plads, mod mørk Baggrund, Dampieri og
dens Varietet, hvoraf første dog overgaas af de
andre opretvoksende, og sidste vel lever, men
egentlig kun trives, naar den staar paa solvarm,
godt beskyttet Plads, paa vore sydlige Øer;
endvidere U. c. purpurea. Endelig kan som
fritstaaende undtagelsesvis anvendes U. suberosa,
enkelt barokt Eksemplar virker fængslende, især
naar det ses mod Horizonten i Aftenbelysning. Til
Brug i mindre Haver med udsat Beliggenhed
afgiver alle de opretvoksende, søjle- og
kugleformede et fortrinligt Materiale. Til Brug i
dekorative Grupper med afvigende Træformer, pendula
og alle de sidst anførte. Til Brug i Grupper eller
Sammenstillinger med forskellig farvede Blade,
purpurea, fol. arg. var., og i fuld Sol, paa lun
Plads Damp. Wredei. Foruden de her paapegede
Brug, hvortil de forskellige Arter egner sig,
udgør de tilsammen et taknemmeligt og meget
brugbart Materiale til Benyttelse paa forskellig Vis, i
større og mindre Gruppering. Af andre nævnte
Varieteter maa den finbladede Berardii holdes i
Form ved Beskæring og anbringes for
umiddelbar Iagttagelse; det samme gælder for crispa, men
denne interesserer mindre, da den er mere
ejendommelig end smuk. <sp>Kultur:</sp> U. formeres
for Arternes Vedkommende ved Frø, naar saadant
kan faas, campestris og montana sædvanlig ved
hjemmeavlet Frø, som efter Vejrliget modnes
henad eller ved St. Hansdag, plukkes af Træerne
eller opfejes, og saas enten straks efter
Eftermodning i Juli eller om Efteraaret, eller eventuelt
indslaas paa sidstnævnte Tid i Grus, og saas
tidligt om Foraaret paa letmuldet, ikke tør Jord og
dækkes tyndt. Frøet taber hurtig i Spireevne og
maa derfor ikke saas eller indslaas senere end
om Efteraaret, hvilken Tid til Saaning almindeligt
er den bedste i vort Klima, da de, efter Saaning i
Juli, i Løbet af Sommeren og Efteraaret enkeltvis
fremkomne Planter kun ufuldstændig modnes og,
trods Dækning, ofte fryser bort eller dog tager
Skade. Planterne optages Aaret efter Udsæden
enten om Efteraaret og indslaas tyndt, dybt og
fast, dier om Foraaret, hvilket er bedre, sorteres
efter Størrelse, studses stærkt paa Roden og
prikles i næringsrig Jord, kraftige Planter i 5, svage
i 7 Rækker paa 1,20 m brede Bede. Efter 2 Aars
Vækst optages de om Efteraaret og indslaas som
nævnt, eller om Foraaret, sorteres, studses paa
Roden og plantes i Rækker til Brug som
buskformede med 60-75 cm Afstand, og til Opdræt
som Allétræer, eller dog større Planter, med 0,80-1
m Afstand imellem Rækkerne og 50 cm imellem
Planterne. Til de nævnte Brug kan man ved
disse Plantninger faa endog meget store Buske og
Træer, naar Brugsplanter i de første Aar udtages
med en samtidig Udtynding for Øje, idet de
tilbageblivende godt kan staa i 4-6 Aar, eller endnu
længere uden Omplantning, naar de blot faar
fornøden Ernæring og passende Udvikling efter
Størrelse og Brug. I den bestemte Hensigt at
tiltrække store Træer er det dog rigtigst at
omplante de hertil bestemte Planter, med samtidig
Indskæring af Rødderne, efter 4-5 Aars Vækst,
eller rettet, naar de foruden den ønskede
Stammehøjde har faaet et saadant Grundlag for
Krondannelsen, at der straks efter Omplantning kan
bygges videre derpaa. Ved Tiltrækning af Allétræer
og andre Træer med høj Stamme vil det i de
fleste Tilfælde fremme Resultatet at nedskære de
dertil bestemte Planter efter et Aars Vækst, i
Jan.-Febr., i en Højde af 30-40 cm over Jorden.
Der maa ingen smaa Skud blive siddende paa
Stubben, som kun maa afgive Kraft til ny, stærke
Skud, hvoraf de svageste fjernes og kun et
kraftigt Skud, saa nær Jorden som muligt, beholdes
og opbindes til Stabben. Stabben fjernes med et
glat Snit i Septbr. En nødvendig Forudsætning
for en saadan Nedskæring er, at Planterne staar i
velgødet Jord, og er dette Tilfældet, og Jorden
dernæst ikke mangler tilstrækkelig Væde, vil det
enkelte bibeholdte Skud ofte i een Sommer opnaa
fornøden Længde til almindelig Stammehøjde for
Allétræer, og ved Opvækst i sluttet Parti
undertiden vokse saa ret og støt, at det ikke behøver
Opbinding til Stok; men undertiden er dette
nødvendigt paa Grund af Tendensen, U. har, til at
give om ikke krumbøjede, saa dog skævtstillede
Skud. (For at give Stammen mere Fasthed, er det
gavnligt den følgende Vinter at skære det
etaarige Skud noget tilbage (c. 1/3) og om
Foraaret opbinde et af de øverste og kraftigste Skud,
der fremkommer, til en lille Stab. Den følgende
Vinter bortskæres de stærke Sideskud med et glat
Snit paa Stammen, hvorimod de svagere beholdes
i c. 1/4 af deres Længde og indstudses til Sporer,
for at bygge den tilstrækkelig tyk og stærk,
hvorefter de i Løbet af et Par Aar ganske fjernes, og
Topskuddet skæres tilbage til den ønskede
Stammehøjde, som helst maa være c. 2,30-2,50 m.
Kronen tildannes senere ved Tilbageskæring af
Skuddene. Midterskuddet maa stadig bibeholdes og
efter Tilbageskæring retledes ved Opbinding, for at
Kronen kan bygge sig smukt. Varieteterne og
de Arter, hvoraf det er vanskeligt at faa Frø,
formeres ved Okulation, Bark- eller Kilepodning paa
U. m., paa hertil om Foraaret i den angivne
Afstand udplantede, kraftige Planter, som derefter
okuleres i Aug. eller podes næste Foraar.
Formering kan dog ogsaa ske ved Aflægning og for
enkelte Varieteter undtagelsesvis ved Stiklinger.
U. trives i saa godt som enhver Jord, naar denne
ikke mangler fornøden Fugtighed, men der er
kendelig Forskel baade paa Vækst, Størrelse og
Løv, eftersom de staar i kraftig, nærende,
tilstrækkelig fugtig Jord eller de staar paa mager, tør
Bund. I første Tilfælde opnaar de deres fulde
imponerende Størrelse og har frodigt Løv, i sidste
derimod bliver de mindre og faar et fortrykt
Udseende, Bladene bliver smaa, matte i Farve og
falder tidligere af. U. er ikke ømtaalig i Kultur,
og heller ikke i andre Henseender, taaler
Nedskæring af Toppen, i yngre Alder ogsaa
Nedhugning til Grunden, og skyder derefter villigt fra
Stubben, campestris skyder endogsaa undertiden
Rodskud. Paa passende Jordbund ytrer dens
Frodighed sig overalt, som Hæk og Lysthus maa den
f. Eks. klippes baade om Vinteren og om
Sommeren, og nødvendigvis afrundet-spidst for oven,
for at hemme dens stærke, opadgaaende Vækst, og
som kunstig tildannet Krontræ maa den, efter
Udplantning paa Veje og andre vindhaarde Steder, i
de første Aar indskæres paa de stærke Grene,
fordi Kronen ellers bliver for stor og faar for
megen Vindfang i Forhold til Stammens
Modstandskraft. Af samme Grund er det gavnligt
at indskære Kronens lange Grene allerede før
Udplantning, og det er nødvendigt, at Træet
igennem flere Aar passes med omhyggelig Opbinding
til stærke og faste Stokke. I en Henseende er U.
dog vanskelig, idet den nemlig efter Optagning og
Indslaaning om Efteraaret meget let faar Skimmel
paa Rødderne, som medfører betydelig Skade paa
disse, og som, naar Træet ligger Vinteren over,
ofte kan gøre det ganske ubrugeligt. Kun ved
at indslaa Træet dybt og fast, med Jorden fint
fordelt imellem Rødderne, saa der ikke findes
aabne Rum imellem dem, kan dette undgaas.
Endvidere er der den Ulempe ved U., at den i
Blæst ikke alene spreder sit lette Frø, netop naar
det er tjenligt til Indsamling, men tillige ofte
generer dermed, idet Frøet i tørt Vejr søger ind af
Vinduer og Døre, og i vaadt Vejr klistrer sig paa
Omgivelserne. Ved Indsamling af Frø er at
iagttage, at Frøet af mange Træer ikke, eller kun i
ubetydeligt Procentantal, indeholder Kærne, og
dette altsaa er uden Spireevne.
J. B.
</chapter>

<chapter name="Ultramarin">
<b>Ultramarin</b> er et i Naturen forekommende blaat
Farvestof, som er meget sjældent og kostbart,
hvorfor man nu udelukkende benytter kunstigt
U. som Erstatning derfor. Dette anvendes
opslemmet i Vand og tilsat lidt læsket Kalk til
Overskygning om Sommeren af Glasset paa saadanne
Plantedyrkningsrum, hvori der dyrkes Planter,
som taaler en permanent Skygge i Forbindelse
med megen Varme.
G. B.
</chapter>

<chapter name="Ulvebønne">
<b>Ulvebønne</b> se <sp>Lupinus</sp>.
</chapter>

<chapter name="Ulvsrøn">
<b>Ulvsrøn</b> se <sp>Viburnum Opulus</sp>.
</chapter>

<chapter name="Underlag">
<b>Underlag</b> se <sp>Grundstammer</sp>.
</chapter>

<chapter name="Undergrundsgravning">
<b>Undergrundsgravning</b> se <sp>Kulegravning</sp>.
</chapter>

<chapter name="Urania speciosa">
<b>Urania</b> <sp>speciosa</sp> se <sp>Ravenala
madagascariensis</sp>.
</chapter>

<chapter name="Uringæring">
<b>Uringæring.</b> I Planteædernes Urin findes
Kvælstoffet væsentligst bundet til <sp>Urinstof</sp> og
<sp>Hippursyre</sp>. Indholdet af <sp>Urinsyre</sp> er
kun forholdsvis ringe. Ved U. overføres
Kvælstoffet i disse Forbindelser i Ammoniak. De
Processer, der er betingende for denne Omdannelse
foregaar, under gunstige Forhold for de
medvirkende Mikrober, særdeles hurtigt, og allerede faa
Timer efter Urinens Udtømmelse kan der i Ko-
og Hestestalde være foregaaet en betydelig
Ammoniakdannelse i Urinen.

Urinkvælstoffets Overførelse i Ammoniak
besørges ganske overvejende af Bakterier.
Maaden, hvorpaa denne Omdannelse forløber, er dog
forskellig for de forskellige Kvælstofforbindelser.
Bedst kendt er Urinstoffets Omsætning, der
foraarsages af de saakaldte <sp>Uro-Bakterier</sp>, en
Fællesbetegnelse for Bakterier, der indeholder
Enzymet <sp>Urase</sp>. Dette Enzym, der under
Vandoptagelse omdanner Urinstoffet til kulsur
Ammoniak, er konstateret hos et meget stort Antal
forskellige Bakterier.

Uro-Bakterierne forekommer overalt. I særlig
stor Mængde træffer man dem i Huspattedyrenes
faste Ekskrementer samt i gode Kulturjorder. Af
disse Bakterier er der Grund til at fremhæve
<sp>Micrococcus ureæ</sp>, der synes at spille en
meget stor Rolle i Naturen. Det er en lille,
kugleformig Bakterie, som forekommer overalt, hvor
Urinen gærer under Luftens Adgang. En anden
meget hyppigt forekommende Uro-Bakterie er <sp>Bac.
Pasteurii</sp>, en meget stor, stavformet
sporedannende Mikrobe, der udmærker sig ved sin
overordentlig kraftige ammoniakdannende Evne.
M. H. t. Varmeforholdene stiller de forskellige
Uro-Bakterier forskellige Krav. Ved en
Temperatur af under 10° C. foregaar Urinstofspaltningen
kun meget langsomt; den gunstigste Temperatur
er 20-30° C.

De allerfleste Uro-Bakterier kræver
Tilstedeværelse af visse organiske Stoffer for at kunne
omdanne Urinstoffet til kulsur Ammoniak, et
Forhold, der dog kun faar ringe Betydning i Praksis,
idet der kun kræves ganske minimale Mængder
af disse Stoffer, for at Urinstofspaltningen kan
foregaa uforstyrret. Af Interesse er det, at
Humusstofferne, der ellers overordentlig vanskelig
udnyttes af Jordbundsmikroberne, synes at være
den bedste Kulstofkilde for Uro-Bakterierne. En
enkelt af disse, <sp>Urobaciillus
Beijerinckii</sp>, er i øvrigt i Stand til at fuldbyrde
Urinstofspaltningen uden Nærværelse af fremmede
organiske Stoffer.

Urinstofgæringen er ret uafhængig af
Lufttilgangen og foregaar omtrent lige saa hurtigt ved
yderst sparsom som ved rigelig Lufttilgang.

<sp>Hippursyren</sp> omdannes ikke, saaledes som
Urinstoffet, direkte til kulsur Ammoniak, men
spaltes først i Glycocoll og Benzoësyre, hvorefter
det førstnævnte Stof undergaar en fortsat Spaltning
under Dannelse af kulsur Ammoniak. I
Modsætning til Urinstof- og Urinsyregæringen kan
Hippursyregæringen kun indledes ved rigelig
Luftadgang eller ved Nærværelse af Stoffer, der som
salpetersure eller svovlsure Salte let afgiver Ilt.

<sp>Urinsyregæringen</sp> er endnu ret
ufuldstændig kendt. Som et første Resultat af
Urinsyrespaltningen dannes Urinstof, der derefter
omsættes videre under Dannelse af kulsur
Ammoniak.

Foruden Bakterier er ogsaa forskellige
Skimmelsvampe i Stand til at sønderdele saavel
Urinstof som Hippursyre og Urinsyre. Særlig gode
Betingelser for U. er der i Husdyrstaldene, og der
kan her i Løbet af kort Tid dannes en meget
betydelig Mamgde kulsur Ammoniak. Da dette Stof
er meget flygtigt og saaledes let forsvinder
gennem Luften, kan der i Staldene foregaa et meget
betydeligt Kvælstoftab. Dette Tab kan formindskes
ved at skaffe Urinen hurtigt Afløb til
Ajlebeholderen. I Aftebeholderen forløber Ammoniakdannelsen
og Ammoniakfordampningen paa Grund af den her
herskende lavere Temperatur betydelig
langsommere end i Staldene, men som det f. Eks. er vist
ved Forsøg paa Askov Forsøgsstation, foregaar der
dog ogsaa en betydelig Ammoniakforflygtigelse fra
Kummerne, hvis man ikke sørger for, at disse er
tæt tillukkede.
H. C.
</chapter>

<chapter name="Uromyces">
<b>Uromyces</b> se <sp>Bede</sp>- og <sp>Nellikerust</sp>.
</chapter>

<chapter name="Ursinia">
<b>Ursinia</b> se <sp>Sphenogyne</sp>.
</chapter>

<chapter name="Urtekælder">
<b>Urtekælder</b> se <sp>Køkkenurters
Overvintring</sp> og <sp>Jordkælder</sp>.
</chapter>

<chapter name="Urtepotter">
<b>Urtepotter.</b> De sædvanlige U. er dannede af det
saakaldte Pottemagerler, der efter en Renselses-
og Æltningsproces formes i Haanden paa samme
Maade, som man anvender i Pottemageriet,
Menneskehedens Aartusinder gamle Industri. Først i
de aller seneste Aar er det lykkedes, efter mange
forgæves Forsøg at lade Maskinerne træde i
Haandkraftens Sted ogsaa paa dette Omraade. Næst
efter Lerets Beskaffenhed er Fremgangsmaaden
ved Brændingen det afgørende for Produktets
Kvalitet; navnlig hvis Brændingen har været for
svag, vil Potten have Tilbøjelighed til at smulre
hen og gaa itu for ringe Tryk. I over en
Menneskealder har der været anstillet Forsøg med
Dyrkning af Planter i glaserede U. Det
tilsyneladende eneste sikre Resultat af disse Forsøg er,
at en Del Planter kan trives særdeles vel i baade
glaserede og uglaserede Beholdere, det vil sige, at
Potternes større eller mindre Porøsitet næppe
spiller den Rolle, man tidligere har været tilbøjelig
til at tillægge dette Forhold. Da den
væsentligste Fordel ved de glaserede Potter vilde bestaa i,
at de er lettere at holde rene og i, at man maaske
kunde give dem et pynteligere Udseende, vil deres
Anvendelse — om den blev almindelig —
indskrænke sig til Paradehuse, Vinterhaver og Stuer.
Selv om der nemlig med Bestemthed kunde
eftervises kulturelle Fordele ved Anvendelse af
glaserede Potter — gentagne Forsøg viser bl. a., at
Jordtemperaturen, grundet paa den ringere
Fordampning, er lidt højere i glaserede Potter —,
saa tyder dog alt paa, at Fordelene i hvert Fald
vilde blive saa smaa, at de næppe vilde veje
meget overfor den store Fordyrelse af U.s Pris,
som Glasuren medfører. U.s kendte koniske
Form, der i Almindelighed egentlig kun i ringe
Grad modsvarer Rodnettets naturlige Form, er
betinget af, at kun den tillader, at de, naar de er
ude af Brug, kan stikkes inden i hverandre,
ligesom denne Form ved Omplantningen (se d. Art.)
letter Plantens Fjernelse fra Potten. Ved den
almindelige U.-Type er Størrelsesforholdene gerne
saaledes, at U.s Højde er omtrent lig dens
Tværmaal foroven, maalt fra indvendig Kant til
modstaaende udvendig Kant. Der fabrikeres
imidlertid til specielt Brug en Del andre U.-Former,
saaledes flade (til visse Bregne- og Begoniearter
m. m.), dybe (til unge Palmer, Pandanus o. s. v.)
og Potter med gennemhullede Vægge (til visse
Orchidéer m. m.). De mindste Potter, der findes
i Handelen, er gerne c. 5 cm og de største c. 40
cm, men i Almindelighed anvendes her i Landet
kun syv gængse Størrelser, hvis gamle
hævdvundne Navne er: »Stiklingepotte« (c. 7 cm)
baade i Højde og Tværmaal, »Verbenapotte« (c.
10 cm), »Resedapotte« (c. 13 cm),
»Sommerlevkøjpotte« (c. 15 cm), »Vinterlevkøjpotte« (c. 18
cm) og »Vinterpotte« (c. 21 cm). Den sidste
Betegnelse anvendes ogsaa for noget større
Størrelser. De meget store Potter har et Par Knopper
eller »Øren« paa Siderne, og alle Potter over 18
cm bør have en Rille udvendig nær Overkanten,
hvori kan strammes en Jærntraad, hvilket i høj
Grad forøger Pottens Styrke. U. af Papir er i
de sidste Aar bleven fremstillet og anvendes en
Del til Forsendelse af Planter, idet Vægten
selvfølgelig formindskes betydeligt, ligesom Planterne
kan pakkes tættere. U. af Gødning bruges kun
lidt, men var tidligere ret almindelige; de
fremstilles af Gødning, helst Kogødning eller gammel,
fed Varmebedsgødning, iblandet c. 20 pCt.
almindeligt Ler. Efter at Massen er æltet og gjort
passende fugtig, formes den ved Hjælp af en lille
Zinkbeholder af Form som en U. med lodrette
Vægge og løs Bund og af Størrelse som en
Verbenapotte. Ved Hjælp af en Træprop, c. 3 cm
mindre i Diameter end Zinkformen, støbes
Massen i denne, og med et Tryk paa den løse Bund
skydes den færdige Gødningspotte ud og sættes
til Tørring. Naar disse U. er tørre, taaler de at
stables. Planternes Rødder vokser, naar Potten
holdes godt fugtig, ind i dens Vægge, og ved
Omplantningen eller Udplantningen plantes
Gødningspotten med i den større Potte eller i Bedet.
I nyeste Tid gøres Forsøg med Falbrikation af U.
af Beton; om deres Brugbarhed til Plantekultur
foreligger der endnu for faa Erfaringer.
G. N. B.
</chapter>

<chapter name="Uvularia">
<b>Uvularia</b> (Liliaceæ). <sp>U. grandiflora</sp> Sm. og
<sp>U. perfoliata</sp> L. er fleraarige, haardføre,
urteagtige, 25-30 cm høje Planter med hængende
gule Blomster; begge fra Nordamerika; Sommer.
<sp>Kultur:</sp> Formeres ved Deling eller ved Frø.
U. plantes i Blad- og Mosejord paa en
halvskygget Plads.
A. L.
</chapter>

<chapter name="Uægte Akacie">
<b>Uægte Akacie</b> se <sp>Robinia</sp>.
</chapter>

<h1>V.</h1>

<chapter name="Vaar-Forglemmigej">
<b>Vaar-Forglemmigej</b> se <sp>Omphalodes</sp>.
</chapter>

<chapter name="Vaarsalat">
<b>Vaarsalat</b> se <sp>Salat</sp>.
</chapter>

<chapter name="Vaccinium">
<b>Vaccinium</b> (Vacciniaceæ), Bølle, Bærlyng (n.).
En stor Slægt, men kun faa Arter har nogen
Betydning som Pryd- og Frugtbuske; Bærrene er
velsmagende og meget sunde, Blaabær og Tyttebær
hører som bekendt til denne Slægt. Nogen
Dyrkning af disse Buske finder næppe Sted
herhjemme, man nøjes med at indsamle Bærrene paa
Voksestederne i Naturen (Skove og Lyngheder).
I skovagtige Parkanlæg, hvor der ikke er nogen
Underskov, kan <sp>V. Myrtillus</sp> L., Blaabær,
med Held dyrkes. Den lille, 25-30 cm høje Busk
hører hjemme i den nordlige Halvkugles kolde
og tempererede Egne, let kendelig paa sine
kantede Grene og affaldende, ægformede Blade samt
de enlige, krukkeformede, rødlige Blomster i Maj;
det blaaduggede, sorte Bær har purpurfarvet Kød
til Adskillelse fra Mosebøllens (V. uliginosum)
mindre velsmagende Bær, hvis Kød er lysere.
<sp>Kultur:</sp> Plantningen foretages i Aug.-Septbr.
med unge Planter, tiltrukne ved Frø, Stikning
eller Rodskud; Jordbunden forbedres lidt med 2/3
Lyngjord og 1/3 Sand. Af de mange
nordamerikanske Arter er <sp>V. corymbosum</sp> L. og <sp>V.
vacillans</sp> Soland, de mest
anbefalelsesværdige. <sp>V. Vitis idæa</sp> L., Tyttebær, samme
Udbredelsesareal som Blaabær; bliver ikke saa
høj (10-20 cm), stedsegrønne, glinsende Blade og
hvide Blomster i nikkende Klaser samt højrødt
Bær; men da den vokser paa Lyngheder, egner
den sig ikke til Dyrkning. »Amerikansk
Tyttebær« se Tranebær.
F. E.
</chapter>

<chapter name="Valeriana">
<b>Valeriana</b> (Valerianaceæ), Baldrian. Stauder. <sp>V.
alliariæfolia</sp> Vahl, Sydeuropa, 1-1,20 m høj,
hvide Blomster; Juli. <sp>V. montana</sp> L.,
Mellemeuropas Bjerge, 20 cm; Blomster rosenrøde, Blade
udelte. <sp>V. officinalis</sp> L., Europa, Danmark,
80 cm; Bladene fjersnitdelte, Blomsterne blegrøde.
<sp>V. Phu</sp> L., Sibirien, 80 cm; Blomsterne hvide,
vellugtende. <sp>V. pyrenaica</sp> L., Pyrenæerne,
1 m; nedre Blade udelte, øvre fjersnitdelte med
meget stort Endeafsnit; Blomsterne rosenrøde. <sp>V.
sambucifolia</sp> Mik., ligner V. officinale, men
har færre Bladafsnit. <sp>V. supina</sp> L., Alperne,
10-15 cm. Blomsterne rosenrøde i hovedformede
Stande. <sp>V. tripteris</sp> L. ligner V. montana,
men Stængelbladene er tredelte. V. kan anvendes
dels paa Stauderabat, hvortil de højerevoksende
Arter egner sig, dels paa Stenhøj, hvortil de lave
Arter passer bedst. <sp>Kultur:</sp> V. formeres ved
Frøudsæd eller ved Deling, de højtvoksende Arter
ynder gennemgaaende Fugtighed og muldet Jord,
de lave Arter kan taale ret tørre Voksesteder.
A. L.
</chapter>

<chapter name="Vallisneria">
<b>Vallisneria</b> (Hydrocharitaceæ). <sp>V. spiralis</sp>
L. fra de tropiske og varmt tempererede Zoner,
er en tvebo Vandplante, der har et ejendommeligt
Bestøvningsforhold. Hunblomsten bæres af en lang
proptrækkersnoet Stilk og udfolder sig lige i
Vandoverfladen; Hanblomsten er kortstilket, ved
Udspringningen stiger Støvet til Vejrs, flyder om paa
Vandet og befragter Hunblomsten. Den befrugtede
Blomst drages derpaa ned under Vandet, hvor
Frugtmodningen foregaar. Den dyrkes baade i
Varmhus, Koldhus og Stue-Akvarier. <sp>Kultur:</sp>
Plantes i kraftig Jord i Potter, som nedsænkes
paa 30 cm Vand. Formeres ved Deling.
A. L.
</chapter>

<chapter name="Vallmodbladlusen">
<b>Vallmodbladlusen</b> (s.) se <sp>Bedelus</sp>.
</chapter>

<chapter name="Vallota">
<b>Vallota</b> (Amaryllidaceæ), Koldhusplante fra
Sydafrika. <sp>V. purpurea</sp> Herb., Løgvækst med
3 cm brede, linieformede, mørkegrønne Blade, de
stærkt røde Blomster med gule Støvdragere
fremkommer 4-6 i Tallet paa Enden af et 20 cm højt
Skaft i Løbet af Sommeren; ofte skyder kraftige
Løg 2-3 Skafter. <sp>Kultur:</sp> V. formeres ved
Deling, idet der hvert Aar dannes en Mængde
Smaaløg, som tages fra Moderplanten og plantes
i Smaapptter, i hvilke de ligesom de ældre Planter
dyrkes i en Blanding af Bladjord, Lyngjord med
Tilsætning af lidt Markjord. Om Vinteren holdes
de temmelig tørt, medens man om Sommeren
giver dem rigeligt Vand, til Tider Gødningvand,
hvilket giver kraftigere Planter og rigelig
Blomsterflor. V. er en Stueplante af første Rang.
Edv. B.
</chapter>

<chapter name="Valmue">
<b>Valmue</b> se <sp>Papaver</sp>.
</chapter>

<chapter name="Valnød">
<b>Valnød,</b> almindelig, Äkta Valnöt (s.), Ægte
Valnød (n.), <sp>Juglans regia</sp> L. (Juglandaceæ).
Dette Træ kan under gunstige Vilkaar opnaa en
betydelig Størrelse, 25 m og en høj Alder, over
150 Aar. Dets Hjem er Persien, det nordøstlige
Himalaya, de pontiske Bjerge, Kaukasus,
Armenien og det sydvestlige Europa, herfra har det
sandsynligvis ved Begyndelsen af vor
Tidsregning udbredt sig til Italien og efterhaanden til
det øvrige Europa. I den pomologiske Litteratur
opføres mindst 8 Varieteter. Skønt de næppe har
nogen videre Betydning, da V. i alle Planteskoler,
som Frugttræ betragtet, formeres ved Frøudsæd,
skal de dog for Fuldstændighedens Skyld nævnes
her: Tyndskallet V., <sp>J. r. fragilis</sp>.
Almindelig langagtig V., <sp>J. r. oblonga</sp>.
Tidligtbærende V., <sp>J. r. fertilis</sp> (J. r. preparturiens).
Storfrugtet V., <sp>J. r. macrocarpa</sp>. Lang Heste
V., <sp>J. r. major</sp>. Spids-V., <sp>J. r. rostrata</sp>.
Sent blomstrende V., <sp>J. r. serotina</sp>. Af disse
kan til almindelig Dyrkning anbefales de fire
førstnævnte. V. danner en stiv, bred Krone. Grene
og unge Skud er tykke og stive, hvilket dog ikke
hindrer, at Træer danner smuk Krone, naar
de har den fornødne Plads. Vokser det derimod i
sluttet Bestand, bliver det mindre smukt, ofte
endog grimt. Det er haardført i Danmark og de
sydlige Dele af Norge og Sverrig. I Stockholm
modner Frugten sjældent. Træet har en
ejendommelig, stærk Lugt, mindende om Terpentin, dets
Blade, men fremfor alt den Kødmasse, som er
dannet om Nødden, indeholder en Saft af en
ejendommelig gul Farve. Til Allétræer egner det sig
mindre godt, derimod udvikler det sig bedre paa
store Græsplæner eller i Udkanten af store
Haver, hvor den fornødne Plads kan skaffes. Det
vokser stærkt, ikke alene i den yngre Alder, men
endog i en Alder af 40-50 Aar, hvoraf følger, at
man ikke maa plante med for ringe Afstand.
Træer, som vokser under gunstige Betingelser,
kan i 30 Aars Alderen dække en Overflade af
170 m<sup>2</sup>. Der fordres derfor en Afstand mellem
hvert Træ af 13-15 m. Endvidere hører dette
Træ til dem, som om Foraaret sent grønnes;
sædvanlig først i sidste Halvdel af Maj. Det
blomstrer inden Løvspringet. Blomsterne er enbo, og
Hanblomsterne er Kakler, som frembryder fra de
nederste Knopper paa Aarsskuddene, hvorimod
Hunblomsterne frernskyder fra Endeknoppen og
er samlede i et Antal af 1-2, sjældnere 3. Af
og til hænder det, at Hanblomsterne hos enkelte
Individer udvikles i saa ringe Mængde, at
saadanne Træer ikke bærer Frugt. Er dette Tilfældet,
hvor der kun dyrkes et enkelt Træ, kan der
raades Bod herpaa ved fra andre Træer at skaffe
Grene med Rakler og ophænge disse i dette.
Juglans nigra dyrkes et og andet Sted i
Sverrig som Frugttræ, da det er haardførere end
foregaaende Art. Dets Frugter er dog ikke saa
værdifulde. Som Gavntræ til fint Møbelarbejde
er begge Arters Ved højt skattet, mest dog fra
gamle Træer. <sp>Kultur:</sp> Valnødtræet formeres
ved Frø; dog bør man kun vælge tyndskallede
Frugter med helt fyldt Kærne og som i øvrigt
opfylder alle de Betingelser, man stiller til en
god Frugt. Bedst er det at anvende saadanne, som
er høstede i det paagældende Land, og fremfor alt
fra Træer, som aarlig modner deres Frugter og
i øvrigt opfylder de nys anførte Betingelser.
Valnødderne opbevares om Vinteren paa et passende
Sted, indslaaede i Sand, og udsaas tidligt om
Foraaret paa et solaabent Bed i 4-5 Rækker med en
Afstand af 15 cm mellem hver Nød. Efter 2
Aars Forløb tages Frøplanterne op om Foraaret,
der afskæres noget, dog ikke for meget af den
kraftigt udviklede Pælerod. De udplantes i en
dybtgravet og vel tilberedt Jord i Planteskolen
med en Afstand af 1 m mellem Rækkerne og
75-80 cm mellem Planterne. Pasningen i de 2-4
Aar, de staar her, gaar ud paa ved
Sommerbeskæring at studse alle Skud, for hvilke der ikke
er Brug, samt ved Opbinding at erholde gode, lige
2,5-3 m høje Stammer. Bliver Vinterbeskæring
stundom nødvendig, hvilket nok kan hænde, naar
Kronen skal dannes, eller naar den unge Stamme
har taget Skade af Frost, bør de Saar, som
herved opstaar, stryges over med Podevoks for at
ikke Luften og Fugtigheden skal skade. Ved en
med Omhu og til passende Tid udført
Sommerbeskæring søger man saa meget som muligt at
undgaa Vinterbeskæring. Bliver det nødvendigt
at foretage en Udluftning af Kronen paa et ældre
Træ, da maa den finde Sted om Sommeren, og man
bør da aldrig forsømme at dække Saaret med et
rigeligt Lag Træsalve. V. ynder en dyb, kraftig
Jord og bør dyrkes under gode Læforhold. I 10-12
Aars Alderen begynder det almindelige
Valnødtræ at bære Frugt. Det er dog egentlig først i
en senere Alder, man kan gøre Regning paa en
rigere Høst. Ved Indhøstningen af Frugterne bør
tilses, at disse ikke nedtages eller rettere
nedrystes, førend de er modne, med andre Ord først
naar det grønne, Nøden omsluttende Kød
begynder at sprække. Umiddelbart efter Indsamlingen
skilles den grønne Kødmasse fra Nødden; i rent
Vand skrubbes de med en stiv Børste
fuldstændigt rene for alle Rester af det grønne Kød og
tørres derpaa saa hurtig som muligt, om
fornødent ved kunstig Varme. De opbevares paa et
tørt, luftigt Sted i Løbet af Vinteren og
skærmes for Fugtighed, som ellers kan give
Anledning til Skimmel, hvis Følger bliver smudsige
Skaller og som oftest ildesmagende Kærner.
F. U.

V. trives godt i de norske Kyst- og Fjordegne
fra Kristiania til Romsdalen, undtagelsesvis ogsaa
ved Trondhjemsfjorden, hvor det nordligste
Valnødtræ findes paa 63° 35′ n. Br.
N—k.
</chapter>

<chapter name="Valnød">
<b>Valnød</b> som Prydtræ se <sp>Juglans</sp>.
</chapter>

<chapter name="Valoradia">
<b>Valoradia</b> (Plumbaginaceæ), Syn. Ceratostigma,
Staude. <sp>V. plumbaginoides</sp> Boiss., Kina,
30-35 cm høj, urteagtig Plante med oprette
Stængler og ovale, takkede Blade. De blaaviolette
Blomster fremkommer i Spidsen af Skuddene fra Septbr.
til Frostens Indtræden. <sp>Kultur:</sp> V. formeres
ved Deling og plantes i Stauderabat eller paa
Stenhøj.
A. L.
</chapter>

<chapter name="Valsk Bønne">
<b>Valsk Bønne</b> eller Hestebønne, <sp>Vicia Faba</sp>
L. (Papilionaceæ), en Køkkenurt, der i Tyskland
har fundet ret stor Anvendelse, men som kun
sjældnere benyttes her til Lands. Den har hjemme
i Orienten. Varieteterne <sp>Windsor</sp>, <sp>Windsor
grøn</sp>, <sp>alm. Valske Bønner</sp> og
<sp>Mazagan</sp> er nogle af de bedste. De første V. B.
lægges i April, saa snart Jorden er bekvem, næste
Lægning først i Maj, og derefter hver 14de Dag
til midt i Juni. De første vil være tjenlige til
Brug først i Juli. Der lægges 4 Rækker paa
1,20 m brede Bede med 30 cm Afstand mellem
Bønnerne i Rækkerne eller i enkelte Rækker med
50 cm Afstand mellem
Rækkerne og 20 cm
mellem Bønnerne. De tidlige
lægges 5 cm dybt, de
sildige noget dybere. Fra Maj
vandes Rillerne i tørt Vejr
før Lægningen. Dybt
behandlet, lerblandet og
velgødet Jord med gammel
Gødning eller nygødet Aaret
forud egner sig bedst og
giver et sikkert og stort
Udbytte. En lille Hypning
er gavnlig. V. B.'s værste
Fjende er den sorte
Bladlus Aphis Fabæ, der i kort
Tid kan ødelægge det mest
lovende Bønnestykke, naar
de uhindret faar Lov at
brede sig; man maa derfor
ikke forsømme, saa snart
de opdages, at anvende de
Midler, der dræber dem.
Tusindben angriber ogsaa
V. B. Frøet holder
Spirekraften i 2 Aar.
N. H.

<sp>Valsk Bønne</sp>.
<sp>Anvendelse:</sp>
Bønnekærnerne koges, svitses
sammen med Løg, Æbler,
Kartofler el. Flæsk. Anvendes
til Urtefars.
M. L.

<img>Valsk Bønne.</img>
</chapter>

<chapter name="Vancouveria">
<b>Vancouveria</b> se <sp>Epimedium</sp>.
</chapter>

<chapter name="Vand i arkitektoniske Haver">
<b>Vand i arkitektoniske Haver.</b> Herunder maa
henregnes Bassiner, Springvand eller Fontæner,
Kaskader (se d. Art.), Fuglebrønde (rettere:
Fuglebade) og til en vis Grad kunstigbyggede Kanaler
og Grøfter. Den første Betingelse for Anvendelse
af Vand i arkitektoniske Haver er, at man er
fuldstændig Herre over Til- og Afløbet. Som
oftest maa Tilløbet foregaa fra kunstigt Trykvand;
naturligt Tilløb er i mange Tilfælde upaalidelige
idet det kan give for lidt Vand om Sommeren og
for meget den øvrige Tid af Aaret; kun hvor det
naturlige Tilløb er nogenlunde ensartet hele Aaret,
f. Eks. fra Kilder og større Søer, kan dette
anvendes. Hvor der fordres større Vandmasser og hvor
Vandet ikke kan tages fra
naturligt Tilløb, maa der anlægges
selvstændigt Pumpeværk, hvorved
tildels det samme Vand kan
benyttes, idet Pumpeværket sættes i
Forbindelse med Udløbsbassinet. Ved
mindre Vandfald o. l., hvor der er
Trykvand, kan Vandtilførslen
forøges ved at indlægge en
»Injector«, denne er et lille Apparat, som ved et Rør
staar i Forbindelse med Udløbet øverst og
Vandsamlingen nederst, ved Trykvandets Udstraaling
opsuges gennem Injectoren en vis Mængde af det
forbrugte Vand, som saa igen løber ud i
Vandløbet. Har man Adgang til Vand med rigeligt
Tilløb, kan man skaffe sig Trykvand uden
nævneværdige Driftsomkostninger ved at benytte en
Stødhævert (Vandvædder), dette er en selvvirkende
Pumpe, som ved Hjælp af Vandfald kan hæve en
Del af Vandet op til en Højde, der ligger betydelig
højere end den, hvorfra Vandet kommer;
Hæverten anbringes mindst 1 m lavere end det Sted,
hvorfra Tilløbet sker og i en Afstand af 5-15 m;
Ydeevnen er størst, naar Stigehøjden er dobbelt
saa stor som Faldhøjden; c. 10 pCt. af
Tilløbsvandet vil i Reglen kunne løftes 7 m for hver m
Faldhøjde. Fig. 1 viser Snit af en saadan
Stødhævert: E Vandtilførsel, A Tilløbsrøx, B Ventil,
som lukker, naar Vandet strømmer til med en
vis Fart, C Ventil, som aabner, naar B lukker.
D Vindkedel, F Stigrør,
hvori Vandet stiger ved
Hjælp af Trykket i
Vindkedlen. Afløbsforholdene maa
ordnes paa betryggende
Maade ved at Vandet ledes
enten til en Kloak eller til
døn lavere liggende Del af
Haven, hvor det kan gaa i
Jorden uden at gøre Skade.
Hvor Ledninger skal
forbindes med offentlig Vandværk
eller Kloak, skal dette
Arbejde udføres af en
autoriseret Fagmand og besigtiges og godkendes af
vedkommende Myndigheder.

<sp>Bassiner</sp> er vel nok den Form for Vand i
arkitektoniske Haver, der oftest anvendes. Ved
Bygning af Bassin maa — efter at Afgravning er
foretaget — Afløbet først ordnes; Tilløbet
indlægges, efter at Bunden er færdig. Hvor der ikke
fordres noget særlig stort Vandforbrug, kan
Tilløbsledningen lægges af 2-3 cm galvaniserede
Jernrør; Afløbsroret kan gaa over i alm. Drænrør.
Udenfor Bassinet anbringes paa Tilløbsrøret en
Stophane, dækket af en Trækasse, som naar op
til Jordoverfladen, og forsynes med Dæksel.
Afløbsrøret anbringes lige inden for Bassinvæggen
i Bunden af Bassinet; i Mundingen skrues et Rør,
som føres op i den Højde, Vandstanden skal være,
og forsynes her med en Si; i Stedet for Si kan
Røret foroven forsynes med en Bøjning, hvis

<img>Fig. 1. Snit af Stødhævert.</img>

<img>Fig. 2.</img>

<img>Fig. 3. Snit af Bassin.</img>
Aabning er under Vandstandshøjden; derved forhindres
Tilstopning med Blade o. l. (se Fig. 2). Bassinet
kan tømmes ved at skrue dette Rør af ved
Bunden. Bassiner opføres i Reglen af Beton og kan
afdækkes med forskelligt Materiale som Profilsten
af Granit, Sandsten, Kalksten, Mursten, Fliser,
eller man kan undlade Afdækning og kun pudse
Overkanten. De indvendige Sider kan enten
pudses eller de kan beklædes med Fliser, Klinker
o. l. Betonmurens Tykkelse retter sig efter
Bassinets Størrelse og Dybde, men bør dog ikke være
under 15 cm. Bassinet maa være vandtæt, dette
kan opnaas ved at anvende god Beton i Blanding
1—4—6 (1 Del Cement, 4 Dele Betongrus, 6 Dele
Skærver), det er dog tilraadeligt enten at glitte
Pudsfladerne, eller at blande Seresit i Pudslaget,
og vil man være fuldstændig sikker, maa man
belægge Bund og Sider mod Callendrite, en Slags
gummiagtige Plader, der »loddes« sammen; efter
at Callendriten er paalagt anbringes et
Beskyttelseslag af Beton eller Klinker. Skal der i Bassinet
vokse Vandplanter, maa der være en vis Vanddybde
(til Aakander c. 60-80 cm), og der maa i
Bunden laves Fordybninger, som maa være mindst
60 cm i Firkant og lige saa dybe; disse
Plantegruber maa selvfølgelig være vandtætte i
Forblndelse med Bassinbunden. Der kan frembringes
større Dybde- og Spejlvirkning ved at farve
Cementbunden mørk. Hvor Bassinet helt skal
bevokses, maa Vanddybden afpasses efter de
forskellige Planters Krav (se Vandbredders Beplantning).
Fig. 3 viser et Snit af et Bassin og Fig. 4 viser
samme Bassins Beliggenhed. Fig. 5 er et tilplantet
Bassin.

<sp>Springvand</sp> kaldes ethvert Vand, som ledes
fra et højere beliggende Sted til et lavere og her
bryder frem med en vis Kraft — der kan ogsaa
frembringes Springvand ved direkte Vandtryk fra
Pumpeværk. Springvand anvendes oftest i
Forbindelse med Bassin (Fig. 3), Fuglebad (Fig. 7) o. l.;
det kan ogsaa virke som en enkelt Straale, der
hæver sig op fra en Sø, men i Reglen maa man
tilvejebringe en arkitektonisk Ramme, hvori S.
kan tage sig ud. I Oldtiden var S. et vigtigt Led
i den arkitektoniske Udsmykning, hvor man
anbragte det baade i Bygningens Forhal, i Gaarde,
Haver og paa aabne Pladser. I Italiens
Renaissancehaver og de franske Haver anvendtes S. i vid
Udstrækning, men er trængt noget tilbage under
den landskabelige Havestil. S. hører hjemme i
Blomsterhaven og i Nærheden af Bygninger,
ligeledes i større monumentale
offentlige Anlæg (Fig. 6).

<sp>Fuglebade</sp> kan
anbringes overalt, hvor der blot kan
skaffes et Minimum af
Vandtilførsel. F. maa være en flad
Kumme, med saa lavt Vand, at
Fuglene kan bade deri uden at
drukne. Et saadant Fuglebad
kan udformes som et lille
Springvand, som en Kumme paa
en Mur, eller der kan ved et
naturligt Vandparti dannes et
lavt Vand. Fig. 7 viser et lille,
kunstnerisk udformet Fuglebad.

<sp>Kanaler</sp> indgaar ofte som
Led i arkitektoniske Haver,
særlig i umiddelbar Nærhed af
Hovedbygningen; her findes ofte,
navnlig ved de gamle
Herregaarde et godt Grundlag for
Udformning af arkitektonisk
virkende Kanaler i de gamle Borggrave. Paa Fig. 8
ses en saadan arkitektonisk bygget Kanal.

<sp>Grøfter</sp> opbygges nu og da kunstigt i
Forbindelse med Afledning fra et større Bassin eller
med naturligt Tilløb. Fremgangsmaaden ved
Opbygningen viser Snittet paa Fig. 9; Sider og Bund
støbes af Beton og tættes, der indsættes en
Bræddevæg for at holde paa Jorden, hvori der skal
plantes, øverst lægges løse Mursten og bagved Stenene
lægges Jord. (Beplantning, se Art.:

<img>Fig. 4. Bassin</img>

<img>Fig. 5. Tilplantet Bassin.</img>
<sp>Vandbredders Beplantning</sp>, og videre om V. i Haver
under <sp>Vandpartier i landskabelige
Haver</sp>).
V. H.

<img>Fig. 6. Fontæne fra Luxembourg-Parken</img>

<img>Fig. 7. Fuglebad.</img>

<img>Fig. 8. Kanal med Springvand fra Haven
ved Peterhof.</img>
</chapter>

<chapter name="Vanda">
<b>Vanda</b> (Orchidaceæ). En ret stor Slægt af
Epifyter, hvis Habitus er karakteristisk for den store
Gruppe Orchidéer, som gaar under Betegnelsen
Vandaceæ og til hvilken hører Aërides, Angræcum,
Renanthera, Saccolabium. m. fl. Blomsterne er
imidlertid i Reglen store og er samlede i aabne
Klaser. Farverne er overordentlig fine og smukke,
og som oftest er Blomsterne stærkt vellugtende.
Særlig en Art, <sp>V. coerulea</sp>, er Genstand for
Massekultur til Afskæring, men ogsaa de øvrige
Arter er meget dyrkede i Udlandets større
Orchidégartnerier. De Arter, som allerede i mange
Aar villigt har blomstret i Göteborgs
Trädgårdsförening, og som kan anses for Opmærksomhed
værd, er: <sp>V. coerulea</sp> Griff., Nordindien, lavt
voksende og danner tilsidst Tuer. Blomsterne i
lange, herlige Klaser, meget store, rent
himmelblaa; Foraar. Det er den eneste, virkelig rent
blaablomstrede Orchidé og udmærket til Afskæring.
Den fordrer mere Lys og mindre Varme end
efterfølgende. <sp>V. insignis</sp> Blume, Timor, har store,
matgule Blomster med chokoladebrune Pletter og
hvid Læbe, hvis Midtertunge er rosa-purpurfarvet;
Sommer. <sp>V. Kimballiana</sp> Rchb. f., Birma.
Habitus afvigende, idet Bladene er smalle,
cylindriske og danner rige Tuer. Blomsterne store,
hvide med gul Læbe, hvis Tunge er lysende
ametystfarvet. Blomstrer oftest om Efteraaret. <sp>V.
Sanderiana</sp> Rchb. f., Filippinerne. Angives
at skulle være den smukkeste af alle V., og har
meget store, rosafarvede Blomster med Tegninger
i gult og rødt. <sp>V. suavis</sp> Lindl., Java. Store,
herligt duftende Blomster, hvide, med rige
Pletter af blodrødt og med rosa-purpurfarvet Læbe.
Blomstringstid varierende. <sp>V. teres</sp> Lindl.,
Indien. Højt slyngende Habitus med smalle,
cylindriske Blade. Blomsterne hvide og rosafarvede
med orangegult i Læben; Foraar. <sp>V. tricolor</sp>
Lindl., Java. Habitus lig V. suavis. Blomsterne
hvidgule, plettede med rødbrunt. Blomstringstid
varierende. <sp>Anvendelse:</sp> Som nævnt er alle
Vanda-Blomster overordentlig skønne, hvorhos de
ogsaa er meget holdbare, Egenskaber, hvilke
nødvendigvis gør dem til et prægtigt, men ogsaa
meget kostbart Bindemateriale. Den gør saavel i
Habitus som i Blomster Indtryk af at være noget ægte
tropisk. <sp>Kultur:</sp> Ovennævnte Arter, med
Undtagelse af V. coerulea, fordrer megen Varme og
stor Fugtighed, samt omhyggelig Beskygning. De
maa aldrig tørre, men sprøjtes hele Aaret med
opvarmet Vand. Plantes i Kurve eller lave Skaale
i Sphagnum og Trækulstykker. Se videre
Orchidékultur.
Ax. Hzn.

<img>Vanda coerulea.</img>
</chapter>


<chapter name="Vandafledning">
<b>Vandafledning.</b> Ved Anlæget af en Have vil der
ofte i Jorden være en Del overflødigt og skadeligt
Vand til Stede, som det vil være gavnligt paa en
eller anden Maade at bortlede. Er Jordbunden
stadig vaad, vil der nemlig dannes flere for Planterne
skadelige Forbindelser; den vil blive sur, og
dernæst vil den ogsaa stedse holde sig koldere end
den mere tørre Jord, thi dels hindrer Vandet
Luften i at trænge ned i Jorden og opvarme denne,
og dels fordamper den vaade Jord meget Vand,
hvorved den afkøles. Afledes derimod det i Jorden
staaende draabeflydende Vand, vil den blive
hurtigere og bedre opvarmet end den vaade Jord,
hvoraf følger, at den bliver tidligere tjenlig til
Bearbejdning om Foraaret, hvorved Udsæd og
Høst fremmes, og endelig vil den være lettere at
behandle om Efteraaret og Vinteren, naar det
falder i med fugtigt Vejr. Ogsaa i Plantebeholdere,
Potter og Ballier er det i Reglen nødvendigt at
aflede Vandet ved i Bunden at lægge et Lag Skaar,
der atter dækkes med et tyndt Lag Mos e. l.
Afledningen af Vandet paa Friland kan enten ske i
aabne Grøfter eller i lukkede
Grøfter, hvori kan være nedlagt
Lerrør, Sten eller Faskiner. Det i
et Jordstykke værende skadelige
Vand kan enten hidrøre fra
Overfladevand, der flyder til fra
Omgivelserne, eller fra Grundvand,
der stadig eller i lang Tid staar
for højt. I Fald man skal aflede
Vandet fra et Areal, der ligger
lavere end det eneste mulige
Afløb, maa man sænke Vandstanden
i dette ved Udgravning eller
Oprensning, og forslaar dette ikke,
kan Vandet kun bortskaffes ved
at løfte det med en Pumpe eller
Vandsnegl, der drives af en
Motor. Overfladevand, der flyder til
fra omliggende Arealer, afledes
bedst i en aaben Grøft igennem
Jordstykket eller udenom dette.
Tilflydende Grundvand kan afledes
paa samme Vis eller i en lukket
Ledning af ikke for smalle Rør,
for at Vandet kan fjernes lige saa
hurtigt, det kommer. Staar
Grundvandet for højt, sænkes det ved
at gennemskære Arealet med et
passende Antal aabne eller
lukkede Grøfter. A. <sp>Aabne
Grøfter</sp> er i Haver mindre at
anbefale, da de tager megen Plads op
og hindrer Færdselen samt
jævnlig kræver Oprensning. De
anvendes derfor kun, hvor lukkede
Grøfter ikke kan bruges. Paa lave
Arealer i Skove er de derimod
meget nyttige. Hvad Udgravningen
angaar, bør Grøfternes Bredde
foroven være lig Bundbredden plus
2 Gange Dybden. B. <sp>Lukkede Grøfter</sp> er
sædvanligvis mere anvendelige end de aabne, idet
de ikke tager nogen Plads op og hverken hindrer
Jordbehandlingen eller Færdselen. For at kunne

<img>Fig. 9. Snit af en Grøft.</img>
afgøre, hvor tæt ved hverandre og hvor dybe de skal
være, maa man imidlertid først undersøge Jordens
Beskaffenhed og Fald samt Vandmængdens Størrelse,
og dernæst maa man her som ved al
Vandafledning sørge for, at Afløbet for Vandet er ordnet,
forinden Arbejdet paabegyndes. I de lukkede
Grøfter kan Vandet bevæge sig igennem Rør eller
imellem Sten og Faskiner. 1. <sp>Rørledninger</sp>
eller <sp>Dræn</sp> bestaar af et underjordisk
sammenhængende System af uglaserede, brændte Lerrør.
En saadan Ledning optager Vand i hele sin Længde,
naar den ligger under Grundvandspejlet, idet
Vandet siver ind i Rørene gennem Stødfugerne.
Vandafledning paa denne Maade kaldes <sp>Dræning</sp> og
er i de fleste Tilfælde den bedste og mest
almindelig brugte. For paa rette Maade at dræne et Areal
er det nødvendigt først at lægge en Plan for
Arbejdet. Har Arealet et jævnt tilstrækkeligt Fald,
vil det være let at udfinde, hvor Side- og
Samleledningerne skal anbringes, men er det ujævnt
eller med ringe Fald, maa der først foretages et
Fladenivellement, før Planen for Dræningen kan
lægges. I Haver lægges Ledningerne helst i
Plæner og Gange, for at de ikke skal tilstoppes af
Trærødderne i Busketterne. Et Drænsystem bestaar
af <sp>Sideledninger</sp> og <sp>Samleledninger</sp>.
Sideledningerne optager Vandet og fører det til
Samleledningerne, hvorfra det saa løber ud i en
Grøft, Vandløb eller Sø. Ved den saakaldte
Længdedræning, som hidtil har været den almindelige,
lægges Sideledningerne efter det stærkeste Fald af
Jordoverfladen, medens Samleledningeme lægges
ved den nedre Grænse af det Jordstykke, hvorfra
Vandet skal afledes, og er Terrænet bakket,
kommer de ofte til at ligge i Dalstrøgene mellem
Skraaningerne, hvorved Sideledningerne kommer til at
støde til Samleledningen fra begge Sider. Ved
Tværdræning, som i de senere Aar bruges mere
og mere, lægges Sideledningerne tværs paa de
stærkeste Fald af Jordoverfladen, hvorved
Afstanden mellem dem kan være større, og
Samleledningerne lægges efter det største Fald.
Sideledningerne bestaar af Systemer af parallele Ledninger,
og Afstanden imellem disse retter sig efter
Jordens Fald, Vandledningsevne og Nedbørsmængden,
dernæst kan den vokse med Drændybden. Paa
stærkt lerede Jorder bør Afstanden mellem
Sideledningerne være 10-14 m, paa almindelig leret
Jord kan den være 14-16 m og paa sandblandet
Lerjord 16-20 m. Ledningerne bør have saa
meget Fald som muligt, da de ellers vanskeligt kan
holdes rene, og jo mindre Rørenes Lysning er,
desto større Fald bør der være. Til Rør med 4 cm
Lysning fordres mindst 32 cm Fald paa 100 m.
I ensartet almindelig leret Jord lægges Rørene
1,2-1,4 m dybt, paa Steder, hvor der skal dyrkes
Planter med dybtgaaende Rødder, f. Eks. Frugttræer,
kan de lægges 1,5-2 m dybt. I meget svær Jord
kan man lægge Rørene mindre dybt, saaledes kun
1 m dybt, naar samtidig Afstanden mellem
Sideledningerne ikke gøres større end 10 m. Vidden
af Rørene retter sig efter den Vandmængde, der
skal afledes, og den Hastighed, denne bevæger
sig med. Til Sideledninger benyttes ikke gerne
Rør med mindre Lysning end 4 cm. Til
Samleledninger bruges Rør med større Lysning end i
Sideledningerne, og desto større, jo nærmere man
kommer Udløbet. For ikke at hindre Vandets
Strømning i Samleledningen, lader man
Sideledningerne støde dertil under en lidt spids Vinkel.
Udløbet bør være i en Grøft, Vandløb, Dam eller
Sø og indrettes saaledes, at Mundingen er over
almindelig Vandstand i det aabne Løb, men ikke
dybere, da Vandafløbet ellers vil nemmes. Rørets
Munding maa dernæst være spærret med en Rist
for at hindre Rotter og Frøer i at trænge ind.
Drængrøfter graves bedst henad Efteraaret, og
naar de er afsatte med Stokke, begynder man
Udgravningen ved den nedre Ende og graver først
Samlegrøfterne og derpaa Sidegrøfterne.
Samlegrøfternes Bredde foroven bør være 60 cm og
Sidegrøfternes 40 cm. Ved Opgravningen af det
underste Spadestik benyttes en særlig Spade.
Bunden af Grøfterne gøres aldeles lige med jævnt
Fald, saaledes at Rørene kan ligge fast og tillade
Vandet at løbe uden Standsninger.
<sp>Nedlægningen</sp> af Rørene foregaar fra den øverste
Ende af Ledningerne med Faldet, den øverste
Aabning paa det øverste Rør i hver Ledning lukkes
med en Sten. I Samleledningerne lægges Rørene
med Haanden, i Sideledningerne med en
Rørlægger, et Træskaft med et vinkelbøjet Stykke
Rundjærn i den ene Ende, og stødes tæt sammen. Hvor
Sideledningernes mindre Rør skal munde ud i de
større i Samleledningen, slaas der med en spids
Hammer et Hul i disse, hvorind i det mindre Rør
stikkes, efter at dets Ende først er skraat af
hugget. Forbindelsen af Rørene kan dog ogsaa
bevirkes ved særlige Rørformer. Ligger Dele af
Ledningerne i Nærheden af Træer, lægger man, for
at hindre Trærødderne i at forstoppe Rørene,
Muffer udenom Samlingerne eller ogsaa større Rør
udenom de mindre. Saa snart Rørene er lagte,
fyldes Grøfterne forsigtigt med den raa Jord
nederst og Kulturjorden øverst. Udgifterne ved
Dræning pr. ha afhænger af Jordbundens Art,
Aarstiden, Ledningernes Længde, Rørpriserne og
Daglønnens Størrelse. 2. <sp>Lukkede Grøfter med
Sten</sp> kan med Fordel anvendes paa
træbevoksede Arealer, hvor Drænrørene let tiistoppes, og
man ikke ønsker at anvende aabne Grøfter. De
graves ligesom til Rørlægning, men i Bunden,
der maa være fast, lægges et 30-40 cm tykt Lag
Sten, de største nederst og de smaa øverst.
Ovenpaa Stenene lægges Græstørv med Grønsværen
nedad, hvorefter Jorden fyldes i. 3. <sp>Lukkede
Grøfter med Faskiner</sp> benyttes i lignende
Tilfælde som de forrige, særlig naar man ikke
kan skaffe saa mange Sten, og hvor Bunden er
blød, samt særlig, hvor der er stærk Tilførsel af
Undergrundsvand. Hver Faskingrøft bør have
Udløb til en aaben Grøft. For at Faskinerne kan
holde saa længe som muligt, anvender man
haardveddede og varige Risgrene dertil, som bindes
sammem med galvaniseret Staaltraad i Knipper
paa 2-3 m Længde og 25-30 cm Tykkelse. Disse
Risknipper lægges med Enderne tæt sammen,
saaledes at et Knippe ligger i Bunden af Grøften og
to andre der ovenpaa. Dækningen af Faskinerne
foregaar ligesom ved Stengrøfterne. Om Dræning
paa Kirkegaarde se denne Art.

Ved Vandafledningsanlæg forstaar man ogsaa
saadanne enten aabne eller lukkede Ledninger, som
fører andet end Drænvand, nemlig Afløbsvand,
fra Boliger og andre Bygninger. Da saadant Vand
ofte medfører faste Dele, der nødvendiggør et
Rensningsanlæg, gælder der andre Regler for
Udførelsen af denne Art Vandafledningsanlæg end for
Dræningsanlæg. Se Art. Vandløbslovgivniirg.
G. B.
</chapter>

<chapter name="Vandaks">
<b>Vandaks</b> se <sp>Potamogeton</sp>.
</chapter>

<chapter name="Vandbeholder">
<b>Vandbeholder</b> se <sp>Vandingsanlæg</sp>.
</chapter>

<chapter name="Vandbredders Beplantning">
<b>Vandbredders Beplantning.</b> Ved
Anlæg af Søer, Damme, Kanaler,
Bække, Grøfter o. l. maa man
sørge for, at Jorden langs
Bredderne, hvor der senere skal plantes,
faar en passende Behandling. Ved
mindre Damme og Søer, hvor
Bunden er tættet med Ler o. l., maa
der derover lægges Jord paa de
Steder, hvor man vil plante;
Jordblandingen maa rette sig efter de
forskellige Planters Fordringer, til
Aakander og andre Planter, som
vokser i Vand, kan benyttes en
Blanding af Markjord,
Kompostjord, gammel Gødning og Grus; højere oppe paa
Bredden, hvor der plantes Rhododendron o. l.,
tilføres fiberholdig Mosejord, til Azalea mollis og
A. pontica maa Jorden være noget mere
sandet. I øvrigt benyttes den paa Stedet værende
Muldjoird, som maa graves og renses og
tilføres Gødning. Nogen bestemt Regel for
Beplantning af Vandbredder kam ikke gives udover, at
der maa tages et vist Hensyn til, om den
paagældende Plante skal staa direkte i Vand, om den
skal staa paa en sumpet Plads eller om den skal
plantes højere oppe paa Bredden. Ude i Vandet
plantes Aakander og inde paa lavere Vand og op
ad Bredderne anbringes Dunhammer, Iris, Star,
Siv, Brudelys, Kabbeleje, Sumpforglemmigej,
Vandkalla, Engblomme, Bukkeblad, Ranunkler, Fredløs,
Skræpper, Bjørneklo og forskellige Astilbearter;
højere oppe paa Bredden plantes Rhododendron,
Azalea mollis og pontica, og i øvrigt har man
hertil en Mængde gode Stauder (se Udvalg af Mose-
og Sumpplanter og Udv. af Stauder). Fig. 1 viser
en Vandbreds Tilplantning. Vil man være
nogenlunde sikker paa, at hver Plante sættes paa sin
rette Plads, d. v. s. at den ikke kommer paa for
dybt og ikke paa for lavt Vand, kan
nedenstaaende »skematiske« Opstilling maaske være til

<img>Vandbredders Beplantning. Fig. 1.</img>

<img>Vandbredders Beplantning. Fig. 2.</img>
nogen Nytte; den angiver den Højde i cm under (÷)
eller over (+) Vandstandshøjden, som nogenlunde
passer for de derunder nævnte Planter:

÷ 100: Nuphar luteum; Nymphæa alba.

÷ 80-60: Nymphæa Gladstoniana, hvid; N.
James Brydon, karmosinrosa; N. Marliacea albida,
hvid, N. rosea, lysrosa; N. tuberosa
Richardsoniana, hvid N. t. rosea, lille, lysrosa.

÷ 50: Scirpus lacustris, kun ved store Søer;
Limnanthemum nymphæoides.

÷ 40: Nymphæa Leydeckeri lilaceæ, lillarosa,
rigtbl.; N. Leydeckeri purpurata, purpurrød,
rigtblomstrende.

÷ 30: Typha latifolia; Ranunculus aquatilis,
R. Lingua grandiflorus.

÷ 20: Phragmites communis aureus; Hippuris
vulgaris; Stratiotes aloides; Sagittaria japonica.

÷ 10: Juncus effusus; Iris Pseudacorus; Alisma
Plantago; Butomus umbellatus; Acorus Calamus.

÷ 5-0: Glyceria spectabilis variegata; Calla
palustris; Sparganium ramosum; Menyanithes
trifoliata; Iris Kæmpferi.

+ 10: Eriophorum angustifolium.

+ 20: Ajuga reptans atropurpurea; Artemisia
lactiflora; Bocconia japonica; Caltha palustris;
Epilobium hirsutum; Iris lævigata, I. variegata, I.
sibirica; Myosotis palustris semperflorens; Petasites
japonicus giganteus; P. officinalis.

+ 30: Heracleum giganteum; H.
Mantegazzianum; Eupatorium purpureum; Lysimachia
nummularia; Lythium Salicaria; Trollius; Funkia;
Ligularia; Primula; Rodgersia; Bregner; Mimulus;
Monarda; Bergenia cordifolia.

+ 40: Polygonum; Senecio; Rheum.

+ 50: Gunnera chilensis; Phlox og i øvrigt en
Mængde andre Stauder (se »Udv. af Mose- og
Sumpplanter« og »Udv. af Stauder«). Fig. 2
viser en nyplantet »Vandbred«.
V. H.
</chapter>

<chapter name="Vandfald">
<b>Vandfald.</b> Naturlige V. er altid af udmærket
Virkning i Have- og Parkanlæg, og hyppigt kan
man ogsaa danne kunstige V. selv i det smaa,
som kan byde en behagelig Afveksling og
Tiltrækning, naar de er dannede efter Naturens
Forbillede. Bedst er det naturligvis, naar man har
store Vandmasser til sin Raadighed, og Terrænet
er saa bakket, at Omgivelserne synes naturlige,
se Fig. 1, men ofte kan man dog ogsaa selv
ved Hjælp af en mindre Bæk eller Afløb fra en
Dam frembringe tiltalende V., se Fig. 2, som kan
frembringe attraaværdige Karakterer i Anlæget.
Store Sten er næsten uadskillelige fra V., men
man kan ogsaa anvende f. Eks. Træstammer til
at opdæmme Vandmasserne med. V.'s
Beliggenhed er naturligst mellem to Højder, hvor
Arealet danner en lille Kløft eller lignende Steder,
hvor man kan tænke sig, at Afløbet let paa en
naturlig Maade vil kunne standses af nedstyrtede
Stene eller Træstammer. Som overalt, hvor man
direkte anvender de naturlige Forbilleder, maa
man ogsaa ved Dannelsen af V. vogte sig for at
ville opnaa for meget. Arkitektoniske V. se
Kaskader.
E. G.

<img>Vandfald. Fig. 1.</img>

<img>Vandfald. Fig. 2.</img>
</chapter>

<chapter name="Vanding">
<b>Vanding.</b> Da Nedbøren paa Friland ikke altid
er tilstrækkelig til at erstatte den Vandmængde,
som dels selve Jorden fordamner, og dels
Planterne fordamper gennem Bladene eller bruger til
Stofdannelse, og da den dernæst ikke kommer de
Planter til gode, der dyrkes under Glas, vil det
i mange Tilfælde paa Friland og til Stadighed
under Glas være nødvendigt at vande paa kunstig
Maade, for at Planterne ikke skal lide Skade. Ved
V. kan der skelnes imellem V. med rent Vand for
at forsyne Planterne med den fornødne Fugtighed
og Vanding med flydende Gødning for at tilføre
Planterne forøget Næring. A. <sp>Vanding med
rent Vand</sp>. Hvor meget og hvor ofte der
trænges til V., afhænger af mange forskellige
Faktorer, der nedenfor hver for sig skal omtales. De
forskellige <sp>Jordarters</sp> Evne til at holde paa
Fugtigheden varierer baade paa Friland og ved
Pottekultur meget, hvorfor de ogsaa stiller meget
ulige Krav til V.; sandet Jord kræver saaledes
mere V. end den mere lerede eller muldede Jord.
Foruden selve Kulturjorden spiler ogsaa
Undergrundens Beskaffenhed samt Jordbundens mere
eller mindre gode Dræning en Rolle, thi en sandet,
gruset og stenet Undergrund afleder naturligvis
hurtigere Vandet fra Overgrunden end en leret,
vandholdig Undergrund, hvorfra Overgrunden
endog i tørre Perioder kan opsuge en Del
Fugtighed. Og en udrænet Jord vil, selv om den i det
hele eller paa visse Tider er mindre egnet til
Plantekultur, ikke saa let udtørre i tørre Tider
som den drænede. Med Hensyn til de forskellige
<sp>Aarstider</sp>, er det paa Friland næsten
udelukkende Sommerhalvaaret, der kræver V. — mere
eller mindre i de forskellige Maaneder. Ved
Dyrkning under Glas vil der derimod stadig, ogsaa i
Vintertiden, være Anledning til a vande, men paa
Grund af den lave Temperatur, det svagere Lys og
de fleste Planters næsten standsede Vækst, er det
hverken nødvendigt eller gavnligt at vande saa
hyppigt som om Sommeren. Jo mere udsat
Planterne er for Solens eller Blæstens Paavirkning,
desto mere vil de fordampe og altsaa komme til
at trænge til mere Vanding end Planter, der staar
i Skygge eller Læ. Dernæst indvirker
<sp>Temperaturen</sp> og <sp>Luftfugtigheden</sp> i høj
Grad paa Planternes Vandforbrug idet de med
samme Luftfugtighed fordamper mere i høj end i
lav Varme, og med samme Temp. fordamper de
mere i tør Luft end i fugtig Luft. Da man ved
Kulturer under Glas er Herre over disse Forhold,
kan man her stedse indrette det paa den for
Planterne bedste Maade. Vandingen maa endvidere
rette sig efter de forskellige Plantearters Natur og
de Forhold, hvorunder de vokser i deres
Hjemstavn. Planter med tykke, saftige Blade eller
Stængler, f. Eks. Echeveria, Sedum, Sempervivum
og Kaktus fordamper kun lidt og fordrer saaledes
kun ringe V., medens blød- og tyndbladede
Planter, f. Eks. Bregner, maa holdes jævnt og stadigt
fugtige, og Sumpplanter maa holdes saa fugtige,
at det ved Pottekultur kan være nødvendigt at
give dem Underskaale, der stadig holdes fyldte
med Vand. Ved V. maa man stedse tage Hensyn
til vedkommende Plantes Alder og Udviklingstrin
samt Sundhedstilstand. V. af ganske unge
Frøplanter f. Eks. maa saaledes ske med langt større
Forsigtighed end ved ældre i god Vækst værende
Planter; Planter i Hviletilstand, særlig de
løvfældende, fordrer kun ringe Vanding, og flere,
saasom Løg og Knoldvækster, vandes slet ikke,
medens de samme Planter fordrer rigeligt Vand i
deres Vækstperiode. Syge Planter vandes
sparsomt og med stor Forsigtighed, medens sunde
Planter taaler rigeligt Vand. Ved Pottekultur maa
Pottestørrelsen ogsaa tages med i Betragtning ved
Vandingen, idet de smaa Potter under lige
Forhold tørrer hurtigere ud end de større; dernæst
vil Potter nedgravede i Bark eller Grus holde sig
længere fugtige end Potter staaende paa Hylder,
Stillads eller oven paa Jorden, da Fugtigheden i
saadanne lettere kan fordampe. Hvad selve
<sp>Vandet</sp>, der benyttes til V., angaar, bør det helst
være »blødt«, altsaa Regnvand, Aavand eller
Søvand, af hvilke det første tilmed indeholder lidt
salpetersur Ammoniak, der er Plantenæring. Det
mere kalkholdige, kolde, »haarde« Vand, som faas
fra Brønde, er derimod ikke saa godt. Er man
imidlertid nødt til at bruge dette, bør det før
Brugen henstaa et Par Dage i aabne Kar for at
udluftes og opvarmes. Det Vand, der benyttes, maa
være rent og friskt og bør af den Grund paa den
anden Side ikke staa for længe i Beholderne, da
det derved kan blive snavset og fuldt af lavere
Organismer. Vand til V. bør ikke være for koldt,
det maa mindst have samme Temperatur som den
Planterne omgivende Luft; særlig ved V. af
tropiske Planter er det vigtigt, at Vandets
Temperatur ikke er for lav. <sp>Tidspunktet</sp> for V.
er om Sommeren sædvanlig Aftentimerne, naar
Solen ikke længere skinner paa Planterne; om
Vinteren, hvor der kun er Tale om V. under Glas,
vandes derimod helst om Morgenen eller
Formiddagen, saa snart det er tilstrækkeligt lyst.
Hvornaar der bør vandes er et af de vigtigste
Spørgsmaal ved V. Paa Friland afgøres det let, idet
Jordens Fugtighedsgrad der bedre kendes og kan
undersøges, men ved Potteplanter er det
vanskeligere. For med Sikkerhed at bestemme, om en
saadan Plante trænger til Vand, maa man baade
undersøge Jordens Overflade med Fingrene og
banke paa Pottevæggen med en Kno; klinger
Potten, er den tør, men giver den en dump Lyd, er
den vaad. Baade paa Friland og særlig ved
Pottekultur maa man have Opmærksomheden rettet paa
ikke at vente saa længe med Vanding, at Planterne
kommer til at hænge, da de derved vil lide, ja
enkelte Potteplanter er endog saa ømtaallge, at de
dør, hvis Jordklumpen blot een Gang har været
gennemtør. Har en Plante været meget tør, er det
ofte vanskeligt at faa Jorden til igen at optage
Vand, hvorfor det kan være nødvendigt en kort
Tid at nedsænke den i Vand. Naar der vandes,
maa der vandes saa rigeligt, at den alle Rødderne
omgivende Jord er mættet med Vand, ved
Potteplanter vil dette være Tilfældet, naar det
overflødige Vand løber bort gennem Bundhullet. For
hyppig og utilstrækkelig V. er skadelig, idet
Jordfladen dels bliver skorpet og taber sin Porøsitet
derved, og dels Vandet ikke trænger ned til alle
Rødderne. For hyppig og rigelig V. er ogsaa
meget skadelig, thi da Planterne ikke kan
forbruge alt Vandet, vil dette stadig holde Jorden
mættet, hvorved denne afkøles, og Luften
udelukkes, Følgen bliver, at der dannes sure
Forbindelser, som vil bevirke Planternes Hensygnen eller
Død. Af disse Grunde bør man heller ikke,
Sumpplanter undtagne, lade Potteplanter have
Underskaale, og har de det, som i Stue f. Eks., bør
Vandet borthældes efter endt Vanding. Ved V.
paa Friland benytter man sig i mange Tilfælde af
almindelige Vandkander, men naar det er større
Jordstykker, der skal vandes, anvendes
Sprøjteslanger, der enten kan skrues paa transportable
Sprøjter eller paa Trykvandsledninger. I den nyere
Tid anvendes ofte <sp>Skinners</sp> Vandingsapparat,
se Vandingsanlæg. Hvor Forholdene egner sig
dertil, er Overrisling i flere Tilfælde en udmærket
Vandingsmaade. Paa Friland kan V. under
vedholdende Tørke blive nødvendig til ældre
Frugttræer; de maa vandes rigeligt, ikke inde ved
Stammen, men særlig under Kronens yderste
Partier. Træer og Buske, der plantes om Foraaret,
vandes for at Jorden kan slutte sig tættere om
Rødderne. Nyplantede Køkkenurter og Prydplanter
vandes, og hvis det senere bliver Tørke, vandes
de atter ligesom andre Haveplanter, Stauder, Roser
etc., for saa vidt det kan overkommes. Plæner
oversprøjtes i langvarig Tørke. Ved V. under
Glas benyttes sædvanlig Vandkander, som oftest
forsynede med Bruser for ikke at oprode og
bortslemme Jorden i Potterne med den tykke
Vandstraale. Hvor man har større, frit udplantede
Kulturer, anvendes dog ofte Slanger til Vandingen,
thi da Fugtighedsgraden af Jordsmonnet her er
mere ensartet, vil alle Planterne i Reglen trænge
lige meget til V. For V. af Potteplanter gælder
i alt væsentligt de ovenfor anførte almindelige
Regler. Ved V. af Planter i Ballier maa der særlig
lægges Mærke til, at de kræver en Mængde Vand
for helt at være gennemvandede, og at Vandet
her ligesom ved Potter bør løbe ud gennem
Bundhullerne efter endt V. Frøplanter og Stiklinger
vandes forsigtigt og taaler slet ikke at blive tørre,
succulente Stiklinger undtagen. Undertiden vandes
Potter eller Skaale med smaa, fine Frøplanter ved
at lade Jorden opsuge Vand fra neden, idet de
midlertidig sættes i en Skaal Vand. Varmebede
med frit udplantede eller priklede Planter vandes
sædvanlig med Bruse, naar de trænger dertil, og
frit paa Rabatter udplantede Frugt- eller
Prydplanter vandes grundigt en Gang imellem, naar det
gøres fornødent. B. <sp>Vanding med
flydende Gødning</sp> for at tilføre Planterne forøget
Næring anvendes i mange Tilfælde, snart for at Skud
og Blade kan udvikle sig smukt og kraftigt, snart
for at bevirke en rigere og bedre Blomstring, og
snart for at faa megen og vel udviklet Frugt.
Som flydende Gødning benyttes fortyndet Ajle,
frisk Fjerkrægødning eller Kogødning, Latrin
samt Sod udrørt i Vand og Opløsninger af enkelte
Kunstgødninger. Selv om der er en Del Forskel
paa, hvor stærke Opløsninger de forskellige
Planter kan taale, kan der dog som Regel siges, at de
kun taaler svage Opløsninger, hvorfor man altsaa
ved Fremstillingen af Gødningvand stedse maa
sørge for at fortynde det rigeligt før Brugen.
Dernæst bør flydende Gødning være klar, hvorfor man
ogsaa efter Paahældning af Vand paa Gødningen
og Omrøring deraf lader det hele staa og
bundfælde sig før Brugen. I samme Hensigt er det
ogsaa heldigt at komme den animalske Gødning
i en Sæk, som nedsænkes i Vandbeholderen. Naar
man vil vande med flydende Gødning, bør
Jordsmonnet omkring Rødderne ikke være tørt, da disse
i saa Tilfælde let kan tage Skade; man maa derfor,
hvis Jorden er tør, først vande med rent Vand.
Nylig omplantede eller syge Planter maa ikke
vandes med Gødningvand, det bør kun anvendes til
sunde Planter i kraftig Vækst, og man ophører
dermed, saa snart Hviletilstanden begynder at
indtræde. Naar Gødningvandet bruges for at paavirke
samme Aars Blomstring, gives det først efter, at
Knopperne er ansatte, da Skud og Blade ellers let
kan udvikle sig saa stærkt, at Blomstringen
forhindres. Frugtplanter vandes først med flydende
Gødning, naar Frugterne er sikkert ansatte og da
helst med kali- og fosforsyreholdige Stoffer.
Vandingen bør ophøre inden Frugtens Modning.
G. B.
</chapter>

<chapter name="Vandingsanlæg">
<b>Vandingsanlæg.</b> En hensigtsmæssig Opsamling
og Fordeling af Vandet i Haven og Gartneriet er
af stor Vigtighed, da Vand jo er en
Hovedbetingelse for Vegetationen i Almindelighed og særlig
vigtig for enkelte Kulturer, derfor maa man
allerede ved Bestemmelse af Havens eller Gartneriets
Beliggenhed tage Hensyn til dette Forhold. I
større Byer har man som Regel Trykvand, men
forefindes dette ikke, maa det skaffes fra en
nærliggende Sø, Vandløb, ved Gravning af Brønd eller
ved Boring. Anvendes demne sidste, bør Borerøret
ikke gøres under 100 mm indvendig Diameter, for
at kunne faa Plads til en passende stor
Pumpecylinder. Det fordelagtigste V. i Haver er en
Trykvandsledning i Forbindelse med en Vandbeholder
(Reservoir), som er anbragt paa et Punkt, der
ligger højere end den øvrige Del af Haven, paa
Loftet af en høj Bygning eller paa et højt Stillads.
Kan Vand ikke skaffes tilveje ved direkte Ledning
til Vandbeholderen, maa det oppumpes ved Hjælp
af en Trykpumpe i Forbindelse med Elektromotor,
Benzinmotor, Petroleumsmotor, Raaolje- eller
Vindmotor.

En god 5 HK. Benzinmotor bruger 0,3-0,35 kg
Benzin pr. HK. pr. Time; en god 5 HK.
Petroleumsmotor bruger 0,4-0,5 kg Petroleum pr. HK. pr.
Time; en god 5 HK. Raaoljemotor (f. Eks.
Tuxhams) bruger 0,3 kg Solarolje pr. HK. pr. Time.
Den elektriske Drivkraft er pr. HK. noget dyrere
end de ovennævnte, men da det i Reglen er smaa
Kraftmængder, der er Brug for, og man kan faa
Elektromotorer ned til 1/2 HK. eller mindre,
medens de ovenfor nævnte Motorer sjældent
fremstilles under 4-5 HK., vil det ofte være fordelagtigt
at anvende Elektromotor, hvor elektrisk Drivkraft
kan faas, navnlig da Elektromotoren kan kobles
direkte til en Centrifugalpumpe, hvorved
Forlagstøj og Remme undgaas, og tillige fordi den kan
indrettes med automatisk Igangsætning efter
Højdebeholderens Vandstand. Vindmotorer bruges en
Del, men paa Grund af den ustadige Drift er de
kun anvendelige i Forbindelse med en
Højdebeholder til 8-14 Dages Forbrug. Vandvædder,
Hestegang eller Haandkraft kan anvendes ved smaa
Anlæg og hvor Forholdene tillader det. Fra
Vandbeholderen ledes Vandet i en underjordisk
Hovedledning gennem det Areal, Haveanlæg eller
Drivhuskompleks, til hvilket det skal benyttes, og fra
Hovedledningen atter ved Stikledninger til mindre
Beholdere, som er praktisk fordelte, eller til
Opstandere, fra hvilke man kan sprøjte det ud over
Arealet. Skal Vandet sprøjtes ud, paaskrues
Opstanderen en eller flere Længder stærke
Gummislanger (Hampeslanger er ikke praktiske til dette
Brug), hver Længde paa 10-15 m. For lange
Gummislanger er mere udsatte for at ødelægges
end korte, da Slangen ikke gerne maa rulles eller
lægges sammen ved Transporten, eller naar den
efter Brugen henlægges. I Handelsgartnerier
anvender man, for at spare paa de dyre
Gummislanger, almindelige Vandrør af Jærn, som paaskrues
Opstanderne og lægges ovenpaa Jorden saa nær
som muligt det Sted, man vil vande. Man kan
da ofte hjælpe sig med en enkelt Længde
Gummislange, som paasættes Stikledningen. Den ovenpaa
Jorden liggende Stikledning er da lige saa let at
flytte som Slangerne. Fordelene ved
Vandbeholder (Reservoir) er den, at man, selv om der i
Øjeblikket ikke pumpes, dog kan have Vandtryk, og
at Vandet kan udluftes stærkere. Uden
Vandbeholder kan man ogsaa ved Hjælp af de samme
Drivkræfter som ovenfor nævnt skaffe
Vandforsyning, idet man fra Pumpen fører Vandet gennem
en Kontraventil ind i en stærk Smedejærns
Trykbeholder, med 1-2 Kbm. Rumindhold, i hvilken
Luften komprimeres af det indstrømmende Vand;
fra denne Beholder, der kan anbringes i
Pumpehuset eller i et Drivhus, trykkes Vandet af den
sammenpressede Luft ud i Rørledningerne, Anlæget
er billigt, men Vandforsyningen er afhængig af, at
Motoren stadig holder Luften i Trykbeholderen
komprimeret. Vandbeholderen (Reservoiret) kan enten
være af Træ, Jærn eller Monier, med eller uden
Filter efter Omstændighederne og, om det kræves,
med Varmeindlæg. I Reglen nøjes man dog med
den Udluftning og Temperering, som Vandet kan
faa i de paa Arealet fordelte mindre Beholdere, og
paa Friland udpumper man Vandet direkte selv fra
borede Brønde, dog kan Vandet naturligvis godt
være saa koldt eller indeholde for Planterne saa
skadelige Stoffer, at dette maa fraraades.
Vandledninger, som skal benyttes hele Aaret, maa enten
ligge frostfrit eller ogsaa maa man kunne aftappe
Vandet, naar Frosten kommer. Rørledninger
under Jordoverfladen bør af Hensyn til Frosten
lægges i 80 cm Dybde, de kan enten være Støbejærns
Mufferør eller Mannesmanns Staalmufferør
beviklede med Jute og asfalterede. Rørene samles i
Mufferne med Hamppakning og smeltet Bly.
Ubeskyttede Smedejærnsrør bør ikke anvendes til
Jordledninger, da de hurtigt ødelægges af Rust.
Til Vanding af større Arealer kan anvendes
Vandingsapparater af Skinners System. Det bestaar
af sammenskruede Smedejærnsrør, i hvilke der med
0,50-1 m Mellemrum er anbragt en Række smaa
Straalespidser. Rørledningen anbringes paa
nedrammede Pæle og styres ved herpaa fastgjorte
Bøjler; i den ene Ende er anbragt et Drejeled, ved
Hjælp af hvilket Rørledningen i hele sin Længde
kan drejes, og Vandstraalernes Retning derved
forandres. Trykledningen forbindes til Drejeleddet.
Apparatet kan ogsaa anbringes i Toppen af
Drivhuse.
S. A.

<img>Vandingsanlæg efter Skinners System.</img>
</chapter>

<chapter name="Vandkande">
<b>Vandkande</b> er et i Haver uundværligt Redskab,
som forfærdiges af Blik eller bedre af Zink, da
disse er mere holdbare. Selve Beholderen gøres
ofte lidt fladtrykt paa de to Sider, hvorved V.
bliver noget bekvemmere at bære. Til Vanding af
Planter paa Baghylder eller andre Steder, hvor
der er vanskelig at komme til, anbringes
Forlængelsesrør paa Tuden. Vanding med Bruse har
det Fortrin, at Vandet falder ned paa Planten som
en fin Regn, hvad særlig opnaas, naar Brusens
Huller vender opad, saaledes at de fine Vandstraaler
danner en Bue.
L. H.
</chapter>

<chapter name="Vandløbslovgivning">
<b>Vandløbslovgivning.</b> De nugældende
Lovbestemmelser indeholdes i Lovene om Vands Afledning og
Benyttelse af 28. Maj 1880 samt 23. April 1897
og 19. April 1907. I Erkendelse af den store
Betydning for Landets Jordbrug som Bortfjernelse af
»skadeligt Vand« betød, begyndte man allerede
paa de store Landboreformers Tid at lovgive
herom, men først for 60-70 Aar siden blev der taget
kraftigt fat paa Grøftning og Dræning. M. H. t.
Vands Benyttelse er man udover Engvanding og
Havevanding endnu ikke naaet vidt (se Art.
Vanding). Principet i Lovgivningen er, at Vand skal
benytte sit naturlige Tilløb og Afløb, at ingen
Forandringer maa foretages, som skader mere end de
gavner (samfundsmæssig set), og at Naboernes
Vrangvilje ikke kan hindre en Ejers fornuftige
Dispositioner. Til at behandle Sager vedrørende
private Vandløb er der i hver Kommune af
Sogneraadene (i Købst. Byraadene) udnævnt
<sp>Vandsynsmænd</sp> (paa 4 Aar, Halvdelen afgaar hvert
andet Aar); for de større {ɔ: offentlige) Vandløbs
Vedk., for hvilke af Amtsraadene er udarbejdet
Regulativer, er Sager dem vedrørende henlagt til
Landvæsenskommissionerne (se den Art.). Appel i
første Fald for Landvæsenskomm., i sidste for
Overlandvæsenskomm.). Ifølge Lovens
Bestemmelser maa en Lodsejer ikke foretage nogen
Forandring (Regulering, Bortledning, Brobygning,
Mølleanlæg o. s. v.), hvorved Vandets frie Flugt hindres
uden Samtykke af de ineresserede eller Kendelse af
Vandsynsmænd eller Landvæsenskommission. I
Udgifter ved Vandløbs Regulering og Vedligeholdelse
deltager alle tilstødende Grundejere — i Reglen
i Forhold til Længden af det til Vandløbet
grænsende Jordstykke. I Almindelighed træffes en
saadan Ordning, at hver tilstødende Lodsejer faar et
bestemt Stykke af Vandløbet at holde i Orden.

Naar der er Tale om <sp>nye
Vandafledningsanlæg</sp>, hvor det er nødvendigt at bruge
anden Mands Grund, tilkaldes Vandsynsmændene,
men hvis Parterne ikke enes om at underkaste sig
disses Afgørelse, har Landvæsenskommissionen
Afgørelsen, og den afgør da for det første, om der
er tilstrækkelig Grund til Anlæget, og i
bekræftende Fald fastsætter den de nærmere Betingelser.
Kan Rørledninger anvendes, har Grundens Ejer
Ret til at kræve dette, og han kan forlange, at
den lægges saaledes, at ogsaa han kan benytte den
mod at deltage forholdsmæssigt i Omkostningen
efter Vandsynsmændenes eller
Landvæsenskommissionens Bestemmelser. Dannes Afløbet ved aaben
Grøft over Naboens Jord, har denne Krav paa
Erstatning for de dermed forbundne Tab og
Ulemper, men han maa tillade at fremmede færdes
langs Grøften for dens Oprensnings og
Vedligeholdelses Skyld.

Angaaende <sp>Vandingsanlæg</sp> fastslaar
Loven det Princip, at Fordelen, der opnaas, »afgjort
overvejer den Skade og de Ulemper, som ved
Anlægget ville forvoldes«, og Fordring paa
Afledning gaar altid forud for Afbenyttelse, hvis
Fordelen ved det sidste ikke er aldeles overvejende.
Intet unyttigt Forbrug eller unyttig Opstemning
til Skade for andre maa finde Sted. Ved
offentlige Vandløb maa Planer forelægges de
tilsynsførende Myndigheder. En Grundejer kan være nødt
til at finde sig i, at Vandledninger lægges over
hans Grund, og der kan endog (ved aabne Grøfter)
paalægges ham Vedligeholdelsespligt mod
Vederlag, og har hans Ejendom Nytte af Anlæget, kan
der paalægges ham Deltagelse i Udgifterne.
Landvæsenskommissionen (evt. Overlandvæsenskomm.)
fastsætter den Skadeserstatning, der muligvis kan
være at udrede til andre Lodsejere som Følge af
Anlæget. Der kan eksproprieres Grund til
Vandingsanlæg.
F. S.
</chapter>

<chapter name="Vandpartier i landskabelige Haver">
<b>Vandpartier i landskabelige Haver.</b> I
Havekunsten er V., hvad enten de forekommer i Form af
Bæk, Aa, Flod, Dam, Park, Sø eller Hav, altid
ønskelige baade indenfor Arealets Grænser eller som
Maal for Udsigter e. l. Intet opliver Anlæget mere
end Vandet med sit Lys og Liv, sin stadige
Farvevekslen, sin rislende eller brusende Lyd, sine
Afspejlinger og sit særegne Plante- og Dyreliv o. s. v.,
og intet danner saa harmoniske Kontraster til
Havens øvrige Bestanddele som netop Vandet.
Findes V. indenfor Arealets Grænser i en god,
naturlig Form som Bæk, Aa, Flod, Dam eller Sø, bør
man, for saa vidt man vil tilvejebringe et
landskabeligt Anlæg, saa vidt muligt føje sin Plan
derefter. Findes V. i en Form, som af en eller anden
Grund ikke kan indpasses i Planen, maa man
ændre dets Form efter nøje Studium af de Former,
som vi forefinder l Naturen, og tilvejebringe den
Jordform og de Omgivelser, der fordres for at
motivere den ny Form. Kilden kan saaledes laves til
en Bæk, som snor sig ned igennem et kuperet
Terræn eller gennem en Kløft, hvor dens Løb
standses og drejes hist og her mellem Stenene. Aaen
kan opdæmmes for at danne Dam, og den Bæk,
som løber i en næsten lige, kun lidet malerisk
Rende, kan hist og her standses og deles eller
udvides, saa at den i højere Grad end før bidrager
til Forskønnelse og passer bedre ind i Planen.
Findes Vandet ikke paa Arealet, men maa ledes dertil
ad kunstig Vej fra en Aa, en nærliggende Sø el. l.,
maa man først med Terrænets Form for Øje og
med Hensyntagen til Planen vælge den Form, der
passer bedst og derefter søge at tilvejebringe den
naturlige Karakter, som det eventuelle V. kræver.
Det karakteristiske ved Bækken (se d. A.) er dens
raske, uregelmæssige Løb — dens oftest stenede
Leje, dens smaa Vandfald, Forgreninger — og paa
svagere Skraaninger dens snart smalle, snart
udvidede Løb, hvis Konturer bestemmes af Vandets
hurtige Bevægelse, under hvilken det støder paa
Hindringer, som giver Bækkens Løb snart en, snart
en anden Retning, se Fig. 1 (de punkterede Linier
angiver Strømretningen). Naar Bækken først ned
paa fladere Areal, danner den ofte bredere Vand
og Øer med aflang Form og hyppigt indskaarne

<img>Fig. 1.</img>

<img>Fig. 2.</img>
som Fig. 2 viser. Aaen (se d. Art.) snoer sig
gennem det fladere Areal, dens Vandmasse er større,
og Hindringerne som Regel færre, dens
Krumninger bliver derfor større og dens Øer ikke saa
langagtige i Formen. Nær Aaen staar Kanalen, som
imidlertid paa Grund af sit stillestaaende Vand, og
fordi den er tilvejebragt ved Udgravning, bør have
noget mere regelmæssig Form. Dammen (se d.
Art.) maa rette sin Form nøje efter
Jordformationen. Ved Hjælp af Dæmningen stiger Vandet
højere og højere, føjende sig efter Terrænet, indtil
det naar i Højde med Dæmningen. I Dammen kan
ogsaa godt dannes Øer, men de maa da fjerne sig
meget fra den aflange Form og have Dammens
regelmæssige Konturer. Søen (se d. Art.) kan kun
dannes, hvor Arealet er saaledes bygget, at en
Del af det uden Hjælp af Dæmning kan sættes
under Vand. Søens Form er som Regel noget
langstrakt, Fig. 3, og dens Konturer maa ikke være
for indskaarne, idet Vandets Bevægelse er ringe
i Forhold til Vandmassen, men lange bølgede Linier
med passende Indskæringer, der føjer sig smukt
ind i Jordformationen, og dens Øer maa være
større og bredere i Formen. Parken (se d. Art.),
som kun tilvejebringes ved kunstig Udgravning,
har stillestaaende Vand. Dens Konturer er derfor
meget lidt indskaarne og dens Øer næsten
regelmæssige. Parken udgraves almindeligt i 1-1,50 m
Dybde. Hvor den skal benyttes til Skøjteløbning
ikke for dyb, og hvor det er nødvendigt at holde
paa Vandet, dækkes Bund og Sider med
faststampet æltet Ler eller Beton. Se Vandbreddens
Beplantning.
E. G.

<img>Fig. 3.</img>
</chapter>

<chapter name="Vandpest">
<b>Vandpest</b> se <sp>Helodea</sp>.
</chapter>

<chapter name="Vandplanter">
<b>Vandplanter</b> se <sp>Udvalg af Vandplanter</sp>.
</chapter>

<chapter name="Vandrotte">
<b>Vandrotte</b> se <sp>Rotter</sp>.
</chapter>

<chapter name="Vandrøllike">
<b>Vandrøllike</b> se <sp>Hottonia</sp>.
</chapter>

<chapter name="Vandsot">
<b>Vandsot</b> (Oedema). Herved forstaas en
Sygelighed hos unge, kraftige Skud af forskellige
træagtige Planter, som bestaar i, at Stammen
svulmer tenformigt op, og der opstaar Sprækker og
Længdesaar i Barken, enten helt rundt eller paa
den ene Side af Stammen. Under Korken dannes
et gulagtigt, svampet Væv, bestaaende af
langstrakte, vandfyldte Celler. Den nærmeste Grund
til denne Misdannelse er en lokal Ophobning af
Vand, men denne kan vel atter have forskellige
Aarsager. Sygdommen viser sig hyppig paa
Stammen af Guldribs, <sp>Ribes aureum</sp>, som
anvendes til Underlag for højstammede Ribs og
Stikkelsbær. Her forklares Sygdommens Optræden ved den
Behandling, Stammen faar før Forædlingen, idet
man for at give den Form bortskærer alle
Sideskud og derved hindrer Fordampningen af det
optagne Vand gennem Bladene, saa at dette samler
sig i Stammen, især henimod den øvre Ende.
Som Middel imod dette Onde maa anbefales at lade
en Del Sideskud blive tilbage til Udvikling af
Blade, indtil denne Virksomhed kan overtages af
Podekvisten. V. træffes ogsaa ikke sjælden hos
Roser, især Maréchal Niel, i Væksthuse.
F. K. R.
</chapter>

<chapter name="Vandspreder">
<b>Vandspreder</b> se <sp>Havesprøjter</sp>.
</chapter>

<chapter name="Vandsyn">
<b>Vandsyn</b> se <sp>Vandløbslovgivning</sp>.
</chapter>

<chapter name="Vandvogn">
<b>Vandvogn.</b> Man bruger i Haverne ofte V., som
bestaar af en Tønde, der hænger mellem to Hjul,
og ikke større end, at den fyldt med Vand kan
trækkes af en Mand. Hvis Tønden er af Træ, bør
der være lidt Vand i Tønden, naar den henstaar
uden at bruges, da den ellers let bliver utæt; i
Reglen laves Tønden af Zink.
L. H.
</chapter>

<chapter name="Vanessa">
<b>Vanessa</b> se <sp>Store Ræv</sp>.
</chapter>

<chapter name="Vanilla">
<b>Vanilla</b> (Orchidaceæ), Vanille, er en højst
interessant Orchidé, som danner lange slyngende Skud
med tykke, kødrige Blade og voksagtige Blomster.
<sp>V. planifolia</sp> Andr., Centralamerika, var den
første levende tropiske Orchidé, som forekom i
Kultur i Europa, allerede i Begyndelsen af det 17.
Aarhundrede. Den danner lange, lianlignende
Stammer og har smukke, gulhvide, duftende Blomster
samt lange Frugtskeder, af hvilke Vanillen
fremstilles. <sp>Anvendelse</sp>: Hos os alene af
botanisk Interesse. <sp>Kultur:</sp> I Varmhus, slyngende
under Taget,
Ax. Hzn.
</chapter>

<chapter name="Vanskud">
<b>Vanskud</b> se <sp>Frugttræers forskellige
Organer</sp>, <sp>Frugttrækroners
Udtynding</sp>, <sp>Foryngelse af Frugttræer</sp>.
</chapter>

<chapter name="Varmeanlæg til Væksthuse">
<b>Varmeanlæg til Væksthuse.</b> De almindeligst
anvendte er Varmtvandsanlæg, mindre hyppig
anvendes Lavtryksdampanlæg eller en Kombination
af Damp- og Varmtvandsanlæg.
<sp>Varmtvands-Varmeanlæget</sp> bestaar i Hovedsagen af:
1) et Kedelanlæg med en eller flere Kedler, 2)
varmeafgivende Rør i Væksthuset, samt 3)
Forbindelsesledninger mellem Kedel og Varmerør.
Rørsystemet staar i Forbindelse med en
Ekspansionsbeholder, der danner Anlægets højeste Punkt, og som
enten kan være aaben, med løst Laag over, eller
tæt lukket med 4-5 cm Overløbsrør ud til det fri.
Rørene maa overalt lægges saaledes, at Luften
drives ud, naar der fyldes Vand paa Anlæget, altsaa
helst med fortsat Stigning til
Ekspansionsbeholderen (se Fig. 1). Bliver Ekspansionsbeholderen
forbundet til Returvandsledningen, maa
Fremløbsledningen paa de højeste Punkter forsynes med
Lufthaner, eller med 0,5-0,7 cm Udluftningsrør, der

<img>Fig. 1. Varmtvands-Varmeanlæg med naturlig
Vandcirkulation.
Udluftning gennnem Expansionsbeholderen A.</img>
enten føres ind i Ekspansionsbeholderen eller op
over Ekspansionsbeholderens højeste Vandstand.
Højeste Vandtemperatur i Kedlen under Driften
80-90 ° C. Kedlen danner Anlægets laveste Punkt,
jo større Højdeforskel mellem Kedlen og de
varmeafgivende Rør, desto livligere Vandcirkulation. Skal
der fra et centralt Kedelanlæg skaffes Varme til
flere Væksthuse af større Udstrækning, kan dette
ske enten ved at anvende et Anlæg med Damp (se
Lavtryksdampanlæg nedenfor) eller ved et
Varmtvandsanlæg med forceret Vandcirkulation, saaledes
at Vandet pumpes gennem Rørene af en elektrisk
dreven Centrifugalpumpe, eller, hvor, Elektriciteten
mangler, ved en Kombination af et
Lavtryksdampanlæg og et Varmtvandsanlæg, saaledes at
Dampen fra en Lavtryksdampkedel føres ind i
Varmtvandsanlægets Rørsystem, hvorved Vandet
opvarmes og samtidig bringes i kraftig Cirkulation.
Ved Anlæg med forceret Vandcirkulation behøver
Kedlen ikke at anbringes lavere end Varmerørene,
saa Udgravning til Kedelrum kan spares. De i
de senere Aar hyppigst anvendte Kedeltyper er
fritstaaende Støbejærnskedler, saakaldte
Modstrømskedler, indrettede med Magasinfyr til Fyring med
Kokes eller Brænde. Af gangbare, økonomisk
arbejdende Typer kan eksempelvis nævnes
Strebelkedler Serie II (Fig. 2), Type »Eca« og »Rova«,
»Ideal« Kedler (Fig. 3), »De forenede
Jernstøberier«s Kedler, Serierne J og DV. Fælles for disse
Typer er, at de er lette at anbringe, behøver ingen
Indmuring, Ombytning af Elementer kan foretages
uden større Besvær eller Bekostning. Ved flere
af de nævnte Typer er Risten delvis vandfyldt og
behøver ikke at fornyes; Kedlerne bør udvendig
være forsynede med asbestforet Isoleringskappe af
Pladejærn. Ingen af ovennævnte Kedler egner sig
til Fyring med Kul, der i det hele taget er et
ganske vist billigere, men ogsaa vanskeligere
Brændselsmateriale til Magasinkedler end Kokes.
Til Fyring med magre Nøddekul kan anvendes »De
forenede Jærnstøberier«s Serie DV (Fig. 4) og
»Reck«s Universalkedel Serie C. Samtlige
ovennævnte Kedeltyper blev prøvede ved de i 1916
paa Foranledning af »Alm. dansk Gartnerforening«
afholdte Økonomiprøver paa Polyteknisk
Læreanstalt i Kbhvn. Prøverne udviste, at de danske
Kedeltyper, i Henseende til økonomisk Drift,
fuldtud stod paa Højde med de udenlandske. Til store

<img>Fig. 2. Original Strebel-Varmtvandskedel af Støbejærn til
Fyring med Kokes. Risten er delvis vandfyldt; udvendig paa
Siderne er Kedlen beskyttet med asbestforet Pladejærnskappe.

Strebels Eca Kedel.</img>

<img>Fig. 3. Varmtvandskedel »Ideal« af Støbejærn
til Fyring med Kokes.</img>
Anlæg anvendes Smedejærns-Kulfyrskedler med
røgfortærende Fyr af forskellige patenterede
Konstruktioner (Recks Opvarmningskompagni,
Albrectsen & Madsen, Fig. 5, m. fl.). Til ganske smaa
Anlæg kan anvendes Kedler af Type Fig. 7, de er
billige at anskaffe, men arbejder knap saa
økonomisk som Modstrømskedlerne. Alle
Varmtvandskedler udstyres med Termometer (0-100° C.),
Aftapningshane samt helst med automatisk virkende
Trækregulator, til Regulering af
Vandtemperaturen, Er der to eller flere Kedler ved et
Varmtvands-Varmeanlæg, bør hver Kedels Fremløbsrør og
Returrør forsynes med Afspærringsventiler,
ligesom hver Kedel maa have en lille Sikkerhedsventil
(0,7-1 cm Gennemløb) for at forhindre
Kedelsprængning, i Fald der fyres op, naar
Afspærringsventilerne er lukkede. Ved centrale Kedelanlæg,
der skal levere Varme til flere Væksthuse eller
Afdelinger, maa hver Afdelings Hovedledninger
forsynes med Afspærringsventiler og
Aftapningshane. Skydeventiler eller Sluseventiler er paa
Grund af deres store Gennemløbsaabning at
foretrække. Materialet til Rørledningerne mellem
Kedlen og Væksthuset samt til Varmerørene er dels

<img>Fig. 4. Støbejærnskedel til Varmtvandsanlæg og Lavtryksdampanlæg, De forenede
Jærnstøberiers Type DV, til Fyring med Kokes eller magre Nøddekul.</img>

<img>Fig. 5. Smedejærns Kedel, Patent Albrectsen
& Madsen. Til Brændsel kan anvendes
renharpede Nøddekul. Den friske Luft føres ind
foroven i Fyldetragten ved a, og ledes sammen
med de i Magasinet udviklede Gasarter ned
under Risten. Yderligere Røgforbrænding
finder Sted umiddelbart bag ved den murede
Fyrbro, hvor der tilledes sekundær Luft ved b.</img>

<img>Fig. 6. Ekspansionskobling.
M. Mellemring. R. Gummiring. B. Møtrik med
Bolte.</img>
Smedejærn, dels Støbejærn. De billigste
Rørledninger lægges af støbte Mufferør (Fig. 8), der
tætnes i Mufferne med saakaldt Rustkit, der kan
sammensættes af 60 Dele Jærnfilspaaner, 2 Dele
Salmiak, 1 Del Svovlblomme, blandet med Vand
med en ringe Tilsætning af Svovlsyre. En Ulempe
ved disse Muffesamlinger er, at de ikke kan
adskilles, uden at Røret slaas i Stykker, samt at de
er ganske uelastiske og let springer itu paa Grund
af Varmeudvidelsen. Bedre, men ogsaa dyrere, er
Støbejærns Flangerør, 8, 10 og 12 cm i Lysning,
samlede med Bolte gennem Flangerne og tætnede
med Gummiringe (Fig. 9), eller sammenskruede
Smedejæmsrør, tætnede med Hamp og Mønje,
eventuelt autogensvejsede. Smedejærnsrør bør dog kun
anvendes i Dimensioner med 4, 5 og 6 cm
Lysning som varmeafgivende Rør, da de større
Dimensioner er for dyre i Forhold til den Varme, de
afgiver. Støbejærns Ribberør (Fig. 10) kan i mange
Tilfælde med Fordel anvendes, et 7 cm
Normalribberør paa 2 m Længde afgiver omtrent samme
Varme som et glat 7 cm Rør paa 4,5 m Længde;
Anskaffelsesprisen for Ribberør bliver derved næppe
højere end for glatte Rør. Glatte Støbejærnsrør uden
Muffer eller Flanger kan samles med en Kobling
som hosstaaende Fig. 6, hvis Tætningsringe, der er
af Gummi, giver Samlingen en vis Elasticitet,
hvorved Faren for Brud paa Ledningen formindskes,
Koblingen er let at anbringe og aftage. I
Rørledninger af betydelig Længde kan det undertiden
blive nødvendigt at indskyde Ekspansionsbøjninger
(bedst af Kobber) eller Ekspansionsmuffer, til at
optage Rørenes Udvidelse i Længderetningen.
Varmerør, der anbringes under Borde og Hylder,
lægges bedst paa Rullebukke eller blot Ruller,
anbragte paa murede Piller, saaledes at Rørene frit
kan udvide sig. Rørledninger under Glastaget, de
saakaldte »Glasvarmere«, kan ophænges i Stropper
af galvaniseret Baandjærn. Alle Rør, men
specielt Smedejærnsrør, bør, for at forebygge
Rustdannelser, mønjemales efter Ophængningen,
Malingen maa fornys efterhaanden som det tiltrænges.
Forbindelsesledningerne mellem Kedel og
Væksthus bør, hvis Varmeafgivning fra disse Rør ikke
ønskes, isoleres f. Eks. med 2 mm tyk Asbestplade,
15 mm tyk Filt, et Lag Pap og til sidst
Lærredsbandage.

<sp>Lavtryksdamp-Varmeanlæg</sp>
arbejder med et Damptryk varierende mellem 1/10-4/10
Atmosfærer (0,1-0,4 kg pr. cm<sup>2</sup>). De er i
Almindelighed noget billigere at anskaffe end
Varmtvandsanlægene, idet man paa Grund af Dampens
højere Temperatur kan nøjes med mindre
Rørvarmeflade i Drivhuset, men de anvendes sjældent, da
Rørenes Varmeudstraaling er for stærk for de
nærmest staaende Planter og Reguleringen af Luftens
Temperatur i Drivhuset er vanskelig. Kedlen maa
anbringes saa dybt, at der mellem dens Vandstand
og de underste varmeafgivende Rør bliver en
Højdeforskel paa mindst 1 m, for at

<img>Fig. 7. Støbejærns Varmtvandskedel til
Kokesfyring.
Anvendelig til smaa Anlæg.</img>

<img>Fig. 8. Støbejærns Mufferør</img>

<img>Fig. 9. Støbejærns Flangerør.</img>

<img>Fig. 10. Ribberør.</img>
Kondensationsvandet fra Varmerørene af sig selv kan løbe
tilbage paa Kedlen. Kedeltyperne er i Hovedtrækkene
de samme som Varmtvandskedlerne, de forsynes
med Sikkerhedsventil, Manometer, Vandstandsviser
og Overkogerør. Fabriktilsynet stiler til
Lavtryksdampkedler forskellige Krav med Hensyn til
Sikkerhedsventilens Størrelse i Forhold til
Ildpaavirkningsfladen, Overkogerørets Diameter og Højde
m. m. (se Indenrigsministeriets Bekendtgørelse af
15. Decbr. 1919 om Tilsyn med Dampkedler paa
Landjorden, § 27). Lavtryksdampkedler af
Støbejærn maa ikke have over 15 m<sup>2</sup>
Ildpaavirkningsflade. Bestemmelsen af et Varmeanlægs Størrelse,
altsaa Varmerørenes Størrelse og Længde samt
Kedlens Hedeflade, sker paalidellgst ved at foretage
en Beregning af Væksthusets Varmeforbrug, altsaa
hvor mange Varmeenheder (Kalorier), der gaar
tabt gennem Glasdække, Mure, Døre etc. pr. Time.
Man kan regne Varmetabet pr. m<sup>2</sup> pr. Time pr. 1°
C. Temperaturforskel inde og ude omtrentlig til:
<table>
<td c>for<td>enkelt<td c>Glasdække<td>5<td c>Kalorier
<td c>-<td>dobbelt<td c>—<td r>2,5<td c>—
<td c>-<td>1<td c>Stens Mur<td r>1,5<td c>—
<td c>-<td>1 1/2<td c>—<td r>1,2<td c>—
</table>
hvorefter det samlede Varmebehov bliver at
udregne. <sp>Eksempel</sp>: Et Væksthus med 200 m<sup>2</sup>
enkelt Glasdække og 100 m<sup>2</sup> 1 1/2 Stens Ydervægge
skal holdes opvarmet til + 20 ° C. ved ÷ 15 ° C.
Ydertemperatur, altsaa ved en Temperaturforskel
af 35 ° C., hertil behøves:
<table>
<td>for Glasdækket 200 X 5 X 35 =<td r>35000<td c>Kalorier
<td>for Murværket 100 X 1,2 X 35 =<td r>4200<td c>—
<td><td r>39200<td c>Kalorier
</table>
hertil maa regnes for Utætheder
gennem Glasdække, Døre m. m.
samt til Vandfordampning og
normal Luftfornyelse et Tillæg
af c. 15 pCt.<td r>5880<td c>Kalorier
altsaa samlet Varmebehov pr. Time 45080 Kalorier
Varmeafgivning pr. løbende m Rør pr. Time kan,
naar der skal boldes c. 20 ° C. i Drivhuset, ved
Varmtvandsanlæg omtrentlig sættes til:
<table>
<td c>for<td r>4<td c>cm Rør<td r>75<td c>Kalorier
<td c>-<td r>5<td c>—<td r>95<td c>—
<td c>-<td r>6,5<td c>—<td r>120<td c>—
<td c>-<td r>7,5<td c>—<td r>140<td c>—
<td c>-<td r>10<td c>—<td r>180<td c>—
<td c>-<td r>13<td c>—<td r>220<td c>—
</table>
under Forudsætning af, at Vandet forlader Kedlen
med en Temperatur af 80 ° C. og kommer tilbage
med 60 ° C. Altsaa vil i Ovenstaaende Eksempel
behøves 45080 : 140 = 322 m 7,5 cm Rør til
Væksthusets Opvarmning. Ved Lavtryksdampanlæg er
Varmeafgivningen omtrent 40 pCt. højere. Kedlens
Størrelse bestemmes ved for de almindelige
Kedelkonstruktioner at regne en Varmeafgivning af
7000-9000 Kalorier pr. m<sup>2</sup> Hedeflade pr. Time; i
Ovenstaaende Eksempel vil en Kedel med 6 m<sup>2</sup>
Hedeflade være passende. Ovenstaaende Beregning
kan ikke betragtes som gyldig i alle Tilfælde, ved
særlig fritliggende Væksthuse, der er stærkt
udsatte for Blæst, bør der gives yderligere Tillæg til
det beregnede Varmebehov.

<sp>Fyring og Pasning af Varmeanlæg</sp>.
En Magasinkedel bør kunne rumme Brændsel til
8 Timers Fyring. Paafyldning af Brændsel 3
Gange i Døgnet, samtidig renses for Slagger. Hvad
enten der anvendes Kokes eller Kul som Brændsel,
bør de være renharpede, altsaa fri for Smuld. Ved
Fyring i en Kokeskedel maa — naar Slaggerne
er udtagne og Magasinet fyldt med frisk
Brændsel — Fyr og Askefaldsdørene omhyggeligt
tillukkes, saaledes at der kun føres Luft til Kedlen
gennem den med Trækregulatoren forbundne
Luftventil. Trækregulatoren indstilles til den
Temperatur, som man ønsker, Vandet skal have,
hvorefter Kedlen kan overlades til sig selv i c. 4 Timer,
derefter maa Risten atter renses. Ved Kulkedler
gaas frem paa samme Maade, idet man kun
yderligere lige efter Paafyldningen og i øvrigt fra
Tid til anden under Driften indstiller
Luftventilen for sekundær Luft forsøgsvis, saaledes
at der bliver den mindst mulige Røgudvikling.
I Tilfælde af Overkogning dæmpes Fyret ved at
lukke Regulatorspjældet og Askefaldsdøren,
samtidig aabnes Indfyringsdøren for Afkølingens Skyld;
først naar Kogningen er ophørt og Ilden omtrent
udgaaet, kan friskt Vand langsomt paafyldes.
Overkogning maa saa vidt muligt undgaas, da den
hyppige Fornyelse af Vandet foraarsager
Kedelstensdannelse i Kedlen, hvilket til sidst har Brud
og Utætheder til Følge. Om Sommeren maa
Anlæget helst staa fyldt med Vand for at undgaa
Rustdannelse i Rørene. I Varmtvandskedler bør
Temperaturen ikke overstige 85 ° C.,
Trækregulatoren indstilles til at lukke ved denne Temperatur.
Ekspansionsbeholderens Vandstandsviser tilses
daglig. Ved Lavtryksdampkedler indstilles
Trækregulatoren almindeligt til at lukke for Trækket ved
0,2-0,3 Atm. Damptryk; i Tilfælde af Overkogning
dæmpes Fyret som ovenfor nævnt; har
Overkogningen varet saa længe, at Vandstanden ikke er
synlig i Vandstandsglasset, <sp>maa Ilden
udtages</sp>, inden der fyldes friskt Vand paa; inden
Driften atter paabegyndes, maa der ligeledes
fyldes Vand paa Overkogerørets Syphon.
Returvandsledningen, gennem hvilken Vandet ledes fra
Varmerørene tilbage paa Kedlen, bør være forsynet med
Kontraventil. Skorstenens indvendige Tværmaal
afhænger af dens Højde, jo højere den er, desto
mindre kan Tværmaalet — indenfor visse
Grænser — være. Vælges Skorstenens Højde f. Eks.
7 m, regnet fra Fyrpladsens Gulv, bør dens
indvendige Tværmaal være for
<table>
<td c>indtil<td r>4<td c>m<sup>2</sup><td c>Kedelflade<td>235 X 235 mm (24 X 24 cm)
<td c>—<td r>10<td c>-<td c>—<td>350 X 350 mm (35 X 35 cm)
<td c>—<td r>18<td c>-<td c>—<td>470 X 470 mm (47 X 47 cm)
</table>
Røgkanalen mellem Kedlen og Skorstenen bør være
saa kort som Forholdene tillader — ikke over
3-4 m. Dens Tværmaal gøres lidt større end

<img>Fig. 1. Gennemsnit af et Damprør
omgivet af Lerrøret.</img>
stenens for at give Plads til Sod; den udføres bedst
i almindeligt Murværk med en Foring af ildfaste
Sten. Rensedøre indsættes, hvor det er nødvendigt.
Enhver Kedel bør forsynes med Røgspjæld. Udføres
Kanalen mellem Kedel og Skorsten af
Jærnplader, bør dem isoleres med f. Eks. 4-5 cm tyk
Kiselguhr eller andet ikke brændbart
Isoleringsmateriale.
S. A.

<sp>Jordopvarmning ved Damp</sp>. Til at
erstatte gærende Stoffer som Opvarmningsmiddel
har der i Tidens Løb været gjort Forsøg forskellige
Steder med Opvarmning ved Damp, men først i de
sidste Aar synes der at være naaet et Resultat, som
mulig kan faa praktisk Betydning, saa meget mere
som det hidtil mest anvendte gærende Stof,
Hestegødningen, paa Grund af Hestebestandens
Indskrænkning i Byerne ved større Anvendelse af
Motorkraft, er blevet vanskeligere at faa og tillige
fordyret. — Det System, der er bragt i Anvendelse
under Navnet »Erda«, bestaar i at Jorden i
Varmebede, og i Væksthuse, i hvilke Planterne dyrkes frit
i Jorden, saaede eller udplantede, gennemtrænges af
Damp, der opvarmer Jorden og tillige bringer den
i passende Fugtighedstilstand. Dampen
frembringes i en Lavtryks Dampkedel, hvortil Kedlen
»Heureka« hidtil er anvendt. Hovedledningen, der
fører fra Kedlen til Opvarmningssystemet, maa
være godt isoleret, og dette bestaar af Jærnrør
forsynet med Huller, med ca. 50 cm Afstand, gennem
hvilke Dampen strømmer ud. Udenom disse Rør
ligger Lerrør, der er adskilt i to Halvdele, af
hvilke den underste, hvori Rørene ligger, er tykkere
og haardtbrændt, imedens den øverste Halvdel er
letbrændt og porøs, for at Dampen kan gaa
igennem op i Jordlaget, der er ca. 15-25 cm tykt (se
Fig. 1). Der lægges 4 Rækker Varmerør paa langs
gennem Varmebedene (se Fig. 2). Kedlens
Størrelse maa afpasses efter Anlæget, og Rørsystemet
maa have Fald til Afledning af den fortættede
Damp. Systemets Fortrin fremfor Opvarmning ved
gærende Stoffer vil være, at Varmen bedre kan
reguleres, og at det Arbejde, der er forbundet med
Anlæg af Varmebedet med disse, spares. Naar
Jorden først er opvarmet, skal 20-30 Min.
Dampning Morgen og Aften være tilstrækkelig. Om
Sommeren skal det ogsaa kunne bruges som
Vandingssystem, ligesom det kan kombineres med
Ledninger til Luftopvarmning i Væksthuse.

<sp>Røgkanaler</sp> hører til de ældste
Varmeapparater for Drivhuse, men benyttes nu mindre,
og da mest i Forbindelse med Rørriste (se
nedenfor). Røgkanalens Længde er begrænset, 14-16 m.
Ovnen bygges ret solidt, indvendig udelukkende af
ildfaste Sten i ildfast Ler, og foroven lukket med
en Bue af ildfaste Sten paa Kant. Vidden af
Ildstedet kan passende være 30-35 cm. Ved
Overgangen til Kanalen indsnævres Aabningen, der
samtidig gives en kort, brat Stigning op til
Kanalen; denne maa for øvrigt stige jævnt henimod
Skorstenen, og stærkere ved Overgangen i denne.
Kanalen bygges enten helt af Mursten, 23-25 cm
bred i Bunden, Siderne af 1/2-Stens Mur lidt
skraanende indad foroven org dækket med 2 Skifter,
eller af Murværk nærmest Ovnen og derefter af
saltglaserede Rør med c. 20 cm Lysning, der bæres
af Piller, af 1/2-Stens Mur, ved Samlingerne.
Skorstenens Højde bør være mindst 1/3 af Kanalens
Længde. Kanalen forsynes henholdsvis med

<img>Fig. 2. Varmebeds-Anlæg med »Erda«-Systemet.</img>
Rensedøre eller Rør med Sidemuffer til Rensning for
Sod.

<sp>Rørriste</sp> eller Vandriste er sammensat af
2,5 cm trukne Jærnrør, der ved T-Stykker er
forbundne i Ristform; da Aabningen imellem Rørene
imidlertid bliver for stor, maa der indlægges
almindelige Ristestænger i Mellemrummene.
Undertiden er de tillige forsynede med flere Rør, der
i Slangebugtninger ligger i Siden af og over
Ildstedet. R. indmures i Ovnen og staar ved et
Udgangsrør foroven og et Tilløbsrør forneden i
Forbindelse med en Rørledning af c. 5 cm vide, trukne
Rør, der kan være af 75-100 m Længde efter
Ristens Størrelse. Der opnaas ved Hjælp af R. med
tilhørende Ledning en bedre Fordeling af Varmen i
Huset end ved Røgkanaler alene, eller at
Ledningen kan anvendes til Opvarmning af tilstødende
eller nærliggende Rum, som Bakker o. l. Rørriste
er uøkonomiske i Brugen og ikke holdbare i
Længden, men da de er billlige at indlægge, kan de
anvendes som midlertidig Foranstaltning og under
smaa Forhold.
P. F.
</chapter>

<chapter name="Varmeapparat">
<b>Varmeapparat</b> se <sp>Varmeanlæg</sp>.
</chapter>

<chapter name="Varmebed">
<b>Varmebed</b> eller Drivbænk er et Kulturrum til
unge Planter eller saadanne, der ikke naar nogen
større Højde, og hvor den nødvendige Varme
frembringes af et Underlag af gærende Stoffer
(Jordopvarmning ved Damp, se d. Art. under
»Varmeanlæg«), imedens selve Rummet dannes af Karme,
der omslutter et Jordlag til frit udgaaede eller
udplantede Planter, eller til Nedgravning af mindre
Planter i Potter, og dækkes med Vinduer. V.
anbringes i Reglen i udgravede Gruber, hvis Bredde
dels er afhængig af Vinduernes Længde, dels af,
oin man ønsker, at den V. omgivende Vold,
Omsatsen, skal være varmegivende, eller den, hvilket
er det almindeligste i Handelsgartnerier, kun skal
være til Støtte for Varmebedet og holde paa dettes
Varme, samt tjene til Færdsel imellem de enkelte
V. I sidstnævnte Tilfælde udgraves Gruben kun i
ringe Dybde, og den udgravede Jord lægges op i
Volde af c. 1 m Bredde. Bredden foroven maa være
saa rigelig, at Karmene uden Hindring kan synke
med Gødningen. Skal Omsatsen være varmegivende,
maa Gruiben være bredere og omgivet af et
Kantbræt til Støtte for Omsatsen. Siderne i Gruben maa
være lidt skraa, for at de kan holde sig, og
Bunden maa helst have lidt Fald mod Midten eller til
den sydlige Side, hvor der da anbringes et Dræn
til Optagelse af det overflødige Vand, som ledes
til den ene Ende og derfra til en Sump. Længden
af V. retter sig efter de stedlige Forhold. I
Almindelighed er de enkelte Karme indrettede til 3
Vinduer og hvert V. til 4-6 Karme. Gødninglagets
Tykkelse retter sig efter det Tidspunkt, paa
hvilket V. skal benyttes, 70-80 cm til de tidligste og
senere 50-60 cm. Det vigtigste Materiale til V.
er Hestegødning, stærkt blandet med Halmstrøelse,
hvilket 'giver den stærkeste Varme; hvor Løv eller
Tang er let tilgængeligt, kan det bruges til
Iblanding, hvorved Varmen bliver svagere, men til
Gengæld af længere Varighed, gødningen maa
opsamles i længere Tid, og for at den fra Efteraaret
opsamlede Gødning ikke skal komme for tidlig i
Gæring, maa den ikke lægges i Bunke, men i et
tyndere Lag i Bunden af Gruberne, op ad disses
Sider og paa Voldene, som derved hindres i at
gennemfryse. Den saaledes opsamlede Gødning maa
blandes rigeligt med frisk Gødning, naar den skal
anvendes. Nogle Uger forinden V. skal bruges,
samles Gødningen i Gruben i rigelig Mængde,
saaledes at Gæringen kan indtræde, og naar dette er
Tilfældet, omstikkes og opblandes den fra den
ene Ende af Gruben til den anden, i Reglen et Par
Gange med c. en Uges Mellemrum. Er Gødningen
for tør, maa den under Omstikningen vandes, saa
at den, naar V. skal »sættes«, har en passende
Fugtighed og Varme, samt at Straaet er saa skørt,
at det let falder fra hinanden ved at rystes op.
Sætningen, der ligeledes foregaar fra en af
Enderne, bestaar i, at Massen, foruden at oprystes og
blandes, Mappes godt sammen med Bagsiden af
Greben i den Højde, V. skal have, og med en svag
Hældning mod den sydlige Side. Naar dette
Arbejde er endt, sættes Karmene paa, og kan enten
dækkes foreløbig med Lemme eller straks rettes
af ved Hjælp af Mursten, der lægges under
Hjørnerne, saaledes at den øverste og nederste Kant af
Karmene hver for sig er vandrette. Karmene kan
senere, naar det gøres nødvendigt af Hensyn til
Planterne, hæves ved at lægge endnu en Sten under
Hjørnerne, og Rummet kan yderligere forøges i
Højden ved at sætte en Karm af smallere Bræder
ovenpaa. Der sættes derefter en lille Omsats af
halmet Gødning foroven og forneden af Karmene.
Naar V. derefter igen har taget Varme, og der
efter nogle Dages Forløb viser sig Svampe i
Overfladen, vil der ingen Fare være for, at Varmen skal
blive for stærk, og der kan da, efter at Bedet er
dækket med et tyndt Lag gammel Gødning i hvert
Vindue, paafyldes Jord til Udsaaning, Prikling.
Udplantning eller Nedgravning af de paagældende
Planter. Karmene samles i Reglen af 20-25 cm
brede, ru Bræder, paa hvis Overkant Vinduerne
hviler, og hvor Vinduerne støder sammen,
indlægges en Post til at bære disse. Karmen kan
yderligere afstives ved en bred Liste paa Kant
under Posten. Til tidligst Brug kan Vinduerne
lægges ned i en Fals, der dannes ved at sømme en
Liste indvendig i Karmen, der saa maa være saa
meget videre, undtagen forneden, hvor Vinduerne
altid maa gaa ud over Karmens Kant for at aflede
dels Regnvand, dels de fortættede Vanddampe inde
fra, og for hvert Vindue anbringes her to
Stopklodser. Det almindelige Maal paa Vinduer er c. 1,70 m
i Længden og c. 1,25 m i Bredden med 5 Rækker
Ruder. Til Afstivning af Vinduet og Sprosserne
lægges midtvejs indvendigt en galvaniseret
Jærnstang og til at løfte Vinduerne i en Hank foroven
og forneden paa Vinduets Overkant. Vinduerne maa
være forarbejdet af godt Fyrretræ og holdes
vedlige med Maling. Til Luftgivnimg, der sædvanlig
sker foroven, bruges et Lufttræ og til Dækning
Dækkemaatter og Dækkelemme (se d. A.).
P. F.
</chapter>

<chapter name="Varmeforholdene">
<b>Varmeforholdene</b> i Jordbunden udøver en
overordentlig stor Indflydelse paa Plantevæksten, dels
direkte, da Væksthastigheden indenfor visse
Grænser tiltager med Temperaturen, og dels indirekte
ved i saa væsentlig Grad at være bestemmende for
Forløbet af de for Planternes Udvikling nødvendige
mikrobiologiske Stofomsætninger i Jordbunden.
Jordens Forhold overfor Varme er særlig afhængig
af dens Varmefylde og Varmeledningsevne,
endvidere af dens Farve, Hældning o. fl. a. Faktorer.
Under naturlige Jordbundsforhold er den
<sp>ubevoksede</sp> Jords Varmefylde og Varmeledningsevne
særlig betinget af Vandindholdet; men ved Siden
heraf er dog ogsaa Jordens Art og Beskaffenhed,
Jorddelenes Finhed og Strukturen af væsentlig
Betydning.

Om den Indflydelse, som Jordbundens Vandindhold
udøver paa dens <sp>Varmefylde</sp>, giver følgende
Tal Oplysning:

<table>
<td v3>Jordart<td 11 c>Varmefylde, angivet i, Kalorier pr. ccm.<br>Jord, naar Vandindholdet udgør:
<td 11 c>p. Ct. af Porerumfanget
<td c>0<td c>10<td c>20<td c>30<td c>40<td c>50<td c>60<td c>70<td c>80<td c>90<td c>100
<td>Sand<td c>0,30<td c>0,34<td c>0,39<td c>0.43<td c>0,47<td c>0,51<td c>0,55<td c>0,59<td c>0.63<td c>0,68<td c>0,72
<td>Humus<td c>0,15<td c>0,22<td c>0,30<td c>0,37<td c>0,45<td c>0,53<td c>0,60<td c>0,68<td c>0,75<td c>0,83<td c>0,90
<td>Ler<td c>0,24<td c>0,30<td c>0,36<td c>0,42<td c>0,47<td c>0,53<td c>0,59<td c>0,65<td c>0,71<td c>0,77<td c>0,82
</table>

Herefter er Humus den af de anførte Jordarter,
som i tør Tilstand har den mindste og i stærk
vaad Tilstand den største Varmefylde. Ved et
middelhøjt Vandindhold (svarende til 40-60 pCt. af
Porerumfanget) er der ingen væsentlig Forskel paa
de tre Jordarters Varmefylde.

Temperaturen i de enkelte Jordlag er altid
forskellig, og der foregaar derfor mellem disse en
stadig Varmeledning. — I den varme Aarstid er
de øverste Jorddag sædvanlig varmere end de
dybere liggende, og Varmen ledes som Følge deraf
fraoven og nedefter. I den kolde Aarstid er
Forholdet derimod omvendt, og navnlig om Efteraaret
foregaar der, som Følge af den relativt stærke
Afkøling af de øverste Jordlag, en forholdsvis stærk
Udstrømning af den i de dybere Lag opsamlede
Sommervarme.

Forskellen mellem Nat- og Dagtemperaturen
foranlediger ligeledes Varmestrømninger i
Jordbundens øverste Lag, saaledes at der om Dagen
sædvanlig ledes Varme ovenfra og nedefter, medens denne
om Natten ledes den omvendte Vej og fra det
øverste Jordlag strømmer ud i Atmosfæren.

Jordens <sp>varmeledende</sp> Evne er ligesom
dens Varmefylde i særlig Grad betinget af dens
Vandindhold og Struktur. I tør Jord er de enkelte
Jorddele omgivet af et mere eller mindre tyndt
Luftlag, og da Luften er en overordentlig slet
Varmeleder, er det let forstaaeligt, at Jordens
Varmeledningsevne under i øvrigt ens Forhold bliver desto
mindre, jo flere der er af saadanne isolerende
Luftlag, hvad der vil sige det samme, som at den er
desto mindre, jo mere finkornet Jorden er. — Jo
tyndere Luftlagene mellem de faste Jorddele er,
eller m. a. O.: jo tættere disse er sammenlejret,
desto større er Jordens varmeledende Evne.
Indblanding af Sten forøger ligeledes denne Evne. —
Vandets varmeledende Evne er, selv om den absolut
set er ringe, dog c. 30 Gange saa stor som
Luftens, og Jordens Indhold af Vand bliver derfor i
højeste Grad bestemmende for dens Evne til at lede
Varme. — Naar meget vandholdige Jorder
alligevel er forholdsvis »kolde«, beror dette dels paa
disses store Varmefylde og dels paa det store
Varmeforbrug, der er en Følge af den stærke
Vandfordampning fra saadanne Jorder. Foraarsregnen
foranlediger dog i Almindelighed en betydelig
Stigning af Temperaturen i de paa dette Tidspunkt
stærkt afkølede dybereliggende Jordlag, idet den
som oftest har en højere Temperatur end disse.
Ogsaa ved Opstemning af eller Overrisling med
Vand kan de dybere liggende Jordlags Temperatur
paa denne Aarstid i kendelig Grad forøges.

Ved mange af de Stofomsætninger, der foregaar
i Jordbunden, udvikles der Varme, og ved
Tilførsel af store Mængder organisk Stof (f. Eks. i Stalde
gødning eller Grøngødning) er Varmeproduktionen
særdeles betydelig.

Jordens Varmeoptagelse og Varmeudstraaling er
foruden af de foran omtalte Forhold betinget af
flere andre. Saaledes er Jordens Farve af ikke
ringe Betydning i disse Henseender, idet Jorden
absorberer desto mere Varme, jo mørkere den er.
Af dette Forhold benytter man sig undertiden i
Havebruget, som naar man ved visse
varmeelskende Kulturer (f. Eks. Meloner) bedækker Jorden
med et Lag Skiferpulver eller Kulstøv. Ved den
almindelige Plantedyrkning spiller Jordfarven kun
en større Rolle for Opvarmningen i den første
Væksttid — saa længe Vegetationen ikke dækker
Jorden.

Den Hurtighed, hvormed Varmeoptagelsen og
Varmeudstraalingen foregaar, er naturligvis i høj
Grad bestemt af Størrelsen af den Jordoverflade,
som er i Berøring med den atmosfæriske Luft eller
m. a. O. af Jordens Struktur og Vandindhold.

Fugtig Luft forhaler saavel Varmeabsorptionen
som Varmeudstraalingen; et Taagelag over
Jordoverfladen efter en varm Dag nedstemmer i betydelig
Grad Jordens Varmeudstraaling, der ligeledes er
betydelig mindre ved skyet end ved klar Himmel.

Om Hældningsgradens og Hældningsretningens
Indflydelse paa Jordens Opvarmning er der givet
Meddelelse i Art. Fugtighedsforhold i Jorden.

For bevoksede Jorders Vedkommende er det
mere Bevoksningens Art og Karakter end Jordens
Beskaffenhed, der er bestemmende for Graden af
Varmeabsorptionen og Varmeudstraalingen, der
under disse Forhold overvejende foregaar gennem
Planternes Overflade. Temperaturen er sædvanlig
lavere og Temperatursvingningerne mindre i
bevoksede end i ubevoksede Jorder.
H. C.
</chapter>

<chapter name="Varmhus">
<b>Varmhus</b> se <sp>Væksthus</sp>.
</chapter>

<chapter name="Varmtvandsmetoden">
<b>Varmtvandsmetoden</b> se
<sp>Æteriseringsmetoden og andre Metoder til
Forkortelse af Hvileperioden</sp>.
</chapter>

<chapter name="Vase">
<b>Vase</b> se <sp>Dekoration</sp> og <sp>Skulptur i
Haver</sp>.
</chapter>

<chapter name="Vaskemaskine">
<b>Vaskemaskine</b> se
<sp>Konserveringsmaskiner</sp>.
</chapter>

<chapter name="Vattensork">
<b>Vattensork</b> (s.) se Jordrotte under <sp>Rotter</sp>.
</chapter>

<chapter name="Vecklare">
<b>Vecklare</b> (s.) se <sp>Viklere</sp>.
</chapter>

<chapter name="Vedbend">
<b>Vedbend</b> se <sp>Hedera</sp>.
</chapter>

<chapter name="Vedligeholdelse af Haveanlæg">
<b>Vedligeholdelse af Haveanlæg</b> se
<sp>Villahavens Pasning</sp>.
</chapter>

<chapter name="Vej">
<b>Vej.</b> V. i Have- og Parkanlæg har først og
fremmest det praktiske Formaal at optage
Færdselen og lede de besøgende fra det ene Sted til
det andet, til de Punkter, fra hvilke man vil, at
Anlægeet skal ses, og til de Steder, hvor Anlægets
Tiltrækningspunkter findes; men ogsaa i æstetisk
Henseende har de Betydning ved deres harmoniske
Linier og ved den Inddeling, de giver de enkelte
Partier af Anlæget. I de landskabelige Anlæg
lægges V. i naturligt buede Kurver, som slutter sig
til den Jordform, som de fører henover. Som
Regel fordrer det flade Areal de svageste Kurver,
hvorimod Bakkeformationer (se Fig. 1) naturligt
fordrer (Stærkere Kurver; Slangebugtninger, som
ikke er motiverede ved Jordform, Vand e. l., er
forkastdige. Vejskæringerne maa ligge saaledes,
at man føres bekvemt fra den ene Vejbane til
den anden (se Fig. 2, 3, 4 og 5), samtidig maa
Vejhjørnerne ikke være unaturlig spidse. V.'s
Bredde afhænger af dens Formaal, dog maa
Bredden ogsaa staa i et vist Forhold til Længden.
Køre-V. maa mindst være 4 m bred og nødig have
stærkere Stigninger end 1 : 20, i Nødstilfælde højst
1 : 15. Spadsere-V. mindst 2 m brede, med
stærkeste Stigning indtil 1 : 10, i Nødstilfælde 1 : 8,
kun i meget smaa Byhaver og i enkelte Dele af
Haverne, f. Eks. Rosenhaven e. l., kan man
anvende endnu smallere V., og ved stærkere
Stigninger maa Højden overvindes ved Hjælp af
Trappetrin. Den tekniske Fremstilling af Vejen
falder i to Afdelinger: Planeringen og Belægning
med Vejmateriale. Ved Planeringen afgraves
Jorden saaledes, at der bliver Plads til Vejmaterialet.
Er Jordbunden stærkt sandet, maa man ved større
V. paaføre Ler for at tilvejebringe et fast
Underlag, paa Køre-V. til stærk Færdsel sættes i
Bunden Paksten 10-15 cm i Gennemsnit, her ovenpaa
lægges Skærver, saa at det hele Lag bliver 15-25
cm, derpaa 4-5 cm skarpt, lidt leret Bakkegrus,
og naar dette Underlag er vandet og tromlet
stærkt, endnu et tyndt Lag skarpt, lerfrit Grus.
V. til udelukkende let Kørsel kan nøjes med c.
10 cm Skærver uden Paksten. Spadsere-V. kan
som Regel nøjes med et godt Lag Smedegrus eller
groft leret Bakkegrus med skarpt, lerfrit Grus
ovenpaa. Gruset maa ikke paaføres i tykkere Lag,
end at det lader sig tromle eller træde fast. Alle
V. skal helst være saa flade som muligt, de er da
behageligst at færdes paa. En ubetydelig Stigning
mod Midten er dog ofte nødvendig for at bortlede
Overfladevandet. Ride-V. makadamiseres eller
lægges med Smedegrus i Bunden, derover et 8-10 cm
tykt Lag Sand eller lerfrit Grus. Ride-V. bør være
3-4 m bred. Se Opkørsel.
E. G.

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>
</chapter>

<chapter name="Vejfred">
<b>Vejfred</b> se <sp>Markfred</sp>.
</chapter>

<chapter name="Vekseldrift">
<b>Vekseldrift</b> har været kendt fra ældgammel Tid,.
idet man tidlig indsaa Nødvendigheden af at skifte
med Afgrøderne. Til Grund for V. ligger den
Kendsgerning, at de forskellige Plantearter optager
Næringsstofferne i ulige Mængde og af forskellig
Art, og det nytter intet, at der findes Overflod af
andre Næringsstoffer, hvis der blot mangler et
eneste af de for Planterne nødvendige
Næringsstoffer. Om nu end V. er af overordentlig
Betydning, saa taber denne Betydning sig dog noget,
saa snart Jordens Dyrkning bliver mere intensiv,
idet der saa anvendes en langt fuldkomnere
Bearbejdning, og en stadigere og rigeligere Tilførsel
af Gødning. Dette er jo særlig Tilfældet i
Havebruget, hvorfor heller ikke V. faar den Betydning
her som i Landbruget, om det end ikke kan
nægtes, at ogsaa Gartneren bør tage noget Hensyn
hertil. Der bør saaledes skiftes med de forskellige
Plantefamilier, de graadige Planter bør dyrkes paa
ny gødet Jord, medens de mindre graadige følger
efter i 2. og 3. Aar o. s. v. Alle Ærteblomstrede
kan komme længst fra Gødningen, idet disse
sætter mindst Pris paa Kvælstofgødning og kan nøjes
med mindre kraftig Jord. For adskillige
Planteskolekulturer er en gennemført V. en
Nødvendighed (se under »Planteskole«), ligesom det er en
kendt Sag, at Kærnefrugttræer ikke kan plantes
med Fordel, hvor der før har staaet ældre Træer af
samme Familie. Ved V. maa ogsaa tages Hensyn
til, om Planterne gaar dybt eller øverligt med
Rødderne. Ved saaledes at skifte med Afgrøderne
tilvejebringes til Dels Ligevægt, idet det Stof, som
særlig er brugt af en Afgrøde, for en Del kan blive
tilvejebragt igen under den næste, enten ved
Omsætning af Jordens Bestanddele, eller ved at
dybtgaaende Planters Rødder har bragt det frem fra
Undergrunden. I denne Forbindelse skal endnu
nævnes, at de Ærteblomstrede er Kvælstofsamlere
(se Artiklen Knoldbakterier) og en fornuftig
Anvendelse af disse i Sædskifte er derfor af stor
Betydning.
L. H.
</chapter>

<chapter name="Veltheimia">
<b>Veltheimia</b> (Liliaceæ), Koldhusplante fra Kap.
<sp>V. viridifolia</sp> Jacq. (V. capensis Red.),
Løgvækst med 12 cm brede, lancetformede,
mørkegrønne Blade. Blomsterne, som er hængende,
grøngule paa Oversiden og lyserøde paa Undersiden,
fremkommer paa et højt Skaft (grønt med brune
Pletter) i Febr.-Marts. <sp>Kultur:</sp> V. formeres
ved de fremkomne Sideløg, som 2-3 Aar gamle
skilles fra Moderløget og plantes i Smaapotter. V.
dyrkes i en Blanding af Bladjord og
Varmebedsjord med Tilsætning af Sand. I deres Hvileperiode,
fra Juli til Septbr., holdes de fuldstændig tørt,
omplantes da og vandes sparsomt, lidt efter lidt
mere, indtil Bladene er fuldstændig udviklede. V.
er en skattet Stueplante.
Edv. B.

<img>Veltheimia viridifolia.</img>
</chapter>

<chapter name="Vendeplov">
<b>Vendeplov</b> se <sp>Haveredskaber</sp>.
</chapter>

<chapter name="Venidium">
<b>Venidium</b> (Compositæ). <sp>V. calendulaceum</sp>
Less., Sydafrika, enaarig Sommervækst,
anvendelig til Blomsterbede, Rabatter og til Indfatning;
15-30 cm høj; orange- eller guldgule
Straaleblomster med gul og brun Skive, blomstrer i
Juni-Septbr. <sp>Kultur:</sp> Frøet saas i April i kold Bænk;
Planterne udplantes i sidste Halvdel af Maj med
30-40 cm Afstand. Kan ogsaa saas sidst i
April-Maj paa Voksestedet. Frøets Spirekraft 2 Aar;
Spiring i Løbet af 2 Uger.
L. F.
</chapter>

<chapter name="Venturia">
<b>Venturia</b> se <sp>Pære</sp>- og <sp>Æbleskurv</sp>.
</chapter>

<chapter name="Venusvogn">
<b>Venusvogn</b> se <sp>Aconitum</sp>.
</chapter>

<chapter name="Venushaar">
<b>Venushaar</b> se <sp>Adiantum Capillus
veneris</sp>.
</chapter>

<img>Veratrum nigrum.</img>

<chapter name="Veranda">
<b>Veranda</b> er en Benævnelse, der stammer fra
Sanskrit og betegner i Ostindien en Svale,
letbygget dækket Altan eller rettere Galleri paa eller
omkring Husene. I vor Tid betegner V. en let
overdækket Udbygning paa Villaen eller
Beboelseshuset. V. ligger naturligst paa Havesiden af
Huset i Forbindelse med Havestue, Daglig- eller
Spisestue, og kan vendes mod alle Verdenshjørner,
ganske som man ønsker. Vender V. mod Nord, har
den kun lidt Sol og den udenfor liggende Have
præsenterer sig godt det meste af Dagen, lange
Skygger kastes baade fra Øst og Vest ind over
Græsset, og man har aldrig Solen i Øjnene, naar
man ser ud. Vender V. mod Øst, har den
Morgensol og Aftenskygge og Læ for Vestenvinden. Er
Beliggenheden mod Vest, har man de smukke
Aftenbelysninger, og vender V. mod Syd, har man
Vintersolen og om Sommeren Sol det meste af
Dagen. V. maa være lun, er den ikke lunt
beliggende, maa man indsætte Glasvægge paa to af
Siderne, men den ene Væg bør holdes aaben. V.
bygges af Stenpiller eller Træstolper med
Tremmetag eller Tag af Glas, Skifer eller Tagpap, og
hyggeligst ser den ud, naar frodige Slyngplanter
dækker den helt og lader Ranke ved Ranke hænge
ned som grønne Jalousier.
E. G.
</chapter>

<chapter name="Veratrum">
<b>Veratrum</b> (Liliaceæ). Store Stauder med bredt
elliptisk foldede Blade. <sp>V. album</sp> L., Europa,
Asien, 0,80-1,20 m, har hvide, <sp>V. nigrum</sp> L.,
Europa, Asien, 0,80-1,20 m, har purpurbrune
Blomster. <sp>Kultur</sp> og <sp>Anvendelse:</sp> V. kan
anvendes i blandede Stauderabatter og som
Solitærplante, den trives bedst i en næringsrig, muldet
Jord i Halvskygge. Formeres ved Deling eller ved
Frø, den sidstnævnte Formeringsmaade tager lang
Tid.
A. L.
</chapter>

<chapter name="Verbascum">
<b>Verbascum</b> (Serophulariaceæ), Kongelys. <sp>V.
olympicum</sp> Boiss., Lilleasien, er en toaarig,
urteagtig Prydplante af stor dekorativ Virkning
paa større Stenpartier og andre passende Steder
i store Haver. Den har en regelmæssig, pyramidal
Vækst, stærkt hvidfiltede Blade, gule Blomster og
bliver 1,50-2 m høj. Under gunstige Forhold
maaler Planten 1,50-2 m i Gennemsnit ved
Grunden; de nederste Blade bliver 40-75 cm lange,
jævnt aftagende mod Spidsen. <sp>Kultur:</sp> Frøet
saas i Marts-Maj i Potter, som stilles i halvvarm
Bænk eller Hus; de opkomne Planter prikles
tidligst muligt i hver sin lille Potte og anbringes i
det fri, naar Planterne er tilstrækkelig stærke og
afhærdede; omplantes nogle Gange i Sommerens
Løb i et Skift større Potter. Om V. o. end er
ganske haardfør, er den dog ømtaalig mod
skiftende Vintervejr og særlig mod megen Fugtighed;
den overvintres derfor bedst frostfrit og udplantes
da det paafølgende Foraar. Ynder kraftig, dog
ikke overgødet, muldet Jord og solaaben eller
halvskygget Vokseplads. <sp>V. pannosum</sp> Vis. &
Panc., Italien, toaarig, urteagtig, meget dekorativ
Prydplante; 1,50 m høj; store gule Blomster.
Anvendes som foregaaende. <sp>V. phoeniceum</sp> L.,
Europa, to- eller fleraarig, smuk, urteagtig

<img>Verbascum olympicum.</img>

<img>Verbascum phoeniceum.</img>
Prydplante, anvendelig til Rabatter, Stenpartier og i
Udkanten af Busketter; den slanke, lige Stængel
bliver indtil 1 m høj; Blomster i hvidlige, gullige,
chamois, rødlige, blaalige og violette Farver i
forskellige Nuancer; blomstrer i Maj-Juli. <sp>V.
hybridum</sp> Mars, toaarig Frilandsplante med
hvidfiltede Blade og 1 1/2-2 m høj Blomsterstængel; store
isabellafarvede Blomster med rødlig Midte.
<sp>Kultur:</sp> Frøet saas i April-Juni i kold Bænk eller
Potte; de opkomne Planter prikles og udplantes i
Septbr. eller det paafølgende Foraar med 30-40 cm
Afstand. Ynder letmuldet Jord og solaaben eller
halvskygget Vokseplads. Frøets Spirekraft 2 Aar;
.Spiring i Løbet af 2 Uger.
L. F.
</chapter>

<chapter name="Verbena">
<b>Verbena</b> (Verbenaceæ). Af V. haves flere Arter,
søm imidlertid ikke er af større Værd for vore
Haver, hvorfor her kun skal omtales <sp>V. hybrida</sp>
hort., som er fremkommen ved fortsatte
Krydsninger mellem forskellige Arter. Det er en
krybende, urteagtig, i Koldhus fleraarig Prydplante,
men dyrkes almindeligst som enaarig og hører til
vore allerbedste og smukkeste Sommerblomster.
Den udmærker sig ved Farvepragt og stor
Blomsterrigdom og egner sig i fortrinlig Grad, saavel i
store som smaa Haver, til Blomsterbede, Rabatter
og Indfatning og er ogsaa god til Pottekultur.
Blomstringstiden varer fra Juni til det sene
Efteraar, og de straalende Blomsterskærme haves i de
mest forskellige Farver og Nuancer, saa at kun
gult og sort mangler. Blandt de mange
Varieteter skal kun efterfølgende nævnes, som
fremkommer nogenlunde konstante ved Frøudsæd,
nemlig: <sp>V. h. auriculæflora</sp>, med Blomster i
rosa, karmin, mørkerøde, blaa, purpur og violette
Farver og med stort hvidt, stundom gulligt Øje.
<sp>V. h. candidissima</sp>, ren hvid. <sp>V. h.
coerulea</sp>, mørkeblaa. <sp>V. h. Defiance</sp>,
skarlagenrød. <sp>V. h. striata</sp> eller italiensk V. med
stribede Blomster i forskellige Farver. Af Arter
fortjener dog <sp>V. pulchella</sp> Sweet. (V. tenera
Spreng.), Argentina, <sp>var. Maonetti</sp>, til Trods
for at den nu saa sjældent forekommer i Haverne,
at omtales. Den er i alle sine Dele mindre end
V. hybrida, har ganske lav, tæt til Jorden
krybende Vækst og er overordentlig rigtblomstrende;
egner sig fortræffelig til Indfatning og til
Tæppebede. Blomsterne er rosa violette, hvert Kronblad
med skarpt afgrænset hvid Rand, dannende
ligesom en hvid Stjerne paa lilla Bund. <sp>V. p. M.
splendens</sp> er som foregaaende, kun er
Blomstens røde Farve noget anderledes, idet den hos
denne er livlig karminrød. Formering for V.
pulchellas Vedkommende sker kun ved Stiklinger eller
Aflæggere. Endvidere er <sp>V. venosa</sp> en smuk og
brugbar Sommervækst til Grupper og Indfatning.
Den har en opret Vækst og bliver 25-40 cm høj.
Blomstrer fra Juni-Oktober og har smukke,
blaaviolette Blomster. <sp>Kultur:</sp> V. formeres ved
Stiklinger og Frø. Da Overvintring af Planter er
noget vanskelig, anvendes nu almindeligst
Frøudsæd, og sørger man blot for at bruge Frø af bedst
mulig Kvalitet, er denne Fremgangsmaade den
nemmeste og absolut at foretrække for de andre
Maader, thi dels vokser Frøplanterne langt
kraftigere og blomstrer mere rigt end Stiklingplanter,
og dels faar man Blomster i overordentlig smukt
Udvalg, vel at mærke, naar, som før omtalt, bedst
muligt Frø benyttes. Frøet saas helst i Febr. til
Marts i Potter, som anbringes i varmt Hus eller
Bænk og maa holdes godt fugtigt indtil Spiringen,
som foregaar noget uregelmæssigt, begynder efter
c. 14 Dages Forløb. Naar de opkomne Planter har
skiftet Blade, omprikles de og plantes senere i hver
sin Potte; de anbringes i Bænk, hvor de forbliver,
indtil de, efter at være afhærdede, sidst i Maj
udplantes med c. 70-80 cm Afstand. Denne
forholdsvis store Afstand bør overholdes, da Frøplanter
vokser meget stærkt og breder deres Stængler vidt.
Vil man beplante Bede med ensfarvede Blomster,
som f. Eks. skarlagenrøde, blaa eller hvide, bør
man sørge for at have nogle Planter i Potter som
Reserve for dermed at kunne erstatte mulig
forekommende falske, hvad i Reglen altid er
uundgaaeligt. Dette gælder i øvrigt al
Verbenaplantning; hvor godt Frøet end har været, vil der dog
altid fremkomme en eller anden Plante med
mindre god eller daarlig farvet Blomst, og saadanne
vil da kunne erstattes. V. bør ikke plantes i
nygødet Jord, men er derimod meget nøjsomme og
trives endog paa de tarveligste Steder.
Efterhaanden som Væksten skrider frem, bør Stænglen
nedkroges, og bliver de for lange, afknibes
Endeskuddet. Vil man bevare en bestemt Farvesort eller
Varietet, kommer Stiklingformeringen til
Anvendelse. Til Overvintring stikkes i Juli-Aug. 5-7
Stiklinger i en 10 cm Potte og anbringes i kold
Bænk; efter Roddannelsen vænnes de til Luften,
knibes og indflyttes mod Vinterens Komme paa et
lyst, tørt og luftigt Sted i Koldhuset, i Vinterens
Løb vandes de kun, naar Jorden er aldeles
gennemtør, men da ogsaa rigelig. Disse
Efteraarsstiklinger kan i Febr.-Marts stilles varmt for at give
unge Skud, som da igen stikkes og anbringes i
varm Bænk. Stiklingplanterne udplantes med
30-50 cm Afstand. <sp>V. triphylla</sp> se <sp>Lippia
citriodora</sp>.
L. F.

<sp>Verbena til Frøavl</sp> udsaas i Bænk i
Februar-Marts, prikles og udplantes i Midten af Maj
paa Bede med c. 36 cm Afstand paa hver Led. Alle
falske og smaablomstrende Planter frasorteres saa
snart det er gørligt, og inden Planterne vokser for
tæt sammen. Frøet modner i September-Oktober og
høstes i flere Gange, efterhaanden som de enkelte
Frøhoveder 'har brunligt Frø. Eftertørres tyndt
udspredt paa Bakker eller Bord i stærk Gennemtræk,
tærskes og renses paa Maskine eller med Plejl og
Drøftetrug, for atter at eftertørres i stærk
Gennemtræk.
H. G.
</chapter>

<chapter name="Verbesina">
<b>Verbesina</b> (Compositæ), Koldhusplante. <sp>V.
alata</sp> L., tropisk Amerika, fleraarig, urteagtig,
1 m høj Plante. Stænglen vinget med modsatte,
ægformede, takkede Blade; smukke,
enkeltsiddende, langstilkede, orangegule Blomster,
Juli-Aug. Kan ligesom <sp>V. Mameana</sp> Andr.,
Equador, og <sp>V. pinnatifida</sp> Cav., Meksiko, der er
smukke Bladplanter, anvendes til Udplantning om
Sommeren ligesom Ferdinanda. <sp>Kultur:</sp> V.
formeres ved Frø eller Deling, plantes i en let,
nærende Jord.
F. E.
</chapter>

<chapter name="Vernonia">
<b>Vernonia</b> (Compositæ). Følgende Arter er høje
Stauder med smalle, lancetformede, tilspidsede
Blade og Kurvene samlede halvskærmformet i
Spidsen af Skuddene. Kurvene har lutter rørformede
Kroner. <sp>V. arkansana</sp> D. C., Nordamerika,
1-1,50 m høj med rødviolette, temmelig store
Kurve i Septbr.-Oktbr. <sp>V. noveboracensis</sp>
Wild. (V. præalta Willd.), Nordamerika, c. 2 m
høj med rødviolette Kurve i Septbr.-Oktbr. V.
blomstrer saa sent, at Vejrliget ofte ødelægger
eller forhindrer Blomstringen, de egner sig mest for
større Haver og plantes paa Stauderabatter eller i
Udkanten af Buskadser. <sp>Kultur:</sp> Formeres ved
Deling og trives bedst i en porøs, noget fugtig, men
ikke for kold Jordbund paa en solrig Plads.
G. B.

<img>Verbesina pinnatifida.</img>
</chapter>

<chapter name="Veronica">
<b>Veronica</b> (Scrophulariaceæ), Ærenpris. De til
denne Slægt hørende talrige Arter er enten Urter,
Buske eller Træer af den mest forskellige
Habitus og findes vildt voksende i tempererede og kolde
Egne. Af <sp>Veronica for Koldhus</sp> haves
adskillige paa Ny-Zeeland hjemmehørende træagtige
Arter, som ved deres smukke Blade og Blomster
er meget anvendelige i Koldhus og Stue. <sp>V.
diosmæfolia</sp> R. Cunn. er lav, tæt forgrenet med
smaa, oval linieformede Blade og i April-Maj
meget talrige, lyslilla Blomster i endestillede Stande.
<sp>V. elliptica</sp> Forst. (V. decussata Ait.) indtil 2 m
høj med talrige, smaa, elliptiske, læderagtige Blade
og i Juli hvide eller kødfarvede Blomster i
sidestillede korte Klaser. Minder i Habitus om en Myrte.
<sp>V. Hulkeana</sp> F. Muell. indtil 2 m høj, har
ovale, takkede, læderagtige Blade og lyslilla
Blomster i lange, grenede, endestillede Klaser i
Marts-April. <sp>V. salicifolia</sp> Forst. er af høj Vækst
med lange, smalle, glinsende Blade og i Juli-Septbr.
blaa eller hvide Blomster i tætte, sidestillede
Klaser. <sp>V. speciosa</sp> R. Cunn. af høj, meget
forgrenet, tæt Vækst med temmelig store, langagtig
ovale, glinsende, læderagtige Blade og i Juli-Septbr.
purpurblaa Blomster i tætte, sidestillede Aks.
Foruden flere Varieteter, f. Eks. <sp>V. s. alba</sp>, hvid,
og <sp>V. s. rubra</sp>, rød, findes der en Del Hybrider,
fremkomne ved Krydsning af V. speciosa med V.
elliptica eller V. salicifolia, som benævnes <sp>V.
hybrida</sp>. Af saadanne kan nævnes: <sp>V. h.
Andersonii</sp> med blaaviolette Blomster, meget
almindelig dyrket; <sp>V. h. Andersonii variegata</sp>
med hvidbrogede Blade, egnet til Udplantning;
<sp>V. h. Purple Queen</sp> med purpurviolette
Blomster. <sp>Kultur:</sp> Formeres ved
Stiklinger og dyrkes i en let, men
nærende Jord, de unge Planter
knibes, for at de kan blive
buskede. Om Sommeren kan V.
udflyttes paa et lunt Sted og vandes
rigeligt, om Vinteren anbringes de
paa et lyst Sted i et helst lavt,
luftigt, koldt Hus, hvor der kun
sjældent anvendes kunstig Varme.
Sparsom Vanding om Vinteren.
G. B.

<sp>Veronica bruskagtige</sp>.
Paa Ny Zeeland vokser et ikke
ringe Antal lave Buske og
Dværgbuske af denne Slægt; af disse er
enkelte haardføre under vore
Breddegrader. <sp>V. cupressoides</sp>
Hook. fil. Tætgrenet lille Busk
med skælagtige Blade og meget
smaa violette Blomster. <sp>V.
Hectori</sp>, Hook. fil. Skuddene tæt
beklædt med skælagtige Blade, som
er trykkede helt ind til Aksen,
hvorved Grenene kommer til at
minde om <sp>Salicornia</sp>-Skud.
Blomsterne hvide eller rosenrøde i
faablomstrede Stande. <sp>V.
pinguifolia</sp> Hook. fil. 0,5-1,0 m høj
med ovale, graagrønne, læderagtige
Blade. Blomsterne i Spidsen af
Grenene, hvide med lange
Støvdragere. <sp>Kultur:</sp> Formeres ved
Stikning i August i Potter med
sandblandet Jord i Koldbænk. Plantes paa Stenhøj
paa beskyttet Sted og dækkes om Vinteren med
Granris.
A. L.

<sp>Veronica for Friland</sp>. V. er en
Planteslægt, der tæller en stor Mængde Arter og
Varieteter. Blandt nedennævnte Udvalg er kun V.
syriaca enaarig, medens alle de øvrige er haardføre
og nøjsomme fleraarige Prydplanter for Friland og
godt anvendelige til Plantning paa Rabatter og i
Udkanten af Busketter. Til Plantning paa
Stenhøje er V. alpina, V. prostrata og V. satureioides
udmærkede, navnlig de to sidstnævnte, som bliver
fuldstændig oversaaede med Blomster; disse kan
ogsaa anvendes til Indfatning. De højere voksende
V. er gode til Afskæring. <sp>V. alpina</sp> L.,
Europa, Asien, Staude; 15-25 cm høj; violetblaa
Blomster i Maj-Juni. <sp>V. gentianoides</sp> Vahl.,
Kaukasus, Staude; 25-35 cm høj; blaa Blomster i
Maj-Juni. <sp>V. g. foliis variegatis</sp>,
smukke, hvidbrogede Blade og hvide Blomster med blaa
Aarer. V. incana L. (V. candidissima hort.),
Rusland, Staude; 40-50 cm høj; hvidgraa filtede
Blade og blaa Blomster i Juli-Aug. <sp>V.
longifolia</sp> L., <sp>var. subsessilis</sp> (Hendersonii)
Miq., Japan, Staude; 60 cm høj; mørkeblaa
Blomster i Juni-Juli. <sp>V. prostrata</sp> L., Europa,
Staude; 10-20 cm høj; mørkeblaa Blomster i
Maj-Juni. <sp>V. satureioides</sp> Vis., Dalmatien, Staude;
20-60 cm høj; blaa Blomster i Maj-Juni. <sp>V.
spicata</sp> L., Europa, Staude; 20-60 cm høj; blaa
Blomster i Juli-Aug. <sp>V. s. alba</sp>, hvid. <sp>V. s.
rosea</sp>, rosenrød. <sp>V. spuria</sp> L., Europa, <sp>var.
amethystina</sp>, Staude; 40-80 cm høj;
amethystblaa Blomster i Juni-Juli. <sp>V. s. elegans</sp>,
kødfarvet. <sp>V. syriaca</sp> Roem. & Schult., Syrien,
enaarig Sommervækst, anvendelig til smaa
Blomsterbede og til Indfatning; 10-12 cm høj; lyseblaa
Blomster i Juni-Juli. <sp>V. s. flore albo</sp>, hvid.
<sp>Kulturen</sp> af V. har ingen som helst
Vanskeligheder. De fleraarige formeres let ved Deling om
Foraaret eller Efteraaret, men kan ogsaa formeres
ved Frø. Frøet af den enaarige V. syriaca saas i
April i kold Bænk og Planterne udplantes i Maj
med 15-20 cm Afstand; den kan ogsaa saas paa
Voksestedet i April-Maj. Frøets Spirekraft 1-2
Aar; Spiring i Løbet af 1-2 Uger.
L. F.

<img>Veronica hybrida.</img>
</chapter>

<chapter name="Verriers Palmette">
<b>Verriers Palmette</b> se <sp>Frugttræformers
Tildannelse</sp>.
</chapter>

<chapter name="Vespa">
<b>Vespa</b> se <sp>Gedehamse</sp>.
</chapter>

<chapter name="Vibeæg">
<b>Vibeæg</b> se <sp>Fritillaria</sp>.
</chapter>

<chapter name="Vibumum">
<b>Vibumum</b> (Caprifoliaceæ), Snebolle, haardføre
Buske. Viburnumslægten indbefatter nogle af vore
Havers værdifuldeste Prydbuske, hvis Værdi som
saadanne væsentligst er betinget af deres Blomster;
disse er smaa og hvide og sidder i større eller
mindre, undertiden meget anselige Halvskærme. Hos
en Del Arter og Varieteter er, ligesom hos
Slægten Hydrangea, Halvskærmens Randblomster
forblevne golde, men samtidig storkronede med fladt
udbredte, hjulformede Kroner, og mellem disse
findes nogle af de som blomstrende Prydbuske mest
værdifulde. Ogsaa Bladene, der hos de fleste Arter
er ret anselige, karakteristisk indskaarne eller paa
anden Maade kendetegnede, giver de herhen
hørende Buske forøget Værdi som Prydbuske, ligesom
endelig Frugterne, forskelligt farvede Bær
(Stenfrugter), ogsaa bidrager dertil. <sp>V. acerifolium</sp>
L., Nordamerika, en lav eller mellemhøj, bred og
tæt Busk med brede, spidstlappede Blade.
Blomsterne i Juni, smaa og uanselige i temmelig store,
hvælvede Halvskærme. <sp>V. americanum</sp> Mill.
(V. Oxycoccus Pursh.), Nordamerika, en
mellemhøj eller høj, bred Busk med temmelig store,
spidsttrelappede, lysegrønne eller brunliggrønne Blade,
Blomsterne i Juni-Juli i anselige, flade
Halvskærme med store, golde Randblomster; Bærrene
mørkerøde, klare. <sp>V. cassinoides</sp> L. (V.
pyrifolium Pursh.), Nordamerika, en mellemhøj, bred
Busk med ovale, glatte, mørkegrønne Blade,
Blomsterne i Juni-Juli i ret anselige Halvskærme. <sp>V.
dentatum</sp> L., Nordamerika, en mellemhøj eller
høj Busk med ægformede, groft og skarpt
savtakkede, glatte, friskgrønne Blade, Blomsterne i Juli
i temmelig smaa Halvskærme; Bærrene blaasorte.
<sp>V. Lantana</sp> L., Europa, en høj, bred og tæt,
almindelig plantet og meget værdifuld Busk med
store, ægformede, stærkt nervede, mørkegrønne og
graalig filtede Blade; Blomsterne først i Juni
anselige og smukke, i store, hvælvede Halvskærme;
Bærrene ovale, først koralrøde, senere sorte. <sp>V. L.
macrophyllum</sp> har større Blade end
Hovedarten, smuk. <sp>V. Lentago</sp> L., Nordamerika, en
høj, bred og tæt Busk med ægrunde, glatte, noget
glinsende friskgrønne Blade; Blomsterne i Juni i
ret anselige Halvskærme; Bærrene ovale, fladtrykte,
blaaligsorte. <sp>V. nudum</sp> L., Nordamerika, en
mellemhøj eller høj, bred Busk med aflangt-ovale,
glatte, noget glinsende, mørkegrønne Blade;

<img>Viburnum Opulus roseum.</img>
Blomsterne i Juli i ret anselige Halvskænme. <sp>V.
Opulus</sp> L., Ulvsrøn, Kvalkved, Europa, Asien, ogsaa
vild hos os. En høj, bred Busk med smukke, store,
spidstlappede, lysegrønne Blade; Blomsterne i Juni
i store, flade Halvskærrne med store, golde
Randblomster; Bærrene ovale, koralrøde og klare. <sp>V.
O. nanum</sp>, en ganske lav og tæt, halv
kugleformet Dværgform, som ikke kommer til Blomstring.
Varieteten <sp>V. O. roseum</sp>, Snebolle, den i
Haverne under dette Navn almindelig dyrkede, meget
værdifulde Form, hvis Blomster alle er golde og
store, og hvis Blomsterstand har antaget
Kugleform. <sp>V. prunifolium</sp> L., Nordamerika, en
mellemhøj eller høj Busk med aflangt-ovale, glatte,
mørkegrønne Blade; Blomsterne i Juni i temmelig
smaa, hvælvede Halvskærme; Bærrene ovale,
blaaligsorte. <sp>V. pubescens</sp> Pursh., Nordamerika,
en lav eller mellemhøj, bred og tæt Busk med
ægformede, grofttakkede, paa Undersiden tæt filtede
Blade; Blomsterne i Juli i talrige smaa
Halvskærme. <sp>V. rhytidophyllum</sp> Hemsl., Kina,
en ejendommelig og udpræget Art med store,
æglancetformede, ejendommelig rynkede Blade og disse
saavel som hele den øvrige Plante rustbrun filtet.
Frugten aflang, først rød, senere sort. Forefindes
endnu kun i unge Eksemplarer. <sp>V.
tomentosum</sp> Thunb., Japan, en mellemhøj, bred og tæt
Busk med ægformede, stærkt nervede mørkegrønne
Blade; Blomsterne i Juni i store, flade Halvskærme
med meget store, golde Randblomster; Bærrene
koralrøde. En meget smuk Art. <sp>V. t. sterile</sp>
har ligesom Snebolle lutter store golde Blomster i
kugleformede Stande.
A. B.

<sp>Anvendelse:</sp> Foruden deres nævnte
Pyntelighed ved Blomster og Frugt, udmærker V. sig
ved god, brugbar Størrelse, smukt Løv,
Haardførhed, Villighed i Vækst og Medgørlighed i den
øvrige Kultur. Desuden har de den fortrinlige
Egenskab, at de trives saavel i fuldt Lys som i
Skygge, nogle endog i stærk Skygge, hvilket alt
tilsammen gør V. til et behageligt og meget
anvendeligt Materiale saavel til Busketter i
Almindelighed som til Mellem- og Underplantning ved
større Træer. I Busketter kan de alle benyttes;
den smukke V. O. roseum imellem rødblomstrede
Syrener, Lonicera, Cratægus o. l., de andre
nærmest under Hensyn til deres Størrelse og
Voksemaade, tomentosum for Iagttagelse paa nært Hold,
de noget større americanum, Lantana og L.
macrophyllum eksempelvis som Baggrund for
rødblomstrede Buske af Weigelia-Størrelse, eller som
de langsomt voksende nudum og dentatum med
Løvets afvekslende Egenskaber for Øje. Lentago er
en smuk Højdebusk, de øvrige er nærmest
anvendelige som Fyld, De højtvoksende Arter er
særdeles brugbare i store Busketter og Grupper, og
som Mellemplantning og Udfyldning i højere
Bestand, Opulus, Lantana og til Dels americanum
tillige som Underplantning, Lantana og ikke mindst
L. macrophyllum bliver endogsaa smukkest i
Skygge, om end paa Blomstringens Bekostning, og
Opulus er en af vore allerbedste Buske til dette
Brug. Paa lys Plads kan americanum benyttes i
Grupper med Sirfrugter. Lentago er smuk i
Stamform og let at tiltrække, ligeledes O. roseum, og
denne er som saadan lige saa velegnet som yndet
til fritstaaende i Smaahaver. <sp>Kultur:</sp> V.
formeres ved Frø, som saas om Efteraaret, dækkes
med let Jord eller med Sand, og det spirer i Løbet
af 1-2 Aar. Planterne optages som en- eller
toaarige, studses paa Rødderne og udplantes i 5
Rækker paa 1,30 m brede Bede, hvorfra de, efter
2-3 Aars Vækst, plantes i Rækker i 60 cm
Afstand. De formeres let ved Aflægning, idet de alle
ved denne Formeringsmaade faar rigelig
Rodforsyning første Aar. V. er uden Vanskelighed med
Hensyn til Jordbund, men trives bedst i kraftig,
og paa Grund af dens duskformede Smaarødder,
helst løs Jord, som har rigelig Fugtighed. V.
Opulus trives endogsaa paa fugtig Bund og ved
Vand, men for øvrigt ogsaa paa tørre Jordvolde,
hvor Jorden er løs, og naar den blot staar i Skygge
og ikke alt for tørt, vokser den saavel som
Lantana paa Steder, som er fyldt med Rødder fra
andre Træer. V. O. roseum tiltrækkes i Stamform
enten ved Nedskæring, naar den er kommen godt i
Vækst, som nævnt for Ulmus, eller Ved Bevarelse
af et fremkommet stærkt Skud fra Plantens Grund
og derefter Fjernelse af den gamle Top. Lentago
derimod tiltrækkes stamformet ved fortsat
Højdevækst og i flere Aar Bevarelse af Sidegrenene, da
den ellers vanskeligt, i alt Fald kun langsomt,
faar fornøden Stammetykkelse. Først efterhaanden
som dette opnaas, afskæres Grenene glat, tæt ind
paa Stammen; under gunstige Forhold kan
Stammetykkelsen blive ret betydelig, indtil c. 50 cm

<img>Viburnum pubescens.</img>
Diameter, ved Grunden. Uden Undtagelse taaler de
alle Beskæring, og denne er for Formens Skyld
nødvendig, især hos Opulus, O. roseum og
americanum og hos Lantana, L. macrophyllum og flere
af de højtvoksende, for at bygge eller holde Busken
forgrenet forneden, navnlig naar de staar
indesluttet eller i stærk Skygge. Ved Beskæring
forringes Blomstringen første Aar, ligesaa blomstrer de
mindre, naar de staar i Skygge, og Pryd ved
Frugter opnaas kun, naar de staar i fuldt Lys. De
taaler Nedhugning til Foryngelse, idet der villigt
fremkommer ny Skud fra Stabben, hos Lentago
endogsaa naar denne har den forannævnte
Størrelse, og i det mindste hos denne Art bevarer
Veddet, naar det i øvrigt er friskt,
sin ubehagelige Lugt igennem flere
Aar. Skønt den smukke, Laurocerasus
lignende V. Sieboldii stedse her til
Lands har bevaret sine Skudspidser
uskadt Vinteren over, og paa nogle
faa Aar udviklet sig til en 1,50 m
høj, velbygget Busk, er det foreløbig
tilraadeligt at give denne en lun Plads
med varm, god Jord. Viburnum
taaler Omplantning i betydelig Størrelse,
navnlig naar Planten samtidig
indskæres eller er forberedt ved Omgravning
som nævnt for Chamæcyparis.
J. B.

V. Lantana er en af de haardføreste
Buske og trives i Norge helt op til
Tromsø, dog fordrer den i de nordlige
Egne et lunt Voksested. V. o. roseum
holder sig ikke godt paa Steder med
skarpt Indlandsklima og i de nordlige
Landsdele.
N—k.

<sp>Viburnum for Koldhus</sp>. <sp>V.
Tinus</sp> L., Sydeuropa, Nordafrika,
Orienten, og dens Varietet <sp>V. T.
lucidum</sp> (V. grandiflorum hort.), med
større, mere glinsende Blade og større
Blomsterstande og Blomster, men
mindre blomsterrig. Blomsterne af V. T.
anvendtes tidligere en Del til
Afskæring, men er nu uden Betydning i den
Henseende. <sp>Kultur:</sp> Formeres ved Stiklinger af
unge Skud i Formeringsbedet, og holdes paa
Varmebed i den første Tid. Overvintring i Koldhus
som unge Planter paa en lys Plads; som ældre
Planter er et frostfrit Rum tilstrækkeligt. De
første Aar vil en Udplantning om Sommeren paa
et afbrugt Varmebed eller et gunstigt Sted paa
Friland være heldig. Ældre Planter omplantes
hvert andet til tredie Aar og taaler godt stærk
Beskæring af Rødderne. Solrig Plads om
Sommeren og jævnlig Vanding med flydende Gødning.
Drivning til Jul sker paa c. 6 Uger ved 12-15 °
C., senere paa c. 4 Uger. Jordblanding:
Almindelig Havejord, Græstørvjord, gl. Gødning og Sand.

<sp>Drivning af Frilands-Viburnum</sp>.
Hertil benyttes navnlig V. opulus roseum, treaarige
Planter, tiltrukne som lav- eller halvstammede,
der indplantes om Efteraaret og dyrkes et Aar i
Potte. Drivning kan begynde først i Jan., og der
vil ved 12-15° C. medgaa c. 7 Uger hertil, senere
noget kortere Tid. Til sildig Drivning er ogsaa
V. plicatum anvendelig, og den udmærker sig
saavel ved de lette Blomsterstande som ved de
smukke Blade.
P. F.
</chapter>

<chapter name="Vicia">
<b>Vicia</b> (Papilionaceæ), Vikke. <sp>V. Cracca</sp> L.,
Musevikke, Europa, Danmark, Staude med
klatrende eller nedliggende Stængler, 50-150 cm lang
eller høj, anvendelig til Espaliering op ad nøgne
eliler udgaaede Træstammer eller paa anden Maade;
blaa Blomster i Juni-Aug. <sp>V. tenuifolia</sp>
Roth., Europa, Danmark, klatrende Staude, 65-125
cm høj; violetblaa Blomster i Juni-Aug.
<sp>Kultur:</sp> Formeres ved Frø, som saas paa
Voksestedet; enaarig Kultur er anvendelig.
L. F.
</chapter>

<chapter name="Victoria">
<b>Victoria</b> (Nymphæaceæ). Af denne Slægt findes
kun 1 Art, <sp>V. regia</sp> Lindl., som har hjemme i
Amerika, hvor den vokser i rolige Vige af
Amazonfloden og dens Bifloder. I fuld udviklet Tilstand
har V. regia talrige store, svømmende, næsten
kredsrunde Blade, 2 m i Diameter; Bladets Rand
er bøjet vinkelret opad; Bladets Overflade er
mørkegrøn, Undersiden er violetrød med stærkt
fremtrædende Nerver og med talrige Torne.
Blomsterne, som fremkommer enkeltvis, er store, hvide,
vellugtende og aabner sig om Aftenen; følgende
Morgen lukker Blomsten sig for atter om Aftenen
at aabne sig, denne Gang fladere udbredt og med
rosa Kronblade; til Slut bliver den purpurfarvet
og trækkes derefter ned under Vandet, hvor Frøet
udvikles. En Varietet af V. regia, der ofte
opfattes som Art under Navn af <sp>V. Crusiana</sp>
Orbign., har Blade, som er grønne paa begge
Flader; den skal tillige være lidt lettere at dyrke
end selve V. regia. <sp>Kultur:</sp> Formering sker
ved Frøudsæd, som foretages hvert Aar. Planten
er vel i sin Hjemstavn fleraarig, men Overvintring
af Planten vil paa vore Breddegrader være
vanskelig og upraktisk, hvis den overhovedet kan

<img>Victoria regia.</img>
lykkes. Frøet, som maa opbevares i Vand i et
tempereret Hus, saas i Decbr. eller Januar i Skaale
med let Jordblanding og sænkes i en større
vandfyldt Skaal, saaledes at Vandet staar over
Frøskaalen. Vandet maa holde 28-30 °, og Frøet
spirer efter 3-4 Ugers Forløb med lange, smalle
Blade; senere udviklede Blade antager mer og mer
den runde Form. Efterhaanden som Frøplanterne
vokser til, prikles de og pottes senere. De unge
Planter holdes vedblivende i vandfyldte Skaale paa
25-26 °. Nævnte Tiltrækning kan foregaa paa
Drivbænk med god Undervarme eller i et varmt
Formerlngshus. Planten er tjenlig til
Henplantning paa Blivestedet, naar Bladene maaler 8-14
cm i Gennemsnit. Dette maa helst foregaa i
Slutningen af April, hvis man ønsker at opnaa
Blomstring. Nogle Dage forinden Plantningen maa den
fornødne Jordmasse være bragt i Bassinet, for at
Vandet kan opvarme den til 25-26 °. En
Jordbunke paa 2 m Længde, 2 m Bredde og 1 m
Højde vil være tilstrækkelig for at opnaa en
fortrinlig Udvikling. Jordblandlingen bør bestaa af
lige Dele Græstørvjord, Kompostjord, Bladjord og
gl. Gødning i grov Tilstand med rigelig
Tilsætning al Grus. Denne Bunke indrammes af
Bræder for ikke at flyde ud i Bassinet. Ved
Plantningen maa Vandet ikke staa højere, end at det
netop dækker Jordbunken. Hjertet af den unge
Plante kommer derved lige i Vandskorpen, og
Bladene flyder. Under hele Kulturen vedligeholdes
nu en Vandtemperatur paa 22-26 °, og man
sørger for daglig at tilføre rigeligt med friskt Vand
— helst fra en Indsø eller Dam — samt Afløb i
Forhold dertil. En saadan Tilførsel maa dog ikke
ske saa pludseligt, at Temperaturen falder
derved; den kan bedst ske gennem en jævnt
rindende Hane. Man kan da tillige ved under Hanen
at anbringe et lille Vandhjul af Blik holde
Vandet i en svagt bølgende Bevægelse, noget, som V.
særlig ynder. Den kan dyrkes uden Skygge, men
ønsker man i samme Hus at dyrke Planter, som
skal have lidt Skygge, vil dette ogsaa kunne lade
sig gøre, uden at V. lider derunder. Der luftes
saa ofte som foreneligt med Husets Temperatur
(22-26 °), dog skal der helst en Gang om Dagen
ske Fornyelse, hvis man vil undgaa Raadpletter i
Bladene, særlig naar der skygges. Efterhaanden
som Planten vokser, hæves Vandspejlet, saa at
dette, naar Planten i Slutningen af Juli har naaet
til .at udvikle Blade af fuld Størrelse, kan staa
c. 30 cm over Plantens Hjerte.
A. L.
</chapter>

<chapter name="Vidiepil">
<b>Vidiepil</b> se <sp>Salix Caprea</sp> samt under Kurve-
og Baandpil S. 329.
</chapter>

<chapter name="Vidunderblomst">
<b>Vidunderblomst</b> se <sp>Mirabilis</sp>.
</chapter>

<chapter name="Vifteform">
<b>Vifteform</b> se <sp>Frugttræformers
Tildannelse</sp>.
</chapter>

<chapter name="Viftepalme">
<b>Viftepalme</b> se <sp>Livistona</sp>.
</chapter>

<chapter name="Vikke">
<b>Vikke</b> se <sp>Vicia</sp>.
</chapter>

<chapter name="Viklere">
<b>Viklere,</b> vecklare (s.) (Tortricidæ) er smaa
Sommerfugle, sjælden mere end 20 mm mellem
Vingespidserne, oftest meget mindre. Forvingernes
Form minder tidt om en Rektangel, idet For- og
Bagkant sædvanlig for største Delen løber parallelt
med hinanden. Viklerne har faaet deres Navn
deraf, at de fleste Arters Larver sammenvæver
eller sammenvikler et eller flere Blade til en
Bolig for sig. I Almindelighed findes kun én Larve
i hvert saadant Bo. Til denne Gruppe hører en
stor Mængde Skadedyr paa de dyrkede Vækster,
saavel træ- som urteagtige. Ofte holder Larverne
til i Skudspidserne, f. Eks. paa Roser, Æbler m. fl.
Nogle Arter er Frugtædere, se Blomme- og
Æblevikleren.
A. T.
</chapter>

<chapter name="Vildling">
<b>Vildling</b> eller Vildstamme se
<sp>Grundstammer til Frugttræer</sp>.
</chapter>

<chapter name="Vildlingsvamp">
<b>Vildlingsvamp</b> (Fabraea maculata) er en
Svampeart, der optræder skadelig for Pære-, Kvæde- og
Mispel-Vildlinger. Sygdommen viser sig ved, at
der straks efter Løvspring paa Bladene opstaar
røde, gennemskinnende, senere glinsende sorte,
smaa Pletter, der foranlediger at Bladene kan
falde af i Juli; ogsaa paa de unge Skud kan der
opstaa aflange, sorte Pletter. I større Planteskoler
kan træffes Tusinder af 1-3-aarige (dog især
2aarige) Vildstammer angrebne, og en Mængde af
disse gaar ud paa Grund af Bladenes tidlige
Henvisnen. Som Forebyggelsesmiddel anbefales dyb
Bearbejdning af Jordbunden, en ikke for tæt
Bestand, Sammenrivning og Opbrænden af det
nedfaldne Løv, hvor Sygdommen allerede har vist sig
i Planteskolen, da Svampen overvintrer paa dette,
samt Sprøjtning med Blaastensopløsning eller
Svovlkalkvædske i Vintertiden og med
Bordeauxvædske i Juni.
F. K. R.
</chapter>

<chapter name="Vildvin">
<b>Vildvin</b> se <sp>Ampelopsis</sp>.
</chapter>

<chapter name="Villahave">
<b>Villahave</b> se <sp>Haveanlæg</sp>.
</chapter>

<chapter name="Villahavens Pasning">
<b>Villahavens Pasning.</b> Naar Anlæget af
Villahaven er fuldført, er et vigtigt Afsnit til Ende,
men umiddelbart derefter begynder et nyt, lige saa
vigtigt Afsnit, nemlig Havens Pasning. Det er en
ret bekendt Sag, at en Have, hvor smuk baade i
kunstnerisk ag gartnerisk Henseende den end er
anlagt, hurtig ødelægges ved en mangelfuld og
uforstaaende Pleje, medens paa den anden Side en
god og omhyggelig Pasning ofte i høj Grad kan
bøde paa mulige Misgreb ved Anlæget og give en
fra Tilblivelsen af maaske endogsaa ret forfejlet
Have et hyggeligt og tiltalende Præg. Det gælder
først og fremmest om, at Pasningen er forstaaende
overfor de Tanker, der er nedlagt i Anlæget, og at
der stadig arbejdes hen til at realisere disse
Tanker, og dernæst, at de forskellige Arbejder udføres
paa rette Tid og paa rette Maade. V. P. kræver
i Aarets Løb Udførelsen af mange forskelligartede
Arbejder. Disse vil i det følgende blive omtalt
efter nedennævnte Plan: 1. Vedligeholdelse af
Græsplæner. 2. Vedligeholdelse af Træer og
Buske (herunder Veranda- og Lysthusbeplantning).
3. Tilplantning og Vedligeholdelse af
Blomsterbede og Rabatter. 4. Vedligeholdelse af Stenhøje.
5. Vedligeholdelse af Vandpartier og Mosebede.
6. Vedligeholdelse af Gange, Veje og Pladser.
(Vedligeholdelse af Roser, Frugttræer og Hække,
se disse Artikler).

1. <sp>Vedligeholdelse af Græsplæner</sp>.
Det er af afgørende Betydning for en Villahaves
smukke Udseende, at Græsplænerne er vel
vedligeholdte. Foruden at være fri for Ukrudt og have en
smuk, kraftig og grøn Farve, bør Plænen være af
en saadan Beskaffenhed, at den til en vis Grad
taaler, at der bliver gaaet og ligget paa den. For at
opnaa disse Egenskaber, maa den, navnlig i
Foraaret og Forsommeren, renses og luges grundigt.
Der maa stadig tilføres den fornødne Gødning og
vandes saa ofte, Vejret nødvendiggør det, og
Græsset maa slaas og tromles hyppigt. (Se Art.
Græsplæner, Afsnit »Plejen«).

2. <sp>Vedligeholdelse af Træer og
Buske</sp>. Naar Træer og Buske først er blevne
anbragte paa deres Plads i Haven, faar de ofte
Lov at skøtte slig selv, der gøres lidet eller intet
for deres Pleje, og dog kræver de som alt andet i
Haven en aarlig Røgt for at naa den rette
harmoniske Udvikling. Navnlig i mindre Haveanlæg,
hver der ofte paa en forholdsvis lille Plads er
sammenplantet mange forskellige Arter Træer og
Buske, er en stadig Indgriben for at regulere
Planternes Udvikling overordentlig nødvendig. Selv
om der ved Plantningens Udførelse er sørget for,
at Jorden er vel tilberedt og næringsrig, vil det
dog være meget gavnligt, at der af og til, maaske
med Aars Mellemrum, tilføres Planterne fornyet
Næring, og det vil især være nødvendigt, hvor
Planterne staar i tætte Sammenplantninger og hvor
der ønskes en stor, smuk, veludviklet Bladfylde
og en rig Blomstring. Denne Næring tilføres enten
i Form af animalsk Gødning eller Blad- og
Kompostjord, eller i Form af forskellige
Kunstgødninger, som Kainit, Superfosfat, Chilisalpeter, Kalk
o. s. v. Hvor det kan lade sig gøre, vil det være
gavnligt hvert Aar at nedgrave det visne,
nedfaldne Løv imellem Planterne, hvorved der
samtidig bliver Lejlighed til at give Jorden en god
Rensning. Renholdelsen af Jorden under og
imellem Plantorne er af stor Vigtighed, og det vil
være fordelagtigt at udføre denne Rensning, inden
Ukrudtet bliver mere end 3 cm højt. Samtidig
med Renholdelsen paases det, at alle vilde Skud
fjernes paa forædlede Træer og Buske samt at alle
Buske, der er tilbøjelige til at give Rodskud og
Udløbere, holdes indenfor en vis Begrænsning. Til
Rensningen hører ogsaa, at Mos og Laver paa
Træernes Stammer og Grene fjernes. Naar Træer
og Buske ikke har den tilstrækkelige Stivhed til
at kunne bære sig selv, maa der i rette Tid
tilsættes Stager og foretages den fornødne Opbinding.
Denne Opbinding maa udføres saaledes, at Bindene
ikke snærer sig ind i Plantens Stamme eller
Grene, og den maa hyppigt efterses, for at
Planten ikke skal slaa sig løs og blive beskadiget ved
at gnides op imod Stagen. Beskæringen er en
vigtig Del af Plejen og vel nok det Arbejde, der
kræver mest Sagkundskab, for at det kan blive
udført paa rette Maade. I Almindelighed
foretages den egentlige Beskæring om Vinteren, i den
Tid, da Planterne er i Hvile, dog maa de Træer
og Buske, der blomstrer i det tidlige Foraar og
allerede ansætter deres Blomsterknopper om
Efteraaret, beskæres kort efter Afblomstringen.
Klipning af Hække, Lysthuse og Træer og Buske, der
holdes i bestemte Former, udføres dels om Vinteren
og dels kort efter Midsommer. Klipning af
stedsegrønne Planter foretages om Foraaret, naar Frosten
ikke længere kan antages at gøre Skade, og i
Aug.-Septbr. Ved Beskæring tilstræbes forskellige
Formaal, saaledes en Udtynding af Kronerne, en
Foryngelse af Planterne ved kraftig Nedskæring,
Fjernelse af afbrækkede, udgaaede eller uskønne
Grenpartier, Fremtvingning af unge, kraftige Skud
med yppig Bladfylde, en bestemt Formdannelse, en
vis Ligevægt og Begrænsning i Forhold til
Naboplanterne og Indskrænkning af Planter, der er
anvendt som foreløbig Mellemplantning. Beskæringen
maa foretages med Omhu og Omtanke og ved Hjælp
af godt, dertil egnet Værktøj. Alle større Grene
afskæres glat og ganske tæt ind til Stammen, saa
at der ikke bliver en lille Grenstump tilbage, og
Saarene smøres over med Podevoks eller finsk
Tjære. Ved Beskæringen søger man at bevare de
forskellige Plantearters karakteristiske Vækst, naar
der da ikke tilstræbes en ganske bestemt Form,
og man maa undgaa at beskære saaledes, at
Planterne faar et stift, kosteagtigt Udseende.
Samtidig med Beskæringen undersøges Træerne for
Raaddenskab og Huller i Stammen eller de større
Grene; findes saadanne sygelige Partier, renskæres
de, og hvor det gøres nødvendigt, foretages
Plombering (se denne Art.). Mange Slyng- og
Espalier-Planter kræver foruden Vinterbeskæring en hyppig
Udtynding og Knibning af Sommerskuddene, og
maa fra Foraar til Efteraar stadig passes med
Opbinding. Navnlig i Forsommeren, da disse
Planters Vækst i Reglen er stærk, er det vigtigt at
begynde Opbindingen, førend de unge Skud vikler
sig ind i hverandre, da Planterne ellers tager
Skade og Arbejdet tillige bliver besværligt. Hvor
Slyngplanterne ved Bygninger, Verandaer,
Lysthuse o. l. bliver hæftet til Snore eller
Tremme-Espaliers, bør Grenene aldrig puttes ind imellem
Snerene og Tremmerne, men altid kun hæftes til
den udvendige Side af disse, da de paa denne
Maade er nemmest at behandle og ved eventuelle
Bygningsreparationer er lette at løsne og lægge
ned, saa længe Reparationen varer. Nogle af de
træagtige Planter, der anvendes i vore Haver,
kræver nogen Beskyttelse, dels mod streng Kulde
og dels mod skiftende Foraarsvejr. Denne
Beskyttelse sker ved Dækning af den underjordiske eller
overjordiske Del af Planten eller af begge Dele.
Rødderne dækkes i Reglen med Løv, Tang,
Gødning, Bladjord o. l., som anbringes omkring
Planten, og disse Materialer kan ogsaa anvendes til
Dækning af Toppen, naar Planten er saa bøjelig,
at den kan lægges ned langs med Jorden. Til
Dækning af den overjordiske Del anvendes ellers
Halm, Rør, Siv, Bastmaatter, Sækkelærred,
Granris o. l., der enten fastbindes omkring selve
Planten eller, hvor dette ikke kan lade sig gøre, til
et Stativ af Stokke, som er stukket med omkring
Planten. Dækningen bør først foretages sent om
Efteraaret eller først paa Vinteren, naar der kan
ventes vedvarende Frost, og i milde Perioder om
Vinteren bør Dækket omkring den overjordiske Del
af Planten løsnes. Afdækningen om Foraaret maa
ske lidt efter lidt og ret sent. Først løsnes
Dækket, derefter fjernes noget af det, særlig i
Nordsiden, og til sidst fjernes det helt, helst i en mild
Regnvejrs- eller Graavejrs-Periode. I det tidlige
Foraar, da det ofte er streng Frost om Natten og
stærk Sol om Dagen, gør Dækningen sin største
Nytte ved at skygge Planten og forhindre en alt for
pludselig Optøen. Hvor Haven er saaledes
beliggende, at den kan være udsat for at lide
Beskadigelse af Harer og Dyrevildt, maa der ved
Indhegninger træffes særlige Forholdsregler herimod.
Vanding af Havens Træer og Buste er ofte ret
besværlig og undlades derfor, men vil dog i mange
Tilfælde være meget nyttig, særlig i tætte
Plantninger og hvor Jorden er af en let og sandet
Beskaffenhed. Navnlig hen paa Eftersommeren lider
Busketplantninger ofte under vedvarende Tørke og
til Tider endogsaa i en saadan Grad, at
adskillige Planter dør helt bort af Mangel paa
Fugtighed. Forinden Vandingen bør Jorden først løsnes
omkring Planterne, og der bør da tilføres saa
rigelig Vand, at Jorden bliver ordentlig gennemvaad
i en antagelig Dybde (0,5 m). En god
Grundvanding er langt at foretrække for mange overfladiske
Vandinger. Paa Steder, hvor Grundvandet ligger
højt, er det nødvendigt at foretage en Afvanding
af Terrænet, forinden Plantningen udføres, naar
man vil sikre sig en sund Træbestand, og til
Havens gode Pleje hører da ogsaa, at denne
Afvanding vedbliver at virke og derfor holdes i god
Orden.

3. <sp>Tilplantning og Vedligeholdelse
af Blomsterbede og Rabatter</sp> (se Art.
Bladgrupper, Blomsterbede, Tæppebede og Udvalg
af Udplantningsplanter og af enaarige
Sommerplanter). I Villahaven tillæges der i Reglen
Blomsterbedene stor Betydning, og navnlig i de mindre
Haver spiller de forskellige
Blomsterarrangementer ofte Hovedrollen, idet Havens hele Anlæg
nærmest er baseret paa at indramme og fremhæve
disse paa en smuk Maade. At det er saaledes, er
ret naturligt, da det særligt er Blomsterne, der
giver Haven Liv og Farve, og da det netop i
Reglen tilstræbes at give Villahaven en venlig,
lys og munter Karakter. Hvorledes Blomsterne
bedst skal arrangeres, er vanskeligt at give
bestemte Regler for, da det naturligvis kan ske paa
mange Maader, og her skal da ogsaa kun gives
nogle vejledende Anvisninger. Som en Hovedregel
kan anføres, at Stedet, hvor Blomsterplanterne
anbringes paa, maa være lunt, varmt og solrigt med
en god, let, muldet, næringsrig Jord. Thi selv
om Planterne ikke er lige fordringsfulde med
Hensyn til Pladsen, kan det dog i Almindelighed ikke
nytte at plante blomstrende Planter paa en
skyggefuld, kold Plads eller et Sted, hvor der er
megen Træk, eller hvor Jorden er stiv, leret og
ubekvem. Paa saadanne Steder bliver Resultatet kun
kummerligt og til liden Glæde, da Planterne ikke
kan udvikles til Frodighed og rig Blomstring.
Blomsterbedenes Farvesammenstilling er af stor
Betydning og bør vælges med tilstrækkelig
Hensyntagen til Omgivelserne. Ofte vil det være af størst
Virkning at tilplante de enkelte Bede eller flere
sammenhørende Bede med en bestemt Plantesort.
Til Afslutning af et saadant Bed kan det indrammes
med en lavere Plantesort af en anden Farve. Bedet
kan ogsaa tilplantes paa den Maade, at de enkelte
Planter af en bestemt Plantesort anbringes med ret
stor indbyrdes Afstand i Bedet, saa at de kan
udvikle sig ganske frit, og omkring og imellem disse
Planter anbringes da en lavere dertil egnet
Plantesort, der plantes saa tæt, at den dækker Jorden
og danner en smuk Bund. Er Blomsterbedene ret
store, kan de tilplantes smukt og livligt ved, at
der anvendes nogle flere Farver, der virker
harmonisk sammen. Den saakaldte »blandede
Beplantning«, der bestaar i, at der anbringes mange
forskellige Plantearter og Plantesorter imellem
hverandre, hvorved der kan frembringes en meget
livlig, broget og mangeartet Sammenstilling, har vel
ogsaa sin Berettigelse, naar der ved Arrangementet
er taget tilbørligt Hensyn til de forskellige
Planters Farve, Vækst og Karakter, saa at der, til
Trods for det forskelligartede Materiale, dog er en
vis Harmoni over hele Bedet. Saadan blandet
Beplantning egner sig bedst for lange Rabatter.
<sp>Bladgrupper</sp> tilplantes enten med en bestemt
Bladplantesort eller med flere forskellige Arter
Bladplanter og afsluttes ofte med en eller flere
Rækker af lavere, dertil egnede Indfatningsplanter.
Da Bladplanterne i Reglen opnaar en betydelig
Størrelse i Løbet af Sommeren, maa de anbringes
med en tilstrækkelig stor indbyrdes Afstand til, at
de kan komme til fuld Udvikling. Hvor der til
samme Gruppe anvendes forskellige Plantearter,
kræves der ved Sammenstillingen et nøje
Kendskab til de forskellige Arters højst forskellige
Vækstforhold. For at en Bladgruppe skal gøre god
Virkning, maa den have en ret anselig Størrelse,
og jo højere de anvendte Bladplanter bliver, desto
større bør Gruppen være. Tæppebede, der
fremstilles ved Sammenplantning af ganske lave, stærkt
farvede Blad- og Blomsterplanter i forskellige mer
eller mindre inddelte og kunstfærdige Mønstre,
finder ikke mere saa udstrakt Anvendelse som
tidligere. I en Villahave vil de i Længden virke ret
stift og kedeligt, selv om de i og for sig er
anbragt paa en dertil passende Plads. Tilplantningen
af Tæppebede kræver mange Planter, og
Vedligeholdelsen, der maa være meget sirlig, kræver
meget Arbejde; de er derfor dyre baade at anlægge
og at vedligeholde. Rabatter langs med Bygninger
eller Gange eller foran Busketter kan tilplantes paa
en noget friere Maade, ofte ved en
Sammenplantning af Stauder og Udplantningsplanter i Forening.
Blad- og Blomsterplanter behøver ikke altid at
anbringes i bestemt afstukne Bede eller Rabatter,
men navnlig de mere dekorative Arter med smuk
Vækst kan ogsaa plantes enkeltvis eller i smaa
Kolonier frit i Plænerne, f. Eks. springende frem
foran Busketterne eller paa anden Maade støttende
sig til en anden Beplantning. Et saadant
Arrangement maa imidlertid ikke være alt for løst og
uroligt, og der maa baade ved Valget af Planterne
og ved Maaden, hvorpaa de anbringes, tilstræbes
en vis Fasthed. Udplantningen af Blad- og
Blomsterplanter (de saaakaldte Udplantningsplanter)
foregaar i Tiden fra Slutningen af Maj til midt i
Juni. Planterne, der benyttes, maa være gode,
tætte og kraftige og vel afhærdede, Afstanden
mellem de forskellige Planter er afhængig af saa
mange forskellige Forhold, saa derom maa der
tages Bestemmelse i hvert enkelt Tilfælde. Efter
Plantningen vandes og overbruses rigeligt, navnlig
i den første Tid, og Planter, der er tilbøjelige til
at komme til at hænge, skygges lidt de første Dage
i stærkt Solskin ved Hjælp af nogle Ris, omvendte
Urtepotter eller lignende. Den senere Pasning af
Bede og Rabatter bestaar navnlig i en stadig
Renholdelse og Løsning af Jorden, Vanding, Opbinding
og Knibning samt stadig og hyppig Afpudsning af
visnede Blomster. Naar Planterne er i god Vækst,
vil en Vanding med flydende Gødning hver anden
eller tredie Uge have en gavnlig Indflydelse. Naar
Sommeren er forbi og Frosten begynder at melde
sig, i Reglen hen i Oktbr. Maaned, optages
Udplantningsplanterne, og de af dem, der kan
overvintres og finde Anvendelse et andet Aar,
anbringes i Overvintringsrummet. Derefter er det Tid
at grave og rive Bede og Rabatter og gøre dem i
Stand til Nedlægning af Blomsterløg eller til
Udplantning af Planter, der blomstrer i det tidlige
Foraar, som Gyldenlak, Forglemmigej, Arabis,
Aubrietia, Stedmoderblomster m. m. Til Pynt for
Vintertiden kan et eller flere af Sommerens
Blomsterbede tilplantes med Pyntekaal, hvoraf der findes
en stor Mængde forskellige Varieteter med
brogede og krusede Blade. I Stedet for at tilplante
Bede og Rabatter med Planter, der hvert Aar skal
fornyes, kan der ogsaa anvendes Stauder hertil.
Bedene bør da helst tilplantes med én Sort, og der
bør tillige helst vælges saadanne Sorter, der har
smukt Løv og god Vækst og blomstrer hen paa
Eftersommeren. Tidligt blomstrende Stauder visner i
Reglen tidligt hen og ser da lidet tiltalende ud.
Paa større Rabatter lader det sig bedre gøre at have
forskellige Stauder imellem hverandre, og ved
Hjælp af Solsikker, Georginer, Gladiolus, Salvia,
Levkøjer og andre Sommerplanter kan Pladserne
for de afvisnede Stauder fyldes ud.

4. <sp>Vedligeholdelse af Stenhøje</sp> (se
Art. Stenhøje og Udvalg af Stenhøjsplanter).
Stenhøjen har maaske sin største Værdi ved at yde
særlig gode Vilkaar for mange Planters Trivsel
og ved at være det Sted i Haven, der er bedst
egnet til Samling og Fredning af forskellige
Planter, der ellers let andetsteds vilde gaa til Grunde,
og derved bliver Stenhøjen ofte for Haveejeren
det Parti i Haven, der omfattes med størst
Interesse. Naar Stenhøjen er anlagt og beplantet,
gælder det om at holde de enkelte Planter indenfor
den Plads, der er tiltænkt dem. Der maa derfor
stadig ske Omplantninger og Indskrænkninger af
Planterne Sted, for at de mere graadige ikke lidt
efter lidt skal tage Magten fra de svagere. At
kende Navnene paa de forskellige Stenhøjsplanter
har sin store Interesse, og det gælder derfor om
at holde Navneskiltene i en god og let læselig
Stand. Om Sommeren passes Stenhøjen med
Rensning af Jorden, Afpudsning og Opbinding af
Planterne samt Vanding. Om Foraaret og i det tidlige
Efteraar foretages Omplantning og Efterplantning,
og samtidig tilføres der Planterne fornyet Næring.
Da Stenhøjen rummer saa mange forskelligartede
Planter, der stiller højst forskellige Fordringer til
Jordens Beskaffenhed, kræves der et nøje Kendskab
til de enkelte Planter, for at der kan gives dem de
gunstigste Betingelser. Før Vinteren dækkes
Stenhøjen, og dette Arbejde maa ligeledes gøres med
megen Omtanke og Forstaaelse. Mange Planter
kræver en god Dækning for at kunne modstaa
Vinteren, medens adskillige er meget tilbøjelige til at
raadne bort, hvis de dækkes for meget, og
navnlig bør Dækket ikke ligge fast og tæt ned
omkring Planten, men være anbragt løst og let. Nogle
Planter overvintres bedst uden noget som helst
Dække. Henad Foraaret vil en Skygning med
Granris være gavnlig for saadanne Planter, der
ellers skyder saa tidligt frem, at de derefter let
tager Skade af Indtrædende Kulde. I milde
Perioder om Vinteren og i det tidlige Foraar bør
Dækket løsnes lidt, og i øvrigt bør Afdækningen
ske lidt efter lidt og ikke for tidligt.

5. <sp>Vedligeholdelse af
Vandpartier og Mosebede</sp> (se Art. Vandbreddens
Beplantning, Udvalg af Vandplanter, Udvalg af
Moseplanter). Et smukt Vandparti, hvad enten det
er naturligt eller er skabt ad kunstig Vej, vil
altid være en stor Vinding for en Have og vil i
Reglen være et af Havens mest søgte og mest
tiltrækkende Steder. Der vil her være Lejlighed til
at berige Haven med mange overordentlig smukke
Planter, dels anbragt i selve Vandet og dels ved
dets Bredder, som man ellers maa give Afkald
paa af Mangel paa passende Voksested. Dog kan
det ikke nytte at forsøge at samle smukke og
sjældne Vandplanter, naar Svaner, Vildænder eller
andre Vandfugle skal have Adgang til Vandpartiet,
da de i Løbet af kort Tid ødelægger Planterne. Ved
Tilplantning af et Vandparti og Vedligeholdelsen af
samme bør der drages Omsorg for, at Planterne
ikke breder sig ud over hele Vandfladen, men
holdes noget til Sliderne, saa at der altid bliver en
forholdsvis stor, samlet Del af Vandets Overflade fri.
Paa det noget dybere Vand er det særlig Naphar
og de mange forskellige smukke Nymhæa-Sorter,
der finder Anvendelse; disse sidste kræver megen
Sol for at komme til smuk Udvikling, paa det
lavere Vand anbringes Calla palustris, Caltha
palustris, Acorus Calamus, Iris Kæmpferi m. fl. Ved
Vandpartiernes Vedligeholdelse bør det paases, at
de vilde Vandplanter, der ofte optræder i stor
Mængde og breder sig meget hurtigt ligesom alt
andet Ukrudt, fjernes i rette Tid. Efterplantning
og Nyplantning foretages sidst i Maj og i første
Halvdel af Juni. Hvor der er lidt Dynd paa
Bunden af Vandet, kan de Planter, der let vokser
videre, blot bindes til en Sten og sænkes ned paa
Bunden eller anbringes imellem to Stykker
Græstørv, der bindes sammen med Jorden imod
hinanden og derefter sænkes ned i Vandet. Er Bunden
stenet, fast og haard eller er det mere kostbare
og sjældne Planter, der skal anbringes, er det dog
bedre at plante de unge Planter i Vidiekurve, der
er fyldt med Muldjord og gammel Gødning, og
hvorover der er lagt et Lag groft Grus og Smaa
sten til at fastholde og skærme Planten og
derefter at sænke Kurven ned paa Bunden.
Vandpartiets Bredder kan man smykke ved Henplantning
af forskellige Planter i større og mindre Kolonier.
Særlig egnet hertil og overordentlig smukke er de
forskellige Iris-Arter, især Iris Kæmpferi, der maa
plantes, hvor der er megen Sol. Andre dertil
egnede Planter er Engkabeleje, Forglemmigej,
Funkia, Mjødurt, Lysimachia, Bjørneklo, Tritona m. fl.
I Forbindelse med Vandpartiet, hvor saadant findes,
og ellers paa et særligt dertil egnet Sted i Haven,
indrettes undertiden saakaldte Mosebede, det vil
sige Bede, hvor Jorden mindst i c. 60 cm Dybde
bestaar af Mosejord. Paa saadan Jord er man i
Stand til med Held at dyrke adskillige Planter,
som enten slet ikke trives eller kun trives
mindre godt paa anden Jord. Mange af disse Planter
hører til vore allersmukkeste og mest straalende
Haveplanter. Planterne passes med Rensning og
hyppig Afpudsning og maa i tørre Perioder vandes
ofte og grundigt. Navnlig er det vigtigt at holde
Planterne godt fugtige umiddelbart efter
Afblomstringen for hurtigst mulig atter at faa dem i
Vækst. Om Vinteren maa Mosebedene have et godt
Jorddække. For adskillige Planters Vedkommende
(som Rhododendron, Azalea, Kalmia m. fl.) maa
ogsaa den overjordiske Del dækkes.

6. <sp>Vedligeholdelse af Gange, Veje
og Pladser</sp> (se Art. Vej og Sportspladser). Vel
vedligeholdte Havegange er meget behagelige at
færdes paa og bidrager i høj Grad til at give
Haven et tiltalende Præg af Orden og Renlighed,
og naar Veje og Gange er omhyggeligt og solidt
anlagte, og der gives dem den rette Pleje fra
Begyndelsen af, er det et forholdsvis let Arbejde at
holde dem i god Stand. Først og fremmest bør al
Ukrudt fjernes, saa snart det viser sig, thi jo større
det bliver, desto dybere trænger det ned i
Vejmaterialerne og gør Vejen løs. Ukrudtet bør
egentlig aldrig skuffes, men luges bort. I øvrigt findes
der i Handelen adskillige ukrudtdræbende Vædsker,
som er mer eller mindre virksomme, og som
naturligvis maa anvendes med megen Forsigtighed i
Nærheden af Græskanter, Hække eller andre
Planteindfatninger. Veje og Gange, der i Reglen er
anlagt med et svagt hvælvet Profil, slides
efterhaanden flade og hule, saa at Vandet ikke kan løbe
af dem, men bliver staaende og danner Pytter.
Sker det, maa den midterste Del af Gangen
hakkes let op og der maa paaføres noget nyt
Vejmateriale, som tromles fast. Hvert Aar maa der i
Reglen spredes et nyt tyndt Lag Grus hen over
Gangene. Hvor Haven eller en Del af Haven ikke
benyttes om Vinteren, kan det anbefales som god
Økonomi at rive Gruset sammen i Smaabunker paa
Gangene om Efteraaret, for atter at sprede det om
Foraaret ved Havens Istandsættelse. Grusede
Pladser, der benyttes til Sport og forskellige
Friluftsspil, bør holdes i særlig god og fast Form. Saa
snart der fremkommer smaa Ujævnheder, bør de
snarest udbedres med noget stærkt lerholdigt Grus,
der gøres fugtigt og stampes godt fast, hvorefter
der spredes et tyndt Lag fint og skarpt Grus over.
Pladsen tromles hyppigt med en svær Tromle, der
virker bedst, naar Pladsen er fugtig.
V. F. H.
</chapter>

<chapter name="Villarsia">
<b>Villarsia</b> (Gentianaceæ), Plante til
Koldhus-Akvariet. <sp>V. nymphæoides</sp> se
Limnanthemum n. <sp>V. ovata</sp> Vent., Sydafrika, 30-40 cm
høj, urteagtig Plante med langstilkede, ovale Blade,
den bladløse Blomsterstængel bærer store, gule
Blomster; Juni-Juli. <sp>V. parnassiifolia</sp> R.
Br., Australien, Bladet ægformet med hjerteformet
Basis og bugtet i Randen; blomstrer i Aug.
<sp>Kultur:</sp> V. formeres ved Deling eller ved Frøudsæd,
omplantes om Foraaret i en fed, leragtig
Jordblanding; Potten kan enten delvis nedsænkes i
Bassinet eller stilles i en stor Underskaal med
Vand i, men Planten fordrer megen Luft.
Overvintres ved 6-8° C.
F. E.
</chapter>

<chapter name="Vilmorins Princip">
<b>Vilmorins Princip</b> se <sp>Arvelighed</sp>.
</chapter>

<chapter name="Vin">
<b>Vin</b> se <sp>Vinstok</sp>.
</chapter>

<chapter name="Vinbär">
<b>Vinbär</b> (s.) se <sp>Ribs</sp>.
</chapter>

<chapter name="Vinca">
<b>Vinca</b> (Apocynaceæ). <sp>V. rosea</sp> L. (Lochnera
rosea Rchb.), tempereret, 20 cm høj Halvbusk fra
Madagaskar, Brasilien og Java, med ægrunde
Blade og røde, hos Formen <sp>albiflora</sp> hvide,
Blomster, som fremkommer hele Sommeren. V.
er en meget smuk Plante, som i rigtig Kultur
giver en stor Mængde Blomster. <sp>Kultur:</sp> V.
formeres ved Frøudsæd eller — hvad der bør
foretrækkes — ved Stiklinger i Febr. paa Undervarme,
de smaa Planter pottes og sættes i Varmebed,
senere giver man dem 2-3 Omplantninger og
rigelig Luft, ligesom man ogsaa sørger for, at de ved
jævnlig Knibning holdes buskede. V. fordrer en
Blanding af Lyngjord, Bladjord og Sand. Om
Sommeren sættes de i Koldhuset, medens de om
Vinteren holdes paa 10-12° C.
M. H.

<sp>Vinca til Friland</sp> (Vintergrøn).
Fleraarige Urter med modsatte Blade. <sp>V. herbacea</sp>
Waldst. & Kit., Østeuropa, Lilleasien, har lange,
nedliggende Stængler med fjerntsiddende,
lancetformede eller elliptiske Blade; Blomsterne blaa;
Juni. <sp>V. major</sp> L., Sydeuropa; Stænglerne
nedliggende eller bueformigt bøjede med store, bredt
ægformede Blade; Blomsterne blaa; Juni. Af denne
Art findes flere brogetbladede Varieteter, bl. a.
<sp>fol. arg. marginatis</sp>. <sp>V. minor</sp> L.,
Europa, har nedliggende golde og oprette
blomsterbærende Skud; Bladene elliptiske, overvintrende;
Blomsterne blaa; man har Varieteter med hvide,
røde og halvfyldte Blomster, ligesom der ogsaa af
denne Art findes brogetbladede Former. <sp>Kultur</sp>
og <sp>Anvendelse:</sp> V. minor er en god
Kantplante og er særdeles anvendelig til at dække
Bunden paa halvskyggede og skyggede Steder; V.
major plantes paa store Stenhøje og er meget
brugelig som Ampelplante i Koldhus. V. formeres ved
Deling og stiller ingen særlige Fordringer til
Jordbunden.
A. L.

<img>Vinca rosea.</img>
</chapter>

<chapter name="Vinbärsbladlusen">
<b>Vinbärsbladlusen</b> (s.) se <sp>Ribsbladlus</sp>.
</chapter>

<chapter name="Vinbärsgallkvalstret">
<b>Vinbärsgallkvalstret</b> (s.) se <sp>Solbærmide</sp>.
</chapter>

<chapter name="Vinbärsmalen">
<b>Vinbärsmalen</b> (s.) se <sp>Ribsmøl</sp>.
</chapter>

<chapter name="Vindruers Opbevaring">
<b>Vindruers Opbevaring.</b> Til Vinteropbevaring af
Druer benyttes, naar man følger den almindelig
anvendte Opbevaringsmaade, udelukkende sildigt
modnende Druesorter med syrlig Saft og mere
eller mindre tyk Hud. Det er f. Eks. kun
undtagelsesvis, det lykkes at bevare den sødsaftede
Frankenthalerdrue til Nytaar eller længere. De
mest anvendte Sorter til Opbevaring er <sp>Gros
Colman</sp> og <sp>Alicante</sp>, men de kan under
gode Forhold ogsaa bevares til April. Den første
Betingelse for et godt Resultat er, at Druerne
inden Oktober har naaet fuld Farvning og
Modenhed, men tidligere maa de heller ikke være modne,
thi da vil Huden blive for tynd og Druen for
saftrig. Den kødrige Drue er mest holdbar. Dyrkes
Vinen i et velbygget Hus med Varmeapparat og
Dækkemateriel, da lader man helst Druerne hænge
paa Stokken, til de skal finde Anvendelse; men der
fordres stor Agtpaagivenhed for at naa et godt
Resultat. Rabatten maa ikke være for vaad, og
navnlig maa dens Overflade være ganske tør.
Efterhaanden som Bladene visner, pudses de
forsigtig bort, og Temperaturen holdes saa ensartet som
muligt paa 3-7° C., selv om man endnu i Oktbr.
kan være nødt til at lade Varmegraden gaa et
Par Grader højere op. Luften skal være tør, man
holder derfor tillukket i fugtigt Vejr, oftest endog
dækket. I klart Vejr vil Udluftning ofte være
nødvendig, eventuelt i Forbindelse med svag Fyring.
Klaserne efterses jævnlig med Udpudsning, og
Affaldet fjernes omhyggeligt. Overhovedet maa der
paa Klaser, der skal opbevares, altid have fundet
en rigelig Bærudtynding Sted, saa Druerne har en
fri Stilling med Adgang for Luften. Kommer man
hen imod den Tid, da Vinstokkens Beskæring skal
foretages, nødes man til at høste Druerne; de
skæres da af med et Stykke af den Ranke, der bærer
dem, og dette nedstikkes i en Flaske med Vand,
hvori er kommet noget Trækul, og hvis Hals
derefter tiistoppes med Vat el. l. Flaskerne anbringes
i skraa Stilling langs Hylder, som Billedet viser,
saa Klaserne hænger frit. Rummet, hvori
Opbevaringen skal foregaa, maa være tørt og mørkt, og
der holdes stadig en lav, ensartet Temperatur samt
tør Luft. Da Fyring bør anvendes saa sparsomt som
muligt, bruger man at anbringe Klorcalcium i
Rummet; det har den Egenskab, at det indsuger
Luftens Fugtighed, hvorved det flyder hen. Det
anbringes derfor saaledes, at Vædsken kan løbe fra
og opsamles i en Beholder. Ogsaa her er en
omhyggelig Pasning med Udpudsning ganske
nødvendig. En nyere Maade er Opbevaring ved Hjælp
af fordampet Sprit, idet Dampene dræber alle
Svampekim. Den synes at være meget virksom,
selv om enkelte Bær affarves, men desværre
klæber der den Svaghed ved Metoden, at Bærrene
faar Afsmag af Spritten. Til Opbevaring i
Spritdampe fordres ganske lufttætte Rum, det være sig
af Mur eller Træ. Bygges der af Mur, da sikrer
man sig mod Grundfugtighed ved Isolering og
Luftcirkulation under Rummet, der maa staa frit.
Man murer i Cement med hule Mursten og pudser
med Cement. Vælger man Træ, da maa der tages
saadanne Træsorter, der ikke er harpiksholdige, da
Lugten af saadanne giver Druerne Afsmag. Det
gøres fuldstændig tæt og beklædes indvendig med
Staniol. I begge Tilfælde anbringes paa den ene
Side en Ramme med dobbelt Fals og dobbelt Lukke.
I det indvendige Lukke anbringes en Glasrude,
som tillader Eftersyn uden at aabne, og Rammen
gøres saa stor, at man gennem den kan anbringe
og udtage Druerne m. m. Ligeledes anbringes
Bæreværk, hvori Klaserne kan ophænges ved
Kroge. Da Spritdampene er tungere end den
atmosfæriske Luft, maa Spritbeholderne anbringes under
Loftet i Rummet, saa Dampen kan dale ned om
Druerne. Til 1 m<sup>3</sup> Rum vil 3 glaserede Skaale
med 15 cm Diameter være passende, og de holdes
stedse fyldte med Spiritus vini. Viser Luften sig
fugtig, da tyer man ogsaa her til Klorcalcium.
Temperaturen holdes her paa 6-10° C., hvilken
Varmegrad altsaa det omgivende Rum maa have,
og Frankenthalerdruer skal være særlig egnede for
denne Opbevaring, medens Gros Colman skal være
ubrugbar, da den særlig faar Afsmag. Druerne
maa ved Anbringelsen ikke være for stærkt modne,
da de saa ikke vil holde sig. Før Brugen udtages
Klaserne og ophænges i Træk, for at fjerne
Spritsmagen, der særlig klæber ved Huden; viser dette
sig utilstrækkeligt, da skylles de dygtig med koldt
Vand, hvorefter de ophænges til Tørring. Der
kræves Forsigtighed med Ild i Nærheden af
Spritdampene.
F. P.

<img></img>
</chapter>

<chapter name="Vingevalnød">
<b>Vingevalnød</b> se <sp>Pterocarya</sp>.
</chapter>

<chapter name="Vinhus">
<b>Vinhus</b> og Vinkasse se <sp>Vinstokkens
Dyrkning under Glas</sp>.
</chapter>

<chapter name="Vinkelspejl">
<b>Vinkelspejl</b> se <sp>Opmaaling</sp>.
</chapter>

<chapter name="Vinpalme">
<b>Vinpalme</b> se <sp>Raphia vinifera</sp>.
</chapter>

<chapter name="Vinrose">
<b>Vinrose</b> se <sp>Busketroser</sp> under <sp>Rosa</sp>.
</chapter>

<chapter name="Vinstok">
<b>Vinstok,</b> <sp>Vitis</sp> L. (Ampelidaceæ). Den Art,
hvorfra alle vore dyrkede Vinsorter stammer, er
<sp>V. vinifera</sp> L., der hører hjemme i Østasien.
I Nordamerika dyrkes Sorter af den der
hjemmehørende <sp>V. Labrusca</sp> L., som ogsaa er indført
til Europa, maaske væsentligt fordi den efter
Sigende ikke er meget modtagelig for Angreb af
Vinlusen. Af denne Grund benyttes den f. Eks. i
Frankrig som Grundstamme.

<sp>Vindyrkning paa Friland</sp>. <sp>Kultur:</sp>
V. formeres ved Stikning (Knop- og
Grenstiklinger med 3 Knopper) samt, naar særlige Hensyn
gør sig gældende, ved Forædling (Podning,
Okulering og Afsugning). V. fordrer en nærende,
kalkholdig Jord, der ikke lider af Grundfugtighed; den
trives godt i en god, kalkmerglet Markjord. I en
saadan Jord vil det altid kunne ventes, at Veddet
modnes, hvorimod man ofte forgæves vil søge efter
en Stump moden Ranke, naar Forholdene er
ugunstige, f. Eks. gammel, muldrig Havejord, fattig
paa uorganiske Bestanddele. Under saadanne
Forhold optræder V. ofte sygelig, med umodne,
raadnende Ranker, medens der foreligger mange
Eksempler paa, at den trives ypperligt ved Bygninger
i en Jord, der tilsyneladende ikke er andet end
det i sin Tid fra Bygningens Grund udgravede
Ler samt Murbrokker og Kalkstumper. Hvis det
er nødvendigt at tilvejebringe passende Jord, og
man vil være særlig omhyggelig, kan man
tilberede Rabatten som til Fersken, idet den dog bør
gøres bredere samt tilsættes mere Kalk og noget
Kogødning. Lerholdig maa Jorden i alle Tilfælde
være; V. ynder Kali, og Leret er en god
Kalikilde. Jorden bør imidlertid ogsaa være porøs,
hvorfor Iblanding af Grus kan være nødvendig.
Man bør søge at holde Rødderne øverligt i Jorden;
dette opnaas bl. a. ved om Sommeren at holde
Rabatten dækket med et Lag gammel Gødning.
Rødderne bør ved en lodret Stensætning e. l.
forhindres fra at overskride Rabattens Grænse. Hvis
man kun raader over en smal Rabat, maa Jorden
jævnligt gødes samt undertiden fornyes; dette bør
ske om Foraaret. Faa Friland kan V. kun dyrkes
ved en sydvendt eller omtrent sydvendt Væg, og
under almindelige Forhold vil den eneste
anbefalelige Form være Vifteform. Hvor Planten staar
espalieret til f. Eks. en Fabriksmur, bag hvilken
der i Aug.-Novbr. stadig er varmt, kan andre
Former benyttes, fordi Træet der altid vil blive
godt modent, og Sporebeskæring saaledes kan
anvendes. Til Plantning paa Friland benyttes i
Reglen Planter med tre kraftige Ranker. Opelskning
af saadanne Planter er let ved Stikning. De tre
Ranker skæres tilbage, saa at de kun beholder to
udviklede Knopper hver. Af de herfra udviklede
Skud beholdes det kraftigste paa hver Ranke; de
opbindes temmelig lodret, og i Aug. knibes
Spidsen af for at paavirke Modningen.
Sommersideskuddene knibes over et Blad. Næste Vinter skæres
de tre Ranker tilbage over 8-10 Knopper; af de
Skud, der kommer frem, beholdes de to øverste paa
hver Ranke; Sommersideskuddene knibes ligesom
forrige Aar. Hvis man benytter Planter med kun
én Ranke, lader man dem det første Aar give ét
Skud, næste Aar 4-5. Tredie-fjerde Aar efter
Plantningen kan Vinstokken bære Frugt; man
indretter da Beskæringen derefter. Villigt bærende
Sorter giver Frugt allerede andet Aar efter
Plantningen. Hvis man, hvad der undertiden tilraades,
vil fremkalde en større Rodudvikling — fra
Stokkens nedre Stængelparti — enten ved dyb
Plantning eller ved Plantning et Stykke fra Væggen
og Nedlægning øverligt i Jorden, indtil Ranken
naar Væggen, bør Jordmassen i intet Tilfælde
fyldes paa, førend Planten er vokset til og har
udviklet kraftig Ranke. V.'s Voksemaade er
ejendommelig. En Ranke er ikke, som det synes, ét
Skud, men en hel Række af Skud, der ender og
begynder ved en Slyngtraad eller en
Blomsterstand; Knoppen i Vinklen forlænger da Ranken.
Ved Grunden af hvert Blad er der frembragt
Knopper, hvorfra der udvikles Biskud
(Sommersideskud, de saakaldte »Gejtser«), og ved disses
Grund findes de Knopper, som, praktisk set, er at
betragte som Hovedknopperne, idet det er dem,
der næste Aar udvikler Skud. »Klasen« er en af
Kvaste sammensat Blomsterstand. Naar
Vinstokken faar Lov til at vokse uforstyrret, vil de Skud,
der kommer fra Rankernes nederste 3-5 Knopper,
ikke være frugtbærende. Der er i saa Henseende
Forskel paa de forskellige Sorter. Ved Indvirkning
paa Planten, saaledes at den opnaar fuld Modning
af Veddet, hvilket staar i Forbindelse med
Kortleddethed, bliver man imidlertid i Stand til ved
Beskæring at fremkalde blomsterbærende Skud
ogsaa fra de nedre Knopper. Man skærer
Rankerne paa den unge V., der skal bære, ned over
4-6 Knopper — efter Sortens Frugtbarhed og
Træets Modenhed. Den nederste, svagt udviklede
Knop tælles ikke med. Af de frembrydende Skud
beholdes 2-3 paa hver Ranke; det (eller de to)
øverste skal give Frugt, det tredie, der vælges
længst nede, for saa vidt det er kraftigt, skal være
Bæreranke næste Aar. Man søger altid at faa
kraftige Bæreranker, thi Vinstokken giver — i
Modsætning til andre Frugttræer — sikrest Frugt
fra de kraftigste Grene. Det (eller de to)
frugtbærende Skud knibes, naar de har to veludviklede
Blade over den øverste Blomsterstand; der kan
nemlig godt fremkomme flere end én
Blomsterstand paa et Skud; ofte foretrækker man at
fjerne den ene. Paa det nederste Skud fjernes
eventuelt fremkommende Blomsterstande, og
Spidsen knibes, naar Skuddet har 8-12 veludviklede
Blade — alt efter Sort og Kraft. De villigst
bærende Sorters og i det hele taget de svageste
Skud knibes stærkest — sættes tilbage paa
færrest Antal Blade. Man kniber Sommersideskuddene
over et Blad, saa snart de tre nederste har 2-3
Led; ved Knibning af de næste tre fjernes de
først knebne o. s. v. De øverste to
Sommersideskud fjernes ikke, men holdes stadig knebne
over et Blad. Da normalt kun de Skud er
frugtbærende, som udvikles paa enaarigt Træ, fjernes
altid alle saadanne Skud, som kommer frem paa
ældre Træ, med Undtagelse af dem, man vil
beholde til Udfyldning af tomme Pladser, og som
altsaa næste Aar vil give frugtbærende Skud. Der
bør være en Afstand af mindst 20 cm mellem
Skuddene. Tilbinding passes efter Trang. Ved
Vinterbeskæringen skæres de afbaarne Ranker bort
med det Grenstykke, hvorpaa de sidder, altsaa ned
over den nederste Ranke, Bæreranken for næste
Aar; denne skæres over 4-6 Knopper ligesom de
gamle blev i Fjor. Rester af Sommersideskud og
Stabbe fra Beskæringen i Fjor fjernes. — En
simplere Maade er at beholde to à tre Skud paa
hver Ranke til at give baade Frugt og
Bæreranke for næste Aar. Af Sommersideskuddene
beholdes kun det øverste. Ved Vinterbeskæringen
bibeholdes saa mange Ranker, som der med Henblik
paa Sommerskuddene er Plads til, saaledes, at man,
hvis der er for mange, kun beholder de kraftigste
og i Tilfælde af ens Udvikling helst de nederste;
de skæres da over 5-6 Knopper. Paa ældre V. er
i øvrigt at iagttage: Overflødige Ranker fjernes;
svage Ranker, der sidder paa Steder, hvor man
kan ønske Træ, skæres tilbage over én Knop.
Ældre, noget nøgne Grene sættes tilbage paa
enaarige Ranker, der da studses ned paa faa
Knopper; er der ikke noget ungt, kan man alligevel
skære tilbage eller bøje Grene for at fremtvinge
Skud, hvilket hos Vinstokken er let. Der vil altsaa
altid være unge Ranker i Reserve.
Vinterbeskæringen bør foretages snarest muligt efter Løvfald
og i alt Fald før Saftstigningen, der begynder
tidligt og er meget rigelig. Man skærer ikke
tæt over Knoppen, men lader en lille Stab sidde.

<sp>Vinsorter til Friland</sp>. <sp>Chasselas
rouge</sp>. Sidst i Septbr. til først i Oktbr. Store,
velformede Klaser af rødlige Bær med hvid Dug,
kan i heldige Aar blive meget god, er haardfør
og meget frugtbar. <sp>Précoce de Malingre</sp>.
Sidst i Aug. til først i Septbr. Bærrene
middelstore, grøngule, søde. Svag Vækst, meget frugtbar.
<sp>Tidlig blaa Leipziger</sp>. Midt eller sidst
i Septbr. Bærrene smaa af behagelig Smag,
haardfør og meget frugtbar. <sp>Tidlig grøn
Leipziger</sp>. Midt i Septbr. Saftige, tyndskallede,
søde Bær. Kraftig Vækst, fordrer stor Plads og
er den eneste Sort, der kan anbefales for Jylland.
De bør alle espalieres imod Syd.
J. J.

Précoce de Malingre og Tidlig grøn Leipziger
kan paa særdeles varme og solrige Voksesteder i
det sydlige iNorge opnaa Modenhed, men Bærrene
bliver i Reglen ikke meget søde.
N—k.

I Sverrig kan man ogsaa med Hold dyrke Vin
paa Friland ved solrig Sydmur saa højt som til
Stockholm og endog Nord derfor, naar man dertil
vælger tidlig modne Sorter som Précoce de
Malingre m. fl. Bedst egner sig for Frilandskultur
i det mellemste Sverrig en Sort ved Navn Dr.
Schmidtmanns hvide Sukkerdrue, som blev indført
til Sverrig omkring ved 1880; den ligner nærmest
Précoce de Malingre, men modner tidligere og har
sødere Druer. Den giver ved Stockholm moden
Frugt hvert Aar, selv i kolde Somre. I
Mellem-Sverrig maa dog Vinstokkene dækkes godt om
Vinteren. Om Efteraaret, i Reglen i Oktbr.,
skæres Rankerne løs og lægges i et Bundt langs
Jorden efter at være vinterbeskaarne, og Rankerne
dækkes med et 25-30 cm tykt Lag Mos eller
Tørvestrøelse. Før hen i Maj maa Afdækningen ikke
finde Sted.
E. L.

<sp>Vindyrkning under Glas</sp>. For at
frembringe gode Vindruer i de nordiske Lande
maa Vinplanterne, Vinstokkene, dyrkes under Glas,
enkelte tidligt modnende Sorter kan i Danmark
og sydlige Sverrig frembringe spiselig Frugt paa
Friland, men <sp>gode</sp> Druer maa frembringes under
Glas. Mange Vinsorter kan udvikle særdeles gode
Druer i »koldea Huse (ɔ: Væksthuse uden
Varmeindlæg), og disse er da tjenlige i Septbr.-Oktbr.
Maaned; men vil man drive Druerne til
Modenhed inden denne Tid, eller man vil dyrke Sorter,
der har en naturlig senere Modningstid og holde
Druerne ud paa Vinteren, da maa man dyrke
Vinstokkene i Huse med indlagte Varmeapparater.

<sp>Vinhuse</sp>. I ældre Tider anvendte man ofte
»Vinbakker« eller »Vinkasser«, smaa Kulturrum
med løse eller fastsiddende Vinduer; Stokkene stod
oftest plantede udenfor og Grenene blev lagt ind
under Glasset for at drives; hver Plante havde
mange Grene, der blev opbundet til Espalieret i
Form af en Vifte. Fremgangsmaaden var meget
primitiv og Arbejdet besværligt at udføre — det
nævnes nærmest for at antyde, at man med Held
kan lægge en enkelt eller flere Grene af en
Vinstok, der ellers staar som udvendig Espalier, ind
under Glas i Marts Maaned og frembringe ret gode
Druer paa denne. Et lille Væksthus eller en
sydvendt Veranda, hvor Luften kan holdes
nogenlunde fugtig, kan anvendes til dette Formaal.

Rationel Dyrkning af Vindruer under Glas finder
nu (1920) mest Sted i dertil opførte Væksthuse
(Vinhuse), der som oftest er forsynede med
Varmeapparater, og hvor Vinstokkene er plantede frit
ud i Husets indvendige Rabatter. Det Fundament,
som bærer Huset (Sidemurene), er dog ofte
konstrueret saaledes, at Rødderne fra de langs Husets
Sider plantede Stokke kan søge sig Vej ud under
Murene — under murede eller støbte Buer — for
at have Adgang til Næring i de udvendige
Rabatter; denne Fremgangsmaade letter Tilførselen af
Gødning i betydelig Grad, og Planterne faar ofte
gratis gode Vandimger ved Tagdryp fra Glastaget;
men ønsker man at drive Druer meget tidligt eller
holde dem langt ud paa Efteraaret eller Vinteren,
maa man helst lade Stokkene beholde deres
Rødder inde i Huset, hvor man er Herre over
Fugtighedsgraden og hvor Frosten kan holdes borte.

Tidlig Drivning foretages bedst og billigst i
saakaldte »Sydhuse« — Huse, der har deres største
Glasflade mod Syd; Stokkene plantes i Sydsiden
20-30 cm fra Muren og trækkes op under Glasset
som senene anført, men til sildigt Brug, hvor
Fyring og Vanding (»Startningen«) ikke begynder
før i Marts-April Maaned, maa man helst anvende
Sadeltagshuse med Glasfladerne mod Øst og Vest
og 2 Rækker Vinstokke i Husene — en ved hver
Side. Med Hensyn til Væksthusenes Konstruktion
og Beliggenhed henvises til vedkommende
Artikler, dog maa det tilraades at tage særligt Hensyn
til enkelte Smaating under Opførelsen, naar
Hensigten er Dyrkning af Druer. Husene maa ligge
saa frit som muligt med fuld Adgang for
Himmellyset, de maa ligge saa højt, at en fuldstændig
Afvanding kan finde Sted, de maa indrettes
saaledes, at Luftgivning kan finde Sted i meget
udstrakt Grad, naar Vejret er varmt — helst baade
for oven ved Rygningen og gennem Klapper eller
Ventiler i Formurene —. Glasfladerne maa være
tætte for Dryp, deres Hældningsgrad mod
Jordsmonnet maa helst være under 35-40 °, da
Drueklaserne saa hænger mere frit ned fra Løvværket
end i stejle Huse, Formurene bør ikke være mere
end c. 3/4 m høje, og Espalierets Afstand fra
Glasfladerne bør være mindst 30 cm, for at der kan
være rigelig Plads for Skuddene at vokse, inden
de lægges ned til Espaliertraadene; disse kan
bestaa af snoet galvaniseret Staaltraad (wire), som
helst maa være malet et Par Gange med <sp>tyk</sp>
Farve. Traadene trækkes fra Sidemurene op over

<img>Skematisk Snit af Sydhus til Vin.</img>

<img>Skematisk Snit af Saddeltagshus til Vin.</img>
en under Aasen fastgjort Jærnstang og ned til den
modsatte Side, der anbringes 3 Snore for hver
Plante — en til at bære selve Stokken og en paa
hver Side af denne (Afstand c. 30-4 cm) til
Fastbinding af Skuddene fra Hovedstammen. Endelig
maa man ved Indretning af Varmeapparatet tage
Hensyn til, at Vinen helst maa have en jævn
Varme; der skal være rigeligt med Varmerør af ret
svære Dimensioner, saa at Rørene ikke behøver at
overhedes for at holde den nødvendige Temperatur
i Husene; Rørene maa ej heller ligge for nær ved
Espalieret, da Bladene paa saadanne Steder er
vanskelige at holde fri for Rødt Spind.

<sp>Vin-Sorter</sp>. Den almindeligst anvendte
Sort er <sp>Frankenthaler</sp> eller <sp>Black
Hamburgh</sp>, som den kaldes i England. Sorten er
meget frugtbar og villig til at vokse under
forskelligartede Forhold, baade i kolde Huse og under
Drivning sætter Blomsterne særdeles godt Frugt.
Klaserne er smukt formede, kan blive meget store,
og de enkelte Bær kan ogsaa naa en smuk
Udvikling efter tilbørlig Udtynding. Ved Drivning fra
Begyndelsen eller Midten af Januar i et Sydhus
kan Frugterne være modne i Slutningen af Juni:
i Huse uden kunstig Varme kan man passende
begynde Vanding og Sprøjtning i sidste Halvdel af
Marts og saa have modne Druer i sidste Uge af
August. Bærrene er smukt sortblaa, ret
tyndskallede og meget søde. <sp>Black Alicante</sp> er en
meget smuk Drue med meget mørkeblaa stærkt
duggede Bær, lidt større og lidt mere aflange end
Frankenthaler. Den har en kraftig Vækst, faar
ofte Baanddannelser baade paa Grene og i Klaserne,
saa at disse kan blive overordentlig store.
Blomsterklaserne er særlig tætte hos denne Sort, en
Mængde af de enkelte Blomster kan ligefrem ikke
komme til Udvikling af Bærret; der dannes derved
en Mængde smaa ufuldstændigt udviklede Bær i
hver Klase, som kun er til Ulejlighed ved
Udtyndingen, thi de maa alle fjernes omhyggeligt, da
de ellers hen paa Efteraaret, naar Klaserne er
modne, vil frembringe Raaddenskab i Midten af
Klaserne. Sorten kan modne uden kunstig Varme og
holder sig ret godt ud paa Efteraaret ved en lille
Varme, den er meget anvendelig til Udstillingsbrug,
men Smagen er ikke saa god som hos den
foregaaende, Bærrene har ofte en Mængde store
Kærner og Skallen er tyk. <sp>Gros Colman</sp> eller
<sp>Gros Colmar</sp> er nu til Dags en af de mest
anvendte Vinsorter i Handelsøjemed til lidt senere
Brug, Oktbr.-Jan.; det maa kaldes en langt mere
fordringsfuld Sort end de andre, baade i Henseende
til Varme, Gødning og Pasning i det hele taget,
den mislykkes hos mindre rutinerede Vindyrkere,
men kan være ganske overordentlig stor, smuk
og velsmagende, naar den er rigtig udviklet,
ligesom hver enkelt Stok kan give en meget stor
Afgrøde. I noget mildere Klimaer (England,
Holland og Belgien) dyrkes Gros Colmar i stor
Udstrækning og kan opbevares paa Stokkene omtrent
hele Vinteren igennem; næsten alle de blaa Druer,
der bliver importerede til Skandinavien om
Vinteren, er af denne Sort. Stokken er kraftigt
voksende, Skuddene bøjelige og sætter mange Klaser
af langstrakt Form; den er hurtig at udtynde, og
Bærrene kan blive meget store, 10-12 gr pr.
Stk.). Gros Colmar kan ikke modne i »koldt« Hus,
men der maa fyres baade Foraar og Efteraar,
ligesom den i kolde og fugtige Somre ogsaa ynder et
Tilskud af Varme, i alt Fald om Natten. Bærrene
er ofte lidt rødlige men kan blive helt blaa, de er
meget saftfulde og velsmagende uden for mange
Kærner og Skallen er ikke ubehagelig. Sorten
fordrer lidt mere Plads end de to tidligere nævnte
Sorter, Afstanden mellem Stokkene maa helst være
110-125 cm, medens de to første kan hjælpe sig
med en lille Meter. <sp>Lady Downes
Seedling</sp> er en anden udmærket Drue til sent Brug,
den har langstrakte, smukke Klaser med meget
smuktfarvede Bær af en udmærket muskatelagtig
Aroma. Bærrene er store og runde, Skallen ret tyk
og haard, hvorfor Druerne holder sig længe ud paa
Efteraaret, Sorten fordrer kunstig Varme i samme
Omfang som den forrige, men er dog ret villig til
at »sætte«. En udpræget blaa Muskatdrue er
<sp>Mrs. Pince, black muscat</sp>, der har stærkt
krydret Smag, men den har i vort Klima en saa
ringe Evne til at sætte selv ved god Varme, at
man ikke maa lade sig forlede af Sortens øvrige
gode Egenskaber til at plante den.

Blandt de <sp>grønne</sp> eller vel egentlig rettere
kaldet de <sp>gule</sp> Muskateldruer skal nævnes
<sp>Muscat of Alexandria</sp>, <sp>Cannon Hall
muscat</sp> og <sp>Duke of Buccleuch</sp>, de fordrer alle
tre en hel Del Varme navnlig i Blomstringstiden
og maa i det hele taget passes meget omhyggeligt
for at give godt Resultat, men saa er de ogsaa
Arbejdet værd, idet de baade hvad Udseende, Størrelse
og Smag angaar overtræffer andre Vinsorter. De
to sidst anførte Sorter er særlig store i Bærrene,
men de er ogsaa de vanskeligste at faa befrugtede.

At de forskellige Sorter som oftest staar bedst
hver i sit Hus, er en givet Ting — skal de sættes
sammen, maa man tage Hensyn til, at
Blomstringstid og Modningstid for de forskellige Sorter i hvert
Hus saa vidt muligt falder sammen.

<sp>Formering</sp> af Vin ad vegetativ Vej finder
lettest Sted ved Grenstiklinger eller Knopstiklinger,
ligesom Aflægning er meget let at foretage;
Frøudsæd giver et saare ukonstant Resultat.
Grenstiklinger opbevares i fugtig Jord fra
Vinterbeskæringen i Januar Maaned og stikkes paa
Varmebed i Løbet af det tidligste Foraar; enten anvender
man kun en Stump Gren med en Knop, som lægges
i Sand eller let Jord paa Undervarme, efter at
Barken er fjernet fra den Knoppen modsatte Side,
eller ogsaa kan man ligefrem afskære en
Grenstikling med 2-3 Knopper og stikke denne i
Jorden, saa at i alt Fald <sp>en</sp> Knop er i Jorden og <sp>en</sp>
over denne. Stiklingen skæres af ganske paa
sædvanlig Maade nedenunder en Knop, og paa dette
Sted vil der hurtig dannes Kallus og Rødder, som
dog sjældent kommer frem før den øverste Knop
allerede er begyndt at vokse. Formeringen kan
foretages i Urtepotter, men skal Planterne samme
Aar anvendes til Udplantning i Hus, kan man i
Stedet for Potter anvende en omvendt Græstørv
eller en flad lille Kasse til at sætte Stiklingerne i,
man opnaar herved, at Rødderne løber <sp>lige</sp> ud
fra Stiklingen og undgaar de Snoninger, man ikke
kan blive fri for i Potterne. Naar Rødderne først
er dannede, vokser den unge Plante gerne hurtigt
til, og man maa binde den op til en lille Stok.
Marts-April er den bedste Tid til Udplantning i
Huse, hvor man er Herre over Varmegraderne,
medens der ikke bør udplantes i kolde Huse før i
Slutningen af April Maaned og først efter, at de
unge Planter er tilbørligt afhærdede; for at have
Planter tjenlige til disse Tider, maa Stiklingerne
sættes i Slutningen af Januar eller Begyndelsen af
Februar. I Holland og Belgien — hvor der
dyrkes en stor Mængde Druer i kolde og halvvarme
Væksthuse — ser man ofte Formering og
Tilplantning udført under et, Grenstykker paa 20-30 cm
Længde stikkes om Foraaret i Jorden langs
Husets Sider, 2-3 Stykker paa hvert Sted, hvor en
Vinplante skal staa, og naar Stiklingerne er
begyndt at vokse, udvælger man den bedste paa
hvert Sted og fjerner Resten; dette turde være
den »simplest mulige Form« for Vinformering.

<sp>Frøudsæd</sp> finder oftest kun Sted for at
tiltrække ny Sorter; <sp>Forædling</sp> kan foretages
ved Afsugning eller Podning, men er egentlig
uden større Betydning i Praksis; <sp>Aflægning</sp>
kan med Lethed foretages baade paa Friland og i
Hus, den er anvendelig, naar der i et Vinhus
findes en ledig Plads for en Plante; man lader et
Skud nær Grunden paa Naboplanten løbe op til et
Par Meters Længde og nedkroger det den
paafølgende Vinter i Jorden, saaledes at det kommer op
paa den ledige Plads; Grenen danner hurtig
Rødder, og i Løbet af et Par Aar har man en
selvstændig Stok.

<sp>Jordbundsforholdene</sp> i de Huse, der
skal tilplantes med Vin, maa være særlig
gunstige, en dybtmuldet, næringsrig og porøs Madjord
med kalkholdig Undergrund giver gerne godt
Resultat, en gennemført Dræning langs Rabatterne er
absolut nødvendig, og ofte anvender man ligefrem
et skraatliggende Betonlag i Bunden af Rabatterne,
saa at det overflødige Vand derved føres til
Drænledningerne, samtidig med at Betonen forhindrer
Rødderne i at trænge ned i Undergrunden. Naar
man tilbereder Jorden, bør man tilføre porøs
gammel Markjord 'helst fra gamle Græsgange og
tilsætte knuste Østersskaller, Kalkgrus, Træaske,
knuste Ben, Hornspaaner og andre langsomt virkende
Gødningsstoffer, ligesom man bør anvende en god
Del gammel Gødning. Rabatten bør være 2-4 m
bred, og kan tildannes ad flere Gange med et Par
Aars Mellemrum, saa at Bredden forøges
efterhaanden som Planternes Rødder fordrer mere Plads.

<sp>Tildannelse af »Vinstokkene« og
Beskæring</sp>. Den i ældre Tider almindeligt
anvendte Form for Vinstokkenes Tildannelse i
Vifteform — med mange Ranker fra samme Plante —
anvendes nu uhyre sjældent; Planterne trækkes
derimod op fra Grunden med to eller oftest (og
lettest) med en Lederanke, fra hvilken Skuddene
bindes vandret ud til Siderne og bærer Frugten.
Bes'kæringsmetoden er Sporebeskæring, som bestaar
i aarlig i Vintermaanederne (Decbr.-Jan.) at
indskære alle Sideskud til deres Basis, saa at kun
selve Stokken (Ranken) bliver tilbage. For at
tildanne denne Stok anvender man følgende
Fremgangsmaade: Efter tidlig Udplantning som før
anført og med den for vedkommende Sort passende
Afstand, kan den unge Plantes Topskud ved god

<img>Vinhus i Forfatterens Gartneri.</img>
Behandling blive flere Meter langt og ret svært;
man kniber stadig de fremkommende Sideskud over
3-4 Blade, medens selve Topskuddet kun stoppes
en Gang eller to i Løbet af Aaret. Om Efteraaret
har man da en lang Ranke, hvis Sidegrene i
Januar skæres af ved deres Basis, medens selve
Ranken afkortes til en Længde af 1-1 1/2 m, dersom den
er nogenlunde svær. Det er nemlig nødvendigt at
»bygge« Stokken op i Løbet af flere (3-5) Aar ved
stadig at afkorte Topskuddet hver Vinter, saaledes
at man kun beholder de nederste 8-12 Led af den;
hvis man overstiger denne Grænse, vil Resultatet
let blive, at nogle af Knopperne ikke vil bryde
om Foraaret, og derved bliver Afstanden mellem
Sporene for stor. Jo stærkere og sværere
Topskuddet er, des mere kan man beholde af det, men
er man for begærlig, vil det straffe sig senere, naar
Stokken er færdig tildannet; for hver 30-40 cm
bør Stokken aarlig have et Skud til hver Side;
selv om man ikke tør lade den bære en Klase paa
hvert Skud, bør Skuddet findes baade for
Asimilationens Skyld og for at frembringe den for
Drueklaserne nødvendige Halvskygge. Sideskud bindes
om Sommeren saa vandret som muligt ud til de
ved Siderne anbragte Espaliertraade og knibes 2-3
Blade over Klasen, det derefter fremkommende
Endeskud knibes over et Blad, de øvrige —
»Gejtserne« — kan oftest helt fjernes efterhaanden som
de fremkommer. Resultatet af det hele skal
sluttelig om Sommeren bestaa af en jævnt fordelt
Bladfylde over hele Espalieret, tæt nok til at give hele
Huset en god Halvskygge indvendigt, uden at
Bladene bunker sig sammen og presser hinanden mod
Glasfladerne. Om Foraaret og i Forsommeren maa
man <sp>aldrig</sp> skære i de gamle Grene paa en
Vinstok.

<sp>Frugtmængde og Udtynding</sp>. Det
Aar, de unge Planter af samme Aars Formering
er udplantede, sætter de ingen Klaser, vokser de
godt til, vil de det følgende Aar sætte en eller to
Blomsterklaser paa hvert kraftigt Skud.
Topskuddet bør intet bære, men er Planten ellers kraftig
(tyk som en Tommelfinger), kan man lade et eller
to Sideskud beholde hver en Klase, det øvrige
fjernes — det følgende Aar har hver kraftig Plante
8-12 Sideskud, og man kan da lade dem bære 5-6
Klaser (à c. 1/2 kg pr. Stk.), paa de særlig kraftige
Planter kan man lade Klaserne blive noget større,
men hvis nogle af Planterne er svagere, bør man
resolut fjerne flere Klaser fra dem. Der skal et
øvet Øje til at bedømme hvor meget en Vinstok
kan taale at bære, en kraftig Stok af 4-5 m
Espalierlængde kan hære 10-12 kg Druer om Aaret
eller mere, men man bør i egen Interesse ikke
overlaste dem — bliver Skuddene tynde og
Bladene smaa, skal man reducere Afgrøden, eller
rettere sagt skal man sørge for, at det ikke kommer
saa langt med Afkræftelsen, det betaler sig aldrig!
Klaserne skal fortrinsvis bibeholdes paa de
kraftigste Skud, men bør dog være bedst mulig
fordelte over hele Stokken, dog ikke for nær ved
Jorden, hvor de let bliver overstænkede med Jord ved
Vandingen; nogle Skud giver 2-3 Klaser, de bør
som Regel kun have en hver, og man udvælger
den, der kan komme til at hænge saa frit ned fra
Espalieret som muligt. Ved denne Udtynding af
Klasernes Antal gælder det selvfølgelig ogsaa at
tage Hensyn til Klasernes Form samt om at
bibeholde de Klaser, i hvilke de enkelte Bær er bedst
befrugtede under Blomstringen og derfor stærkest
udviklede; man bør derfor ikke foretage den
endelige Udtynding af Klaserne, førend man tydeligt
kan se hvilke Bær der er befrugtede. Straks efter
dette Arbejdes Udførelse kan man paabegynde
Udtynding af Bærrene i Klasen, hvilket foretages med
dertil egnede spidse, kortbladede Sakse, eg er et
Arbejde, hvormed man skal være vel kendt, saavel
med Hensyn til den hurtige Udførelse som ogsaa
med Mængden af Bærrene, der skal bortfjernes, og
dette lader sig egentlig kun lære gennem
Erfaringen, thi de forskellige Sorter stiller meget
forskellige Krav i saa Henseende. Man gaar i Reglen
sjælden for vidt med Udtyndingen, thi de
tilbageblivende Bær naar da saa meget bedre Størrelse,
dog bør Udtyndingen aldrig være saa stærk, at
Klasen bliver løs og ikke holder sin Form, naar
den lægges ned. I Reglen maa man fjerne en
Trediedel, stundom indtil Halvdelen af Bærrene.
Man maa vogte sig for at berøre Bærrene med
Hænderne eller Haaret, hvorfor man bør bruge en
lille kløftet Pind til at løfte op i Klasen for at faa
Saksen ind til Bærrene, ligesom man bør have en
Hue paa Hovedet under Udtyndingen. Først ryster
man Klasen lidt, hvorved de fleste Bær, hvor
Befrugtningen er mislykket, falder af, dernæst
klipper man de Bær bort, der vender ind i Klasen, hver
af Klasens Sidegrene ender i Reglen med tre Bær,
deraf borttages det midterste, eller man fjerner de
to ved Siderne og beholder det midterste. Et Bær
i Spidsen af Klasen beholdes altid af Hensyn til
Klasens Form. Naar man slutter en Klases
Udtynding, maa der være tilstrækkelig Plads til, at de
Bær, der er bibeholdte, kan naa deres fulde
Udvikling, hvorved der dog maa tages Hensyn til, at
Klasens Grene ogsaa forlænger sig noget under
dens Udvikling.

<sp>Kulturbetingelser i
Almindelighed</sp>. Som under Beskæring omtalt, benyttes Tiden
omkring Nytaar til Vinterbeskæring af
Vinstokken, og dette Arbejde bør ikke trækkes for længe
ud ind i det nye Aar, thi saa snart Solen faar lidt
Magt og Husene bliver opvarmede af dens Straaler,
vil Saftstigningen forholdsvis snart begynde i en
Vinstok, og skærer man da i forrige Aars Vækst,
vil Saaret meget snart fremkalde en ret ondartet
»Blødning«, som paa kraftige Grene næsten ikke
er til at stoppe igen. Vinteren benyttes ellers til
Rensning og Vaskning af Glasset og Træværket i
Husene, eventuelt Malning, Paaførsel af Gødning og
Gravning af Jorden; skal Huset ikke bruges til
tidlig Drivning, er det ingen Skade til at lade
Jorden fryse godt igennem i Rabatterne, efter at man
har tømt Varmeledningsrør og Vandopstandere for
Vandet; Vinstokke, hvis Træ er velmodnet, taaler
megen Frost, ÷ 16-20° C. Husene holdes saa vidt
muligt med Luftvinduerne aabne indtil nogle Dage
før Drivningen skal paabegyndes, naar dette skal
ske, gennemvandes Rabatterne, saa at de virkelig
bliver fugtige helt ned i Leret, hvad der kan
undersøges med et Jordbor, Varmen sættes til
lidt efter lidt, saa at man i Begyndelsen holder
Huset paa 8-10° C. og senere 5-10° varmere. Jordens
Overflade holdes stadig fugtig og Stokkene
sprøjtes paa de solrige Dage et Par Gange om Dagen
indtil Knopperne begynder at svulme op og
antage en langagtig Form, overtrukne med en
dunagtig Masse, der er tilbøjelig til at
forraadne, naar de holdes vaade samtidig med at
Vejret er mørkt og Dagene saa korte. Bedst er
det selvfølgeligt at lade Vinrabatterne staa
ganske ubenyttede hen, men falder man for den meget
nærliggende Fristelse at benytte den megen Plads
til andre Planter, maa det være kortvarige
Kulturer, der sættes ind — Kørvel, Karse, Rabarber
eller Radiser kan drives frem under Vinen,
enkelte Pottekulturer kan flyttes ind i Huset en kort
Tid om Foraaret, skyggetaalende Planter kan
enkeltvis blive staaende i Huset Sommeren igennem,
uden at gøre synderlig Skade, men for øvrigt
maa Rabatterne helst efter Løvspringet være rene,
saa at man kan færdes frit i Husene under
Opbindingen og den øvrige Pasning af Espalieret, og
samtidig være i Stand til at følge Jordens
Fugtighedsgrad og holde Overfladen løs og findelt. Saa
snart Skud fremkommer, ser man Stokkene efter
for at fjerne alle de smaa og svage Skud, der ikke
kan tænkes at blive Anvendelse for til Dækning
af Espalieret, men først naar de blivende Skud har
en Længde af 30-40 cm bør man paabegynde
Tilbindingen, da de ellers meget let vil knække af
ved deres Basis, dette er Grunden til at Espalieret
altid skal anbringes i god Afstand fra Glasfladen i
Husene. Den øvrige Behandling af
Sommerskuddene og deres indbyrdes Afstand er allerede nævnt
under Tildannelse af Vinstokkene og Beskæring.
Under Vækstperioden om Foraaret, holdes Huset for
øvrigt stadig fugtigt lige til Blomstringen
begynder, naar denne finder Sted, bør Luften holdes
mere tør og varm en lille Tid; de Sorter, der har
svært ved at »sætte«, bør viftes og rystes nogle
Gange, og man maa undgaa for megen Luftgivning
i koldt og blæsende Vejr. Efter Befrugtningen
taaler Vinen atter lidt mere Varme, Overvanding
af Jorden genoptages, Tilbindingen kan endelig
fuldføres, Knibning og Frugtudtynding foretages
som foran omtalt, hvorefter det kan anbefales at
give hele Huset en kraftig Sprøjtning med rent
Vand for at skylle Blade og Klaser rene for
Blomsterrester.

En god Regel er det at sætte Luft paa Husene
tidligt paa Formiddagen; om Sommeren, naar Solen
skinner fra om Morgenen, maa de Huse, der har
Glasflade mod Øst, allerede aabnes lidt Kl. 6 og
Luften stadig øges op ad Dagen, om Eftermiddagen
kan man lukke i god Tid efter at have overvandet
Jorden, saa at Luften er mættet med Fugtighed,
men en stærk Sol kan dog brænde Druerne, hvor
de er udsatte for Solens direkte Straaler, dette
sker oftest i Husets øverste Del, hvor man altsaa
skal være mest omhyggelig for at have en jævn
Bladfylde over hele Espalieret.

Efter Udtyndingen svulmer Bærrene hurtigt, og
et Par Uger efter vil Kærnedannelsen begynde og
vare omtrentlig 3 Uger; i denne Periode vokser
Skuddene kun svagt og Bærrene ligesaa, men
naar Kærnerne er dannede, vil de snart atter
udvikle sig i Størrelse og antage en noget klarere
Farve. Klaserne har naaet deres fulde Omfang,
Skuddene begynder saa smaat at blive træagtige
og brunlige og enkelte Bær i Klaserne bliver
farvede. Nogle Druesorters Klaser modner meget
uregelmæssigt (Black Alicante, Frankenthaler
o. fl.), idet enkelte Bær bliver farvede længe før
andre, og samme Klase kan derfor indeholde helt
grønne Druer samtidig med at andre er helt modne
og blaa, andre Sorter, som f. Eks. Gros Colmar,
bliver gerne mere jævntidig farvede og endog
aldeles blaa uden at være modne i den Forstand, at
de er velsmagende, de maa hænge et Par Uger
eller tre paa Stokkene efter Farvningens Intræden,
inden de bliver søde.

Saa snart Modningen begynder i et Hus,
reduceres Vandingen, og man sørger for at give saa
meget Luft paa som muligt, man kan endog lade
nogle af Vinduerne staa lidt aabne om Natten, naar
Vejret er mildt, jo mere Luft man kan give, des
bedre for Modningen, og man maa ikke tro, at
man kan fremme Modningen ved at holde Huset
varmere, dette gør paa nuværende Tidspunkt mere
Skade end Gavn. Hvis Modningen — efter tidlig
Drivning — indtræder midt om Sommeren, er det
nødvendigt stadig at overvande Jorden til en vis
Grad — holder man Luften for tør, vil Druerne
i moden Tilstand ikke kunne hænge ret længe paa
Stokkene uden at skrumpe ind, og den tørre,
varme Luft vil desuden afgive saa gode Betingelser
for Trivsel af Vinens slemme Fjende, rødt Spind,
at man ikke vil kunne undgaa Angreb; hvor det
drejer sig om sildigere Sorter, hvis Modning
indtræder i August-September, og man gerne vil kunne
holde Druerne paa Stokkene saa langt ud paa
Vinteren som muligt, maa Vandingen indskrænkes
stærkt allerede fra August Maaned for slutteligen,
naar rigtig Efteraarsvejr indtræder, fuldstændig at
ophøre; Rabatterne maa ud paa Efteraaret og
Vinteren være fuldstændig tørre paa Ovnfladen, og saa
snart det begynder at blive koldt eller naar
Luften i Huset ikke kan holdes tør nok, maa man
opvarme Rørene svagt og vedblive dermed indtil
alle Druerne er skaarne, selv om Bladene er faldne
af Stokken inden den Tid. Visne Blade hør stadig
fjernes, og naar Huset er tomt, gives fuld Luft; det
er selvfølgelig bedst at Bladene sidder paa Stokken
saa længe som muligt ud paa Vinteren og falder
af paa naturlig Maade — er et Hus tømt for
Druer inden dette sker og en tidlig Frost
indtræder, er det heldigst at holde Huset frostfrit ved en
lille Fyring, for at Bladene fuldtud kan udføre deres
Arbejde i Aisimilisationens Tjeneste.

<sp>Dyrkningsforhold, Handelsforhold
og Forsending</sp>. Her i Landet dyrkes ikke
mange Vindruer, ved Slottene og de større
Herregaarde findes ofte et Vinhus med flere Sorter i, for
at Forsyningen kan blive saa langvarig som mulig,
enkelte Handelsgartnerier har optaget Kulturen,
men til Københavns en gros Torv er dog i Løbet af
en Sæson aldrig indkommet mere end 12-15000 kg
indenlandske Druer. I Holland og Belgien dyrkes
en overordentlig Mængde Druer i Væksthuse, og
af disse kom en Del til de skandinaviske Lande
allerede tidligere; under den store Verdenskrig,
da Holland og Belgien mistede deres store Kunder
Tyskland, England og Rusland ved
Indførselsforbud i disse Lande, blev Skandinavien helt
oversvømmet af Druer til saa lave Priser, at Avlen her
i Landet i Handelsøjemed nu næsten er opgivet.

Druer kan forsendes langt uden at lide Skade,
naar Emballagen ikke mishandles under
Transporten; Klaserne kan lægges i Kurve eller Kasser paa
et' Underlag af Træuld eller Vat og fastgøres ved
Stilkene i Kanten med et Baand, saa at de ikke
kan glide ned imellem hinanden, paa denne Maade
kommer baade engelske og belgiske Druer hertil
i særdeles fin Tilstand, men det smukkeste ved de
mørkeblaa Druer — den dejlige Dug — lider dog
selvfølgelig Skade ved Indpakningen. De
hollandske Druer bliver ofte forsendte i flade Kasser, hvor
Klaserne ligger Side om Side med kun et Laag
over Kassen, de kan paa denne Maade ikke sendes
som Stykgods, men afgaar som hele Vognladninger
i lukkede Jærnbanevogne.

<sp>Sygdomsangreb</sp>. Rødt Spind angriber
ofte Vinens Blade, særlig Sorter som Gros Colmar,
Madresfield court og Cannon Hall muscat, i varmt
og tørt Vejr bliver Angrebet værst, stærk
Sprøjtning med rent Vand op under Bladene, ofte
gentagen <sp>svag</sp> Svovlfordampning eller Sprøjtning
med en svag Blanding af Plantevask hemmer
Angrebet, som for øvrigt oftest begynder, hvor
Bladene ligger for tæt ved de ophedede Varmerør,
hvad der derfor bør undgaas. Skjoldlus og Uldlus
kan være meget besværlige, men kan fjernes ved
Rensning <sp>om Vinteren</sp> og Overstrygning af
Stokkene med Svovlkalk i Vand 1 : 10 eller ved
Sprøjtning med Plantevask eller X. L. all om
Sommerøl, naar de unge Insekter endnu vandre.
Kælderæsler (Bænkebidere) kryber op i Klaserne,
tilsmudser Bærrene og æder Stilkene over, de kan
opsamles ved Kartoffelskiver, som daglig efterses
og tømmes. Mus gnaver om Vinteren Barken af
Stokkene og Grenene og om Efteraaret løber de
op i Rankerne og æder af Druerne, ligesaa Rotter,
man bør derfor udsætte Fælder saa snart man
opdager Angrebet. Hvepse kan ogsaa gøre Skade,
hvor de optræder i Mængde, ved at udsuge de
modne Bær, de kan fanges i Flasker, som
ophænges i Espalieret i Nærheden af de angrebne Klaser,
halvt fulde af surt Øl. Tilsidst skal nævnes den
ikke mindst vigtige, Meldugsvampen, der i mørke
og fugtige Somre samt i Huse, der ligger paa
delvist skyggede Steder, kan ødelægge Kulturen ved
baade at overtrække Blade, Skud og Klaser med
sit hvide Mycelium; mod dette Angreb er
Svovlblomme som Overpudringsmiddel eller bedre endnu
i fordampet Form, det eneste Middel.
Svovlfordampnings-Lamperne maa dog anvendes med stor
Forsigtighed, man kan ikke bruge for meget ad
Gangen og maa flytte lidt rundt med Lamperne
under Fordampningen — gaar der Ild i
Svovlblommen, maa man <sp>straks</sp> fjerne lampen fra Huset.
Den før omtalte Vinterbehandling af Stokkene er
ogsaa meget virksom mod Meldug.

<sp>Dyrkning af Vin i Potter</sp> foretages
oftest for at fremskaffe en smuk Borddekoration, og
det er kun sjældent man træffer denne
Dyrkningsform nu til Dags. Kulturen tager to Aar,
idet man af unge Planter plantede i 40-50 cm
store Potter i Løbet af det første Leveaar søger
at fremelske saa stærke og kraftige Planter som
muligt ved rigelige Tilførsler af Gødning og ved
i det hele taget at fremskaffe de bedst mulige
Vækstbetingelser. Topskuddet lader man løbe op
til en Længde af et Par m og alle Sideskud
knibes over et Blad; ud paa Efteraaret maa man
lade Planterne afslutte deres Vækst saa tidligt som
muligt. Inden Drivningen det paafølgende Aar
begynder, vikler man Ranken rundt om 3-4 Stokke
nedstukne langs Pottens Rand, det øverste Jordlag
fjernes og erstattes med en kraftig gødningsrig
Jordblanding, de frembrydende Skud opbindes og
fordeles jævnt om Stokkene, og man beholder kun
faa Klaser, der tillige udtyndes særlig stærkt. Der
maa tilføres megen flydende Gødning i Løbet af
Vækstperioden, for at opnaa et smukt Resultat.
S. B.

<img>Vin i Potte.</img>
</chapter>

<chapter name="Vinstok som Prydplante">
<b>Vinstok som Prydplante</b> se <sp>Vitis</sp>.
</chapter>

<chapter name="Vinstokskimmel">
<b>Vinstokskimmel</b> (Plasmopara viticola) angriber
Blade, unge Skud og halvmodne Bær af
Vinstokken; de angrebne Dele bliver rødbrune, senere
mørkebrune, skrumper ind og dør. V. er
indvandret til Europa fra Nordamerika og bemærkedes
først i 1878 i Sydfrankrig; den har særlig i
fugtige Somre anrettet uhyre Ødelæggelser for
Vinavlen; Forsøgene over Bekæmpelsen af V. førte til
den første Anvendelse af Bordeauxvædsken (s. d.).
I Danmark er V. kun bemærket et Par Steder..
F. K. R.
</chapter>

<chapter name="Vinterasters">
<b>Vinterasters</b> se <sp>Chrysanthemum</sp>.
</chapter>

<chapter name="Vinterblomme">
<b>Vinterblomme</b> se <sp>Eranthis</sp>.
</chapter>

<chapter name="Vintergrøn">
<b>Vintergrøn</b> se <sp>Vinca</sp>.
</chapter>

<chapter name="Vintergæk">
<b>Vintergæk</b> se <sp>Galanthus</sp>.
</chapter>

<chapter name="Vinterhave">
<b>Vinterhave</b> bygges almindeligst som et stort,
højt og rummeligt Væksthus, som Tilbygning til
Boligen og med direkte Adgang fra denne saavel
som udefra. Ydermurene gøres helst lave, c. 60-70
cm og paa disse hviler lodrette Glasvægge, mindst
2 m høje, der atter bærer Glastaget, der kan være
i Sadeltagsform eller med skraa Flader fra alle
Sider. Angaaende Konstruktion se Væksthus.
Varmeledningerne (se Varmeanlæg) kan lægges langs
Ydermuren, og dækkes der oftest med en lav, bred
Hylde eller lægges langs Gangene, i Gulvet, med
Riste over. Rabatterne afgrænses med lave
Kantsten, og Gangene kan belægges med Grus eller
bedre med Fliser. Planterne ordnes dekorativt i
Grupper, dels midt i V., dels langs Siderne, og
de større Planter, Palmer o. l., som danner den
faste Bestand, kan enten være frit udplantede, som
Tilfældet er i den paa hosstaaende Afbildning viste
V., eller staa i Ballier og store Urtepotter, hvorved
man mere er Herre over Planternes Fordeling og
bedre kan behandle de enkelte Planter. Ligeledes
kan Slyngplanter, der anvendes til at dække
Søjlerne, som bærer Glastaget og til Dels slynger sig
hen under dette, og Selaginella og andre lave
Planter, der anvendes som Bunddække, udplantes frit,
men ellers maa Størstedelen af Planterne være i
Potter for at kunne flyttes og af og til fornys. For
at en V. stadig kan være smuk og til alle
Aarstider være forsynet med rigt Blomsterflor og
smukke Bladplanter, kræves der nemlig Kulturrum,
hvorfra Forsyning stadig kan ske og hvortil
Planter midlertidig kan flyttes tilbage. Holdes V. med
Varmhustemperatur (c. 20° C.), kan en højere
Ydermur eller Væggen ind til Boligen beklædes
med Tufsten i uregelmæssig Form, og de dertil
indrettede Fordybninger beplantes med forskellige
Varmhusplanter, som Bregner, forskellige
Anthurier, Monstera, Philodendron, Phoenix Roebelenii
o. m. fl. Foruden Omplantning, Opbinding og
Afvaskning, naar disse Arbejder tiltrænges, maa
jævnlig Afpudsning af visne Blade og Blomster
finde Sted. Den daglige Pasning vil foruden
Opvarmning bestaa i Eftersyn med Vanding og
Sprøjtning samt om Sommeren Skygning (se d. A.).
Foruden de til Væksthuse almindeligt anvendte
Skyggemidler kan til V. anvendes Rouleau'er, der
anbringes udvendigt, eller Gaze, der ved Hjælp
af Snore trækkes for indvendig paa udspændt
Staaltraad. Til Luftgivning maa der være enkelte
Vinduer til at aabne i Glastaget. Mindre
Vinterhaver i nærmere Forbindelse med Værelserne kan
dog indbygges i selve Bygningen eller anbringes
som karnapagtig Tilbygning. Der maa i saadanne
Tilfælde i Reglen renonceres paa Ovenlys, men
tilstrækkeligt Lys kan skaffes ved at Ydervæggene i
størst mulig Udstrækning dannes af Glas, fra c.
50 cm over Gulvet og til Loftet, og Udplantning
kan kun finde Sted langs Glasvæggen og naar
Gulvet er i Nærheden af det naturlige Jordsmon.
Større Planter som Palmer o. l. maa ofte
anbringes paa Stativer, for øvrigt kan der anvendes alle
Slags Potteplanter. Slanke Planter som Ficus
elastica og Philodendron bipinnatifidum er særlig
anvendelige og ligeledes Dracæna Rothiana og
Sparmannia.
P. F.

<img>Vinterhave.</img>
</chapter>

<chapter name="Vinterlevkøj">
<b>Vinterlevkøj</b> se <sp>Matthiola</sp>.
</chapter>

<chapter name="Vinterspinat">
<b>Vinterspinat</b> se <sp>Engelsk Spinat under
Syre</sp>.
</chapter>
<chapter name="Viola">
<b>Viola</b> (Violaceæ). Blandt de mange Arter,
Slægten V. indeholder, er det hovedsagelig
<sp>Martsviolen</sp> og <sp>Stedmoderblomsten</sp>, der
dyrkes i vore Haver. Begge er saa almindelig kendte
og er med rette saa yndede Planter, at man træffer
dem i enhver Have; selv i den mindste Plet Have
vil man nødig savne hverken Violen eller
Stifmoderblomsten, og en nærmere Redegørelse for
deres Egenskaber og deres forskelligartede
Anvendelse vil derfor antagelig være overflødig. <sp>V.
odorata</sp> L., vellugtende Martsviol, Europa,
Asien, Staude, 8-15 cm høj; de yndefulde, blaa
eller violette Blomster viser sig i det tidlige
Foraar. <sp>V. o. fl. albo</sp>, hvid. <sp>V. o. fl. roseo</sp>,
rosa. <sp>V. o. fl. rubro</sp>, rødlig. <sp>V. o. fl. pleno</sp>
har violetblaa, fyldte Blomster. <sp>V. o. fl. albo
pl.</sp>, hvid, fyldt. <sp>V. o. fl. pl. King of
Violets</sp>, mørkviolet, fyldt. <sp>V. o. fl. pl. Marie
Louise</sp>, lavendelblaa med hvid Midte, fyldt. <sp>V.
o. Queen of Violets</sp>, hvid med blaalig Midte,
fyldt. Ovennævnte Varieteter af V. o. blomstrer
kun en Gang om Aaret, nemlig i det tidlige Foraar,
men man har ogsaa Varieteter, der blomstrer flere
Gange i Aarets Løb, nemlig foruden om Foraaret
ogsaa fra Aug.-Septbr. til det sene Efteraar. Disse
benævnes <sp>V. o. semperflorens</sp>, Italiensk
eller Maanedsviol, af hvilke flere af Varieteterne
anvendes i meget stor Udstrækning til Pottekultur
og Drivning under Glas i Vintermaanederne. <sp>V.
o. s. Admiral Avellan</sp>, rødviolette, store
Blomster. <sp>V. o. s. Augusta</sp>, violetblaa, meget
rigiiblomstrende fra Eftersommeren til Høst. <sp>V. o.
s. flore albo</sp>, hvid. <sp>V. o. s. Hamborger
Drivviol</sp>, mørkeblaa. <sp>V. o. s. Kaiserin
Augusta Victoria</sp>, mørkviolet,
rigtblomstrende om Efteraaret. <sp>V. o. s. Pariser Viol</sp>,
mørkviolette store Blomster, fortrinlig. <sp>V. o. s.
parmensis</sp> (V. o. de Parme), lyseblaa, fyldte
Blomster med hvid Midte, meget vellugtende og
smuk. Fordrer gunstigt, noget tørt Voksested og
Dækning i strenge Vintre. <sp>V. o. s. rossica</sp>,
Russisk Viol, mørkviolet. <sp>V. o. s. the Czar</sp>, meget
langstilkede, store, mørkviolette Blomster. <sp>V. o. s.
Regina Victoria</sp>, med endnu større Blomster
end foregaaende. Endelig kan nævnes
Varieteterne <sp>La France</sp> og <sp>Princesse des
Galles</sp>, som har meget store, robuste Blade og
overordentlig store, mørkviolette, stærkt duftende
Blomster, som bæres af indtil 30 cm lange Stilke, men
desværre egner de sig næppe ret godt til
Dyrkning i vort Klima, idet de synes at være noget
ømtaalige for vore Vintre og dertil sparsomt
blomstrende. <sp>Kultur:</sp> Violen formeres ved Deling
af ældre Planter og ved de talrige Udløbere enten
om Foraaret eller det tidlige Efteraar. Kan ogsaa
formeres ved Frø, som bør saas straks efter
Modningen i Juli-Septbr., og som da vil spire det
paafølgende Foraar. Ved Udsæd om Foraaret
spirer Frøet først et Aar efter. Hvor Violen vokser,
fremkommer altid en Mængde Planter ved
Selvsaaning. V. trives næsten i al Slags Jord, dog er
saavel stærk fugtig som meget tør Jord ikke
heldig. Maanedsviolen og Varieteter bør deles og
omplantes hvert Foraar, da yngre Planter giver langt
flere og smukkere Blomster end ældre.
<sp>Tiltrækning af Violplanter til Drivning</sp>:
Ældre Planter, helst saadanne, der ikke har været
drevne, deles tidlig om Foraaret og udplantes paa
1,20 m brede Bede med 6 Rækker Planter og 20
cm imellem hver Plante. Jorden maa være god
muldet eller lerblandet og næringskraftig, dog ikke
gødet med frisk Gødning. Efter endt Plantning er
det heldigt at dække Jorden med et Lag udbrændt
Hestegødning, selvfølgelig saaledes, at Planterne
kommer til at staa frit. I Sommerens Løb passes
de med Renholdelse og rigelig Vanding i tørt Vejr,
og Planterne vil da være tjenlige til at tage i Brug
om Efteraaret. Frøplanter, som ogsaa er
udmærkede, behandles paa samme Maade som omtalt for
delte Planter. — <sp>V. trlcolor L. var.
maxima</sp>, Stedmoderblomst. En-, to- eller fleraarig, men
en- til toaarig Kultur bør absolut foretrækkes, da
Blomsterne paa ældre Planter taber i Størrelse og
Skønhed. V. t. er nu bragt til stor
Fuldkommenhed, hvad Blomsternes Farve, Form og Tegninger
angaar, og findes i en Uendelighed af Variationer.
At inddele dem i bestemte Klasser eller give nogen
Karakteristik af de forskellige Navnebetegnelser,
hvorunder de forekommer i Handelen, er vistnok
ugørligt, og her skal man derfor indskrænke sig til
kortelig at nævne de mest yndede Stammer og
Farver: <sp>Wredeske</sp> Stamme, som særlig
udmærker sig ved Blomsternes runde, faste Form og rene,
klare og fløjlsagtige Farver. <sp>Bugnot</sp> med meget
store, femplettede, marmorerede Blomster.
<sp>Cassier</sp>, <sp>Odier</sp> og <sp>Pariser</sp> med 3-5 plettede,

<img>Bugnot. Cassier. Trimardeau.</img>
meget store Blomster. <sp>Trimardeau Kæmpe</sp>,
med Blomster, der kan maale 9 cm og derover i
Gennemsnit, men noget løse. <sp>Germania</sp> eller
<sp>Goliath</sp> udmærker sig ved robust Vækst og
meget store, krusede Blomster i mange, dog
fornemmelig mørke Farvetegninger. Af de
<sp>ensfarvede</sp>, hvis Blomster dog ikke udmærker sig
saa meget ved Størrelse som ved stor
Blomsterrigdom, Renhed i Farve og derved, at de bæres
smukt over Løvet, er efternævnte Farver, der
kommer til Dels ægte ved Frøudsæd, særlig at anbefale
til Beplantning af Bede, enten hver Farve for sig
eller med passende forskellig Farvesammenstilling:
<sp>aurea pura</sp>, ren guldgul; <sp>asurblaa</sp>;
<sp>candidissima</sp> (alba pura), ren hvid med gulligt
Øje; <sp>Cardinal</sp>, rød; <sp>Feuerkönig</sp>, guldgul
med purpurrødt; <sp>gul med sort Øje</sp>; <sp>hvid
med mørkt Øje</sp>; <sp>Kaiser Wilhelm</sp>,
ultramarinblaa med purpurviolet Midte; <sp>Lord
Beaconsfield</sp>, purpurviolet, de øvre Kronblade
fortonende sig til hvidt; <sp>lyseblaa</sp> med gulligt Øje;
<sp>nigra</sp> (Dr. Faust), glinsende sort, men ikke saa
stor Blomst; <sp>Præsident Carnot</sp>, hvid med
store, violette Pletter; <sp>sortblaa</sp>. Af de
storblomstrende Trimardeau-Stedmoder kan de samme
Farver ligeledes anvendes til Gruppebeplantning.
<sp>V. t. m. hiemalis</sp> er en nyere Varietet, der
udmærker sig ved stor Haardførhed og en tidligere
Blomstring end de almindelige Stedmoderblomster,
idet Blomsterne allerede viser sig kort efter at
Jorden er optøet om Foraaret. Haves i forskellige
Farver. <sp>Kultur:</sp> V. t. formeres lettest og
hensigtsmæssigst ved Frø, men kan ogsaa formeres
ved Stiklinger, hvad dog kun anvendes meget
sjældent, og kun naar det gælder om at bevare en
særlig fremragende Plante sortsægte. Da
Blomsterne taber meget i Størrelse og Skønhed, saa snart
det varme Sommervejr begynder, lægges
Hovedvægten paa at have Planterne i Blomst i
Foraarstiden, og hertil foretages Udsæden sidst i Juli til
Udgangen af Aug. Frøet saas tyndt enten paa
Friland eller endnu bedre i en afbrugt Bænk og
dækkes med 1 cm tykt Lag sandblandet Jord, som
klappes let og overbruses; det holdes skygget og
fugtigt, indtil det efter 2-3 Ugers Forløb er spiret.
Omprikling af de opkomne Planter er ikke
nødvendig, undtagen naar de er komne for tæt op, i
hvilket Tilfælde de maa prikles, saa snart de har
skiftet Blade. Omtrent 6 Uger efter Udsæden er
Planterne tjenlige til at udplantes paa de for dem
bestemte Voksesteder, og de sættes med 20-30 cm
indbyrdes Afstand. Efter at være komne i Vækst,
bør Jorden ved let Hakning løsnes om Planterne,
hvilket Arbejde dog ikke maa foretages senere end
i Begyndelsen af Oktbr. Til Beskyttelse af
Planterne i strenge, snefattige Vintre, er det godt at
dække Jorden med et Lag udbrændt Hestegødning,
men desuagtet kan det hænde, at nogle Planter kan
dø bort, og man maa derfor være betænkt paa at
have Planter i Reserve til Efterplantning om
Foraaret. En fri Beliggenhed og godt gennemarbejdet,
næringskraftig Jord, dog ikke gødet med frisk
Staldgødning, giver de smukkeste Blomster; i
Mangel af naturlig Gødning kan Guano, Hornmel og
Chilisalpeter benyttes. Planter i Blomst kan uden
væsentlig Skade omplantes, men maa ikke plantes
for dybt. — Vil man dyrke V. t. som enaarige
Planter, saas Frøet i Bænk i Febr. til Maj; de
opkomne Planter prikles og udplantes tidligst
muligt om Foraaret, eller ved de senere Saaninger,
naar Planterne er passende store. Ved enaarig
Kultur bliver Blomsterne vel ikke saa store og
smukke som ved den toaarige Kultur, men kan
dog alligevel give et ganske tilfredsstillende
Resultat, navnlig i Eftersommeren og Efteraaret, naar
køligere Vejr er indtraadt. Frøets Spirekraft 1-2
Aar; Spiring i Løbet af 2-3 Uger. — <sp>V. cornuta</sp>
L., Pyrenæerne, Schweiz, Staude. Af denne har man
i England ved Krydsning med V. tricolor
frembragt meget smukke Varieteter, og som der
benævnes »tufted Pansies«. Blomsterne, som meget
ligner en middelstor Stedmoderblomst, har rene,
klare Farver og fremkommer i stor Mængde fra
Maj til Juli-Aug., Plantens Vækst er lav og sluttet.
De egner sig i fortrinlig Grad til Blomsterbede,
Tæppebede, Indfatning; de afskaarne Blomster er
ypperlige til Kransebinderi o. l. Som smukke
Varieteter kan anbefales: <sp>V. c. Admiration</sp>,
mørkeblaa; <sp>Mauve Queen</sp>, lyseblaa;
<sp>Perfection</sp>, blaa; <sp>White Perfection</sp>, hvid. Af
Arten haves en Varietet, <sp>V. c. alba</sp>, med
hvide Blomster samt den meget rigtblomstrende
og smukke mørkeblaa <sp>G. Wermig</sp>, der egner
sig fortræffelig til Bede og Indfatninger samt til
Afskæring. <sp>Kultur:</sp> V. c. formeres let ved
Deling og Stiklinger om Foraaret. Kan vel ogsaa
formeres ved Frø, men da Varieteterne ikke gengives
sortsægte ad denne Vej, bør førstnævnte Maader
anvendes. Om end V. c. er haardfør, taber
Planterne dog i Skønhed, naar de bliver ældre, og man
bør derfor hvert andet Aar sørge for ny Formering.
<sp>V. cucullata</sp> Ait. (V. obliqua striata Ait.),
Nordamerika, Staude, anvendelig til Stenhøje og til
Indfatning; 15-20 cm høj; blaa Blomster med hvide
og violette Striber i April-Maj. <sp>Kultur:</sp>
Formeres ved Deling og ynder en noget tør, bindende
Jord og halvskygget Voksested. <sp>V. lutea</sp> Huds.,
Europa, Staude; blomstrer i Maj-Juli og har gule
Blomster, hvor de øvre Kronblade undertiden kan
være violette. <sp>Kultur</sp> som foregaaende.
L. F.

<sp>Violdrivning</sp>. Af Violarterne er det
udelukkende V. odorata, som anvendes til
Vinterdrivning, og da særlig Varieteterne: den italienske
(gaar fejlagtig her i Landet under Navn af
parmensis), Augusta, The Czar og Pariser Drivviol.
Drivningen kan foregaa dels paa Voksestedet, dels
i Hus, Planterne indplantes i Potter eller Kasser
eller indslaas i Jord paa et Sidebord nær ved
Glasset. De til Drivning bestemte Planter formeres paa
sædvanlig Maade (se ovenfor) og udplantes paa et
fritliggende Bed 20 cm mellem Rækkerne og
Planterne indbyrdes. Jorden bør dog ikke være i for
stærk Gødningskraft. Saafremt Planterne ønskes
drevet paa Stedet, hvortil navnlig Czar og Pariser
Drivviol egner sig, forsynes simpelthen Bedene, der
til dette Øjemed maa være c. 1,80 m brede, om
Efteraaret med Karme og Vinduer, de vil da i
det tidlige Foraar afgive en rigelig Flor, naar
Drivningen i Hus er ophørt. Til Foraarsdrivning
kan Planterne ogsaa indplantes tæt paa et afbrugt
Varmebed, hvorved man kan have flere Planter og
faar et større Antal Blomster pr. Vindue, samtidigt
med, at Frilandsjorden bliver fri til anden
Anvendelse. De til Efteraarsdrivning bestemte Planter
Indplantes i Begyndelsen af Septbr. og sættes i
kold Bænk. Efter en Afpudsning paabegyndes i
Oktbr. Drivningen af den italienske ved en
Temperatur af 8-10 ° C. Knopperne, som allerede er
dannede paa Friland, vil da let udfolde sig. Til
Vinterdrivning i Hus anvendes særlig Augusta,
som indsat i Slutningen af Novbr. og holdt paa
12-15° C., blomstrer ved Juletid. Man indsætter
ny Hold Planter efter Forbrugets Behov. Under
Drivningen er rigelig Vanding nødvendig, men
Sprøjtning eller Overbrusning finder ikke Sted. Til
hvert Holds Drivning medgaar 3 Uger.
P. F.

<sp>Viola tricolor til Frøavl</sp> lykkes bedst
paa aaben, muldrig, gødningskraftig Jord, der ikke
udtørres for stærkt. Frøet saas i sidste Halvdel
af Juli, og Planterne udplantes i Septbr.-Oktbr. paa
1 m brede Bede med 4 Rækker med 20 cm
mellem Planterne samt 70 cm Gang mellem Bedene.
Er Jorden nogenlunde ren, bør man ikke rense
den før Foraaret, da Planterne overvintres bedst,
dersom Jorden ligger urørt indtil Marts-April. Til
Frøavl maa Planterne sorteres særlig skarpt for
blot at vedligeholde Stammens gode Egenskaber,
hvorfor man nøje maa kende Typen paa de
forskellige Sorter for at avle paalideligt Frø. Det vil
være nødvendigt at fjerne alle falske og daarlige
Planter mindst en Gang om Ugen fra
Blomstringens Begyndelse til Juni Maaned, da der stadig
fremkommer Planter, der l Form og Farve er
værdiløse til Frøavl. Frøet modner fra Midten
eller Slutningen af Juni til Septbr.-Oktbr., og maa
afplukkes mindst en Gang ugentlig og i stærk
Varme 2 Gange, dersom man vil undgaa Spild af
Frø. Frøets Modning er kendelig paa, at Kapslen
retter sig lige ud paa Stilken og samtidig faar en
lidt brunlig Farve i Modsætning til de umodne
Kapsler, der bøjer nedad og er grønlighvide. Er
Frøet overmodent, springer Kapslen op og Frøet
spildes. Frøet eftertørres i stærk Gennemtræk eller
Sol, enten paa Bakker med Sækkelærredsbund og
dækket med Papir eller ophængt i saa aabne og
tynde Tøjposer som mulig, da Kapslerne ved
Eftertørring aabner sig, og Frøet springer langt
omkring. Frøet tærskes i 2 à 3 Gange, efterhaanden
som det er tørret, da det ved gentagen
Paafyldning af nyplukket Frø er tilbøjeligt til at mugne.
Tærskes med Plejl og renses paa Sold og
Drøftetrug. Stedmoder krydser ikke indbyrdes.
H. G.
</chapter>

<chapter name="Virgilia lutea">
<b>Virgilia</b> <sp>lutea</sp> se <sp>Cladrastis lutea</sp>.
</chapter>

<chapter name="Viscaria">
<b>Viscaria</b> (Caryophyllaceæ). Fleraarige
Frilandsplanter. <sp>V. alpina</sp> G. Don. (Lychnis a.),
Alperne, 10 cm; Blomsterne lyskarmin. <sp>V.
purpurea</sp> Wimm. (Lychnis Viscaria), Tjærenellike,
Europa, Danmark, 30-40 cm; Stængelen
mørktfarvet og klæbrig under Leddene; Blomsterne
purpurrøde. Heraf dyrkes Formerne <sp>splendens</sp>,
mørkkarminrød, <sp>fl. pl.</sp> fyldt, og <sp>fl. albo</sp> med hvide
Blomster. V. plantes paa Stenhøje, V. purpurea
med dens Varieteter ogsaa i Stauderabatter eller
Grupper. <sp>Kultur:</sp> Formeres ved Frøudsæd eller
Deling.
A. L.

<sp>Viscaria</sp>. <sp>Enaarig</sp> c. 30 cm høj
Sommervækst med smukke Blomster og ret anvendelig til
mindre Grupper og paa Rabatter. Er meget
rigtblomstrende og kan ved gentagen Udsæd haves i
Blomst fra Juni-Septbr. V. oculata har
karmesinrøde Blomster og V. o. elegans picta er sart rosa
med mørkt Øje. V. o. nana med røde Blomster
bliver c. 20 cm høj og egner sig ogsaa til
Indfatning. <sp>Kultur:</sp> Saas i April-Maj paa
Voksestedet, de opkomne Planter udtyndes til c. 25 cm
Afstand. Frøets Spirekraft 3-4 Aar.
L. F.
</chapter>

<chapter name="Viscum">
<b>Viscum</b> (Loranthaceæ), Mistelten. <sp>V. album</sp>
L., Europa, hist og her i Danmark, en lille
stedsegrøn, tvebo Busk, der snylter paa forskellige Træer
(Æble, Pære, Røn, Lind, Poppel, ja selv
Naaletræer), let kendelig paa den regelmæssige
gaffelformede Forgrening, de læderagtige, lancetformede
Blade og de kuglerunde, grønlighvide Bær.
Blomsterne, der fremkommer først i Maj, er smaa,
ubetydelige og hvidgule, Frugterne vokser langsomt
hele Sommeren og faar først deres lyse Farve, naar
Frosten er begyndt om Efteraaret. <sp>Kultur:</sp> V.
formeres ved Frøudsæd. Til Værtplante vælger
man 15-20 Aars Æbletræer; yngre Træer er
tilbøjelige til at ødelægges af Kræft. Paa Grene af
2-3 cm Tykkelse og med glat Bark trykker man
først i Marts Bærret i Stykker, og Frøet vil da
hænge fast ved den klæbrige Masse, der findes
inde i Frugten. I passende Afstand fastgør man
Staaltraadsfletning om Grenen, for at Fuglene ikke
skal tage Frøet. Hen i Juni kommer Spiren frem;
Rodspiren har en Plade paa Enden, som suger sig
fast paa Grenen for senere at skyde sine Rødder
ned i denne, Topspiren løfter sig derefter lidt i
Vejret og kaster Frøskallen af, dog ikke altid før
Aaret efter. Topspiren danner derefter to smaa
Blade, som fra først af vokser langsomt. Naar
disse er fuldt udviklede, gaar det hurtigere med
Væksten. Planten forgrener sig nu, idet den i
hver Spids giver 3-5 Skud. Man lader Frugterne
sidde paa Planterne Vinteren over, da de
opbevaret paa anden Maade er tilbøjelige til at mugne,
hvorved Frøet taber Spireevnen. Da Planten er
tvebo, maa inan sørge for ved den første Udsæd at
saa ret rigeligt, saaledes at man kan have
Sandsynlighed for at faa baade Han- og Hunplanter, da
man selvfølgelig ellers ikke kan avle spiredygtigt
Frø. I Københavns Botaniske Have er der avlet
spiredygtigt Frø paa Havens eneste Eksemplar af
V., hvilket tyder paa, at Planten kan sætte Frø
uden forudgaaende Befrugtning (parthenogenetisk).
L. H.
</chapter>

<chapter name="Visse">
<b>Visse</b> se <sp>Genista</sp>.
</chapter>

<chapter name="Vitis">
<b>Vitis</b> (Ampellidaceæ), Vinranke. Haardføre,
klatrende Buske, hvis Betydning som Prydplanter er
betinget af deres som oftest store og smukke, mere
eller mindre indskaarne, brede, haandnervede
Blade, højtvoksende og frodige Vækst. Blomsterne er
uanselige, smaa og grønne, ligesom ogsaa
Frugterne er saa godt som uden Betydning for de
herhen hørende Arter, som Prydplanter betragtede,
dels fordi de hos de fleste er smaa og skjulte af
Løvet, og dels fordi de fleste Arter overhovedet
sjældent ansætter end sige modner deres Frugter
under deres Anvendelse i vore Haver. Slægten
Vitis er meget rig paa Arter, hvoraf nedennævnte
kun er et lille Udvalg. <sp>V. æstivalis</sp> Michx.,
Nordamerika. Kraftigvoksende med store, dybt
femlappede Blade. <sp>V. amurensis</sp> Rupr.,
Nordøstasien. Kraftigvoksende med meget store og
smukke, temmelig svagt lappede Blade, der farver
sig smukt rødbrune om Efteraaret. <sp>V.
heterophylla</sp> Thunb., Japan, Nordkina. Temmelig
kraftig voksende med Blade, som er indskaarne i
meget forskellig Grad. Paa Skuddenes øverste Del
er de især dybt tre- eller femfligede og tillige
forholdsvis smaa. Varieteten <sp>V. h. elegans</sp>,
almindeligere kendt under Navn af <sp>Cissus
elegans</sp> hort., har saavel Skud som Blade, især
Skudspidserne med de yngste Blade, hvidt og
karminrødt farvede og marmorerede, men Bladene er
oftest smaa, temmelig forkrøblede og
ufuldkomment udviklede, og Væksten kun svag. <sp>V.
inconstans</sp> se Ampelopsis Veitchii. <sp>V.
Labrusca</sp> L., Nordamerika. Kraftigvoksende med store
eller meget store, svagt trelappede eller dybere tre-
eller femlappede Blade, der paa Undersiden som
oftest er beklædte med en graa-rustbrun Filt. Dens
Frugter, som vistnok ikke eller i alt Fald meget
sjældent ansættes hos os,
er store, mørkviolette og
aromatiske, hvorfor den i
Amerika dyrkes som
Frugtplante i en stor Mængde
Kulturformer. <sp>V. riparia</sp>
Michx. (V. odoratissima
Don.), Nordamerika.
Kraftigvoksende med temmelig
store, oftest svagere lappede
Blade. Blomsterne, i smaa
Toppe i Juli, er stærkt
vellugtende. <sp>V. vinifera</sp> L.,
Ægte Vinranke, Vestasien.
Velkendt, kraftigvoksende
med meget variable, oftest
store femlappede Blade.
Varieteten <sp>V. v. laciniosa</sp>,
Persilledruen, er en
velkendt, smuk Form, hvis
Blade er meget dybt
femsnitdelte med de enkelte
Afsnit atter dybt fligede.
Vitis som Frugtplante se
Vinstok.
A. B.

<sp>Anvendelse:</sp> De haardføre og højtvoksende
V. har størst Betydning som Materiale til Dækning
af Mure, Verandaer, høje Søjler, Løvgange,
uskønne Plankeværker o. s. v., men kan bl. a. ogsaa
undtagelsesvis benyttes til, paa lun Plads, at
udfylde et enkelt, i dette Øjemed prisgivet, gammelt,
aabent Træ, hvor de ved at klatre vildt og frit ofte
virker malerisk og smukt. Paa lignende Maade
kan de benyttes paa grenede eller opbrudte
Træstubbe, i større aabne Buske o. s. v. De klatrer
eller hæfter kun ved Hjælp af Slyngtraade og er
derfor ikke saa ødelæggende til dette Brug som
Slyngplanter, der vikiler sig omkring Stamme og
Grene, indsnører disse og til sidst dræber Træet.
<sp>Kultur:</sp> V. kan formeres ved indført Frø, som
hos os rettest saas i Kasser til bekvem frostfri
Overvintring af de unge Planter, men denne
Formeringsmaade praktiseres næppe med Fordel i vort
Klima. Formering sker tilmed let ved Aflægning,
og tillige ved Stiklinger paa Friland af enaarigt
Træ, og ved smaa, grønne Skud under Glas. V.
iaaler Nedskæring til Foryngelse, og den trives
bedst i kraftig, dybtbearbejdet, næringsrig Jord
med fornøden Fugtighed.
J. B.
</chapter>

<chapter name="Vivlar">
<b>Vivlar</b> (s.) se <sp>Snudebiller</sp>.
</chapter>

<chapter name="Voksblomst">
<b>Voksblomst</b> se <sp>Hoya</sp>.
</chapter>

<chapter name="Voksbønne">
<b>Voksbønne</b> se <sp>Bønner</sp>.
</chapter>

<chapter name="Vokspalme">
<b>Vokspalme</b> se <sp>Ceroxylon</sp>.
</chapter>

<chapter name="Volverlej">
<b>Volverlej</b> se <sp>Arnica</sp>.

<bVortebirk</b> se <sp>Betula verrucosa</sp>.
</chapter>

<chapter name="Vortekaktus">
<b>Vortekaktus</b> se <sp>Mamillaria</sp>.
</chapter>

<chapter name="Vortemælk">
<b>Vortemælk</b> se <sp>Euphorbia</sp>.
</chapter>

<chapter name="Vriesia">
<b>Vriesia</b> (Bromeliaceæ), (Tillandsia). Varmhus.
Benne Slægt indbefatter mange smukke og
dekorative Arter med brede, rosetstillede Blade,
der ofte er tegnede med fremtrædende Tværbaand
i andre Farver eller ejendommeligt marmorerede
og mønstrede med mere uregelmæssige Tegninger.
Den bladløse Blomsterstængel ender hos mange
Arter med smukt farvede, skællignende Dækblade,
medens selve Blomsterne ofte er uanselig gule,
hvide eiller grønlig-violette. Om Adskillelsen fra
Tillandsia se T. De fleste Arter hører hjemme i
Sydamerika, og følgende kan fremhæves som de
smukkeste til Kultur: <sp>V. carinata</sp> X <sp>V.
psittacima</sp>, en Krydsning med grønne Blade og
smuk Blomsterstand, villig til Blomstring. <sp>V.
fenestralis</sp> Linden. & André., hvidliggrønne,
marmorerede Blade, dekorativ Vækst. <sp>V.
hieroglyphica</sp> E. Morr., prægtig Bladplante med
mærkelige, hieroplyflignende, sorte Tegninger. <sp>V.
speciosa</sp> Hook. (V. splendens Lem.) med brede,
sorte Tværbaand og glinsende skarlagenrøde
Bracteer, villig til Blomstring og værdifuld baade som
Blad- og blomstrende Plante. <sp>V. splendens
major</sp> (V. zebrina major hort.) ligner
foregaaende, men med brune Tværbaand og ikke saa
villig til at blomstre. <sp>V. tessellata</sp> E. Morr.
har blaagrønne Blade med lysere, aflangt
firkantede Pletter og smuk Vækst. Foruden de her
nævnte, der alle har dekorativ Vækst og Værd som
Bladplanter, findes der en Del mindre Arter, der er
taknemmelige at dyrke paa Grund af deres lette
Kultur og ejendommelige Blomsterstand i smukke
Farver, f. Eks. <sp>V. brachystachys</sp> Rgl. (V.
carinata Wawra.) med forunderlige røde og gule

<img>Vriesia hieroglyphica.</img>
Bracteer, <sp>V. cardinalis</sp> hort. og <sp>V.
Duvaliana</sp> Morr. o. fl. <sp>Kultur:</sp> Om Formering og
Behandling se i alt væsentligt Tillandsia. Ensartet
Luft, Varme og Fugtighed tjener dem bedst. For
at vedligeholde en kraftig og frodig Vækst, hvoraf
disse Planters dekorative Værd saa meget
afhænger, er en jævnlig Omplantning eller Hypning
nødvendig til at udvikle de ny Rødder, der
efterhaanden dannes ved Bladrosettens nederste Led.
M. H.
</chapter>

<chapter name="Vrietorn">
<b>Vrietorn</b> se <sp>Rhamnus cathartica</sp>.
</chapter>

<chapter name="Væksthus">
<b>Væksthus</b> er en Fællesbetegnelse for større
Kulturrum, derunder ogsaa Drivhuse, saavel som
Opbevaringsrum for Planter. I daglig Tale
benyttes ofte, men mindre korrekt, Benævnelsen
»Drivhus« om alle Væksthuse. Efter Anvendelsen
og den Temperatur, der holdes i V., skelner man
mellem Varmhuset, hvor der holdes en Temperatur
af mindst 18-20° C., og Koldhuset med 5-10° C.
V. med der imellem liggende Temperatur kaldes
halvvarme eller tempererede Huse. Ogsaa efter
mere speciel Anvendelse og deraf følgende særlig
Indretning haves forskellige Benævnelser, f. Eks.
<sp>Formeringshus</sp>, hvis Bestemmelse Navnet
antyder, og som i Almindelighed er et mindre
Varmhus med Gang i Midten og to Sidebede,
Formeringsbede (se Stikning), hvorunder Varmerørene,
og som ved Mur eller Brædevæg er afsondrede
forneden fra det øvrige Rum i V., ligesom ogsaa
Bedet foroven kan dækkes eller lukkes ude fra
Rummet i V. ved løse Vinduer. Undertiden, særlig
i Planteskoler, hvor der finder Masseformering
Sted af vinterforædlede Roser, stedsegrønne Planter
m. m., anvendes ofte større Formeringshuse med
et Midterbord foruden de to Sideborde. Ved <sp>Kapsk
Hus</sp> forstaas et tempereret Hus, der kan holdes
forholdsvis tørt og er bestemt til kapske og
nyhollandske Planter. Benævnelsen, der for øvrigt
er forældet, antages fremkommet, da der ved
Kaplandets Kolonisation blev indført en Del ny
Planter derfra til Europa. <sp>Paradehus</sp> er et
rummeligt V., der er bestemt til Fremvisning, og
derfor som Regel indeholder dekorativt opstillede
Eksemplarer af de forskellige Væksthusplanter,
som det paagældende Gartneri til enhver Tid
frembringer.

V.'s <sp>Form</sp> afhænger navnlig af Lysets Adgang,
saavel det direkte Sollys som det tilbagekastede
Lys, Dagslyset. Det kommer i
de fleste Tilfælde ikke alene an
paa, at der paa en kort Tid
af Dagen faas stærkt direkte
Sollys, men tillige paa at
opfange den størst mulige Mængde af det
tilbagekastede Lys. Kun i enkelte særlige Tilfælde,
som for tidlige Frugtkasser og Frugthuse (se d. A.),
hvor det direkte Sollys har Betydning for
Befrugtningen og senere Frugtmodningen, lægges
hovedsagelig Vægt paa det direkte Sollys. Den største
Nyttevirkning af Solstraalerne faas, naar disse
falder saa vinkelret som muligt paa Glasfladen, men
hvis man vilde rette Hældningen derefter paa den
Tid, hvor Solen staar lavest, vilde man faa en
forholdsvis stejl Hældning, der var mindre praktisk.
I Praksis anvendes derfor almindeligt en

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>
Hældning af 30-45° efter de forskellige Formaal, V.
skal tjene, medens man ad andre Veje, ved
Anvendelse af store Ruder og lette Konstruktioner
giver Lyset den størst mulige Adgang. Dette er
navnlig blevet muligt ved de forbedrede
Varmeapparater (se Varmeanlæg), hvorved Dækning af
V. gøres overflødig. Den nu almindeligste Form
for V. er Sadeltagshuset, der i høj Grad besidder
de omtalte Fortrin, og dertil er i de senere Aar
kommet en ny Type fra Nordamerika (se Fig. 3),
hvoraf der allerede, navnlig i et herværende større
Handelsgartneri, er bygget en Del V., som med
Hensyn til Form og praktisk Konstruktion har vist
sig fortrinlige til tidlig Drivning af Roser og
Nelliker, og sikkert ogsaa ved passende Indretning af
Bede og Hylder vil kunne finde Anvendelse til
mange andre Kulturer. Principet ved denne Type
er, at den sydvendte, korteste Glasflade lægges med
en forholdsvis stejl Hældning, der ved de omtalte
V. er 45°, til Optagelse af det direkte Sollys,
medens den nordvendte, længere Glasflade lægges
under en lavere Hældningsvinkel, i dette Tilfælde
28°, til Optagelse af det spredte, tilbagekastede
Lys. Til almindelige Sadeltagshuse (Fig. 1 og 2)
er 30-35° den Hældning, der mest anvendes, men
til særlige Kulturer, som f. Eks. af Agurk og
Vinstok, hvor Planterne anbringes nærmest Ydermuren
og trækkes ad Espalier op under Glasset, vil
Glastagets Udstrækning være af større Betydning end
selve Husets Bredde, hvorfor man hertil kan bruge
en Hældning af 45°. Til den amerikanske Type
(Fig. 3) vil, som allerede nævnt, ligeledes en
Hældning af 45° være passende for den sydvendte
Glasflade, medens den nordvendte kan nøjes med
en Hældning af 28-30°. At anvende en svagere
Hældning vil af Hensyn til Snelæg ikke være
tilraadeligt. Til Formering og til Kulturer hvor det
direkte Sollys spiller en mindre Rolle, vil
Sadeltagshuset med Glasfladerne i Vest og Øst fremdeles
være det heldigste. Til at erstatte Dækningen
anvendes dobbelt Glasdække, men da dette giver et
Lystab, anvendes det ikke i de Tilfælde, hvor man
ønsker det fulde Lys, eller i V., der ligger med
Glasfladerne i Syd og Nord, kun paa Nordsiden. I
Formeringshuse (Fig. 4) anbringes lette Vinduer
i to Rækker over Bedene. Den ene Række under
Glastaget staaende paa Bedets Kantbræt og
foroven fastgjort til Sprosserne, den anden staaende
paa den ind imod Huset vendende Kant og foroven
støttende sig til de andre Vinduer, men løst, saa
at de kan flyttes eller helt borttages.
<sp>Beliggenhed:</sp> Almindelige Sadeltagshuse, der ikke
er bestemte til særlig tidlig Drivning, vil det være
fordelagtigst at lægge med Glasfladerne i Vest og
Øst, da man derved faar den ligeligste
Fordeling af Lyset, idet det direkte
Sollys da i Løbet af Dagen vil træffe begge
Sider, men midt paa Dagen, hvor det er
stærkest, vil dæmpes ved, at Straalerne
falder skraat paa Glasfladerne. Afstanden
imellem Husene kan være noget
forskellig efter den Højde, de har.
Sadeltagshuse, som ligger med Gavlene i Nord og
Syd, kan ligge tættere, end naar de
ligger i den modsatte Retning, og V., der
ligger i Retningen Vest til Øst, kan have
mindre Afstand, saafremt Terrænet
skraaner mod Syd, uden at beskygge
hinanden; det samme er Tilfældet, naar de har
forskellig Højde og de laveste lægges
forrest. I Almindelighed kan V. af
Pladshensyn ikke ligge saa langt fjernede fra
hinanden, at det ene ikke paa de korteste
Dage kan komme til at beskygge det
bagved liggende noget. En af Fordelene
ved den amerikanske Form er, at
Rygningen kommer lidt længere frem end
paa almindelige Sadeltagshuse, saa at de ikke
kaster Skyggen saa langt tilbage. Til 4 m høje
V. af denne Form anvendes ofte en Afstand af 6 m.
Tæt Sammenbygning af V. anvendes ikke her til
Lands, bl. a. af Hensyn til Snelæg, men derimod
kan der, naar det ikke drejer sig om altfor
mange V., anvendes Forbindelsesbygninger, der,
naar V. ligger i Nord og Syd, anbringes ved de
nordre Gavle, og kan tjene til Arbejdsrum o. l.,
medens de, naar de skal forbinde f. Eks. 2
Rækker V., der ligger i Øst og Vest, anbringes midt
imellem disse, saa at Gavlene støder til
Forbindelseshuset paa begge Sider; det maa da helst være
et Glashus, der kan tjene til Kulturhus, f. Eks.
til Chrysanthemum o. l. <sp>Konstruktion og
Materiale</sp>. Murene kan bygges som
almindelig Mur af 1 1/2 Stens Tykkelse, c. 35 cm eller
1 1/2 Stens hul Mur med Bindere, men i
Handelsgartnerier anvendes nu oftest Betonmur,
hvortil en Tykkelse af 23,5 cm er tilstrækkelig, og

<img>Fig. 5.</img>

<img>Fig. 6.</img>
der spares altsaa baade Plads og Materiale. I
nyeste Tid bygges der ogsaa Drivhuse af
Cement-Hulsten, der afgiver et let og isolerende
Byggemateriale og er lette at anvende. Til Fastgørelse
af Sprosserne forneden har man hidtil anvendt
en Dækplanke, som fastgjordes til Muren ved
Hjælp af indmurede eller indstøbte Jærnankere,
og som dækkede lidt over Halvdelen af Muren og
sprang lidt ud over denne med en Vandnæse til
Afledning af Regnvandet. Da denne Planke
imidlertid er meget udsat for Forraadnelse, er man
begyndt at gaa over til i Stedet at anvende et
omvendt 5 cm Vinkeljærn, der
ligeledes fastgøres ved indstøbte
Jærnankere med Bolte, og hvortil
den Del af Sprossen (over Falsen),
som gaar ud derover, fastskrues
med en Messingskrue, efter at der
under Sprossen er indskudt et
Stykke galvaniseret Jærnblik, som
gaar lidt ud over Muren, til
Vandets Bortledning (se Fig. 5 a); den
nederste Del af Sprossen støder
imod den indadvendte Side af
Vinkeljærnet. Rygningen dannes
af en kantstillet Planke, c. 8 cm
tyk, hvori Sprosserne indtappes.
Planken saavel som Sprosserne bør
være af bedste Fyrretræ,
almindeligt anvendes Vestervigsk Fyrretræ
eller Pitch-Pine. Den Sprosseform,
der nu er almindeligst, er, som
vist paa Fig. 6, med Fals til det
udvendige Glasdække og en Rille
til Indskydning af et indvendigt,
der er til at tage ud, naar det ikke behøves, eller
for at renses. Afstanden imellem Sprosserne retter
sig efter den Rudestørrelse, der skal anvendes.
Efterhaanden er man gaaet over til større og større
Ruder, f. Eks. 31 X 42 cm, og endog den
dobbelte Størrelse, 42 X 62 cm, hvortil anvendes
dobbelttykt belgisk (c. 3,5 mm tykt), eller svært
engelsk (24 ounces); det engelske Glas er mere plant
end det belgiske. Til det indvendige Glasdække
kan anvendes almindeligt Glas (16 ounces), og
Ruderne, der indskydes løst, kan støde imod hinanden
eller, hvis de lægges med Overlæg, fastholdes med
smaa S-formede Kobberstrimler, saakaldte
Kobbergrise. Ruderne kan faas i den ønskede Størrelse,
og Sprosserne maa derfor lægges
meget akkurat, saa at Ruderne
passer med c. 5 mm Plads til
Udvidelse. De udvendige Ruder
lægges med 1 cm Overlæg og
trykkes ned i Kit i Falsen samt
stiftes med stærke Messingstifter,
men kittes ikke udvendigt.
Træværket males med en lys Oliefarve
2 Gange, inden det udvendige Glas
sættes i, og derefter 3die Gang.
Gavlene bygges paa lignende
Maade, kun at Sprosserne sættes
lodret og Ruderne støder til
hinanden uden Overlæg. Der skal
desuden indsættes en Indgangsdør.
Glastaget understøttes af c. 4 cm
brede T-Jærnstæmger, der
fastskrues til Undersiden af
Sprosserne, og disse Jærnstænger
understøttes igen af Søjler med c.
2,50 m Afstand. Til Søjler kan
anvendes 4 cm trukne Jærnrør,
der i den øverste Ende bankes flade og forbindes
med T-Jærnet ved en lille Bolt, isom vist i Fig.
5 b. Forneden indstøbes Jærnrøret i en Betonblok,
der maa rage lidt op over Jordoverfladen for at
beskytte Røret mod Oprustning. I V. paa 5-6 m
Bredde vil en Søjlerække under hver Glasflade
være tilstrækkeligt, i bredere V. maa tillige
anbringes en Række under Rygningsplanken, og
denne maa helst være af 5 cm Rør, og i de
Tilfælde, hvor Bredden af V. er 7-8 m og den ene
Glasflade større, maa denne understøttes af to
Rækker Søjler. <sp>Luftgivning</sp> sker oftest ved lette
Vinduer, der fastgøres til Rygningsplanken med
Hængsler, og enten kan danne en fortløbende

<img>Fig. 7.</img>

<img>Fig. 8.</img>
Række eller, som almindeligst her, være anbragt
med Mellemrum. For hvert Vindue overskæres da
1-2 Sprosser efter Rudestørrelsen, er denne 42X62
cm, vil to Ruder være passende til Vinduet. De
overskaarne Sprosser forbindes med de to
nærmeste ved et indskudt Tværstykke. I Amerika
aabnes Vinduerne ofte den modsatte Vej, hvorved
Virkningen bliver større, men de kræver da, at
det mekaniske Oplukningsapparat tillige er i Stand
til at trække Vinduerne til, medens de i det
førstnævnte Tilfælde falder til ved deres egen Vægt. I
mindre V. kan Luftvinduerne være til at lukke
op ved en let krummet Jærnstang, der er
fastgjort paa Vinduets underste Kant og forsynet med
flere eller færre flak, der kan gribe om en Tap
paa det indskudte Rammestykke. I større V. maa
anvendes mekanisk Kraft, der samtidigt lukker
alle Vinduerne paa en Side op. Dette kan ske ved
en gennem V. løbende Akse, et Jærnrør, hvortil en
bevægelig Vinkelstang fra hvert Vindue er
fastgjort, og som ved Hjælp af et Tandhjul og en
Skrue kan gives en omdrejende Bevægelse,
hvorved Vinkelstangen skyder Vinduet op. Efter en
nyere og simplere Maade er de lige og bevægelige
Luftstænger ved den nederste Ende forbundne med
en gennem V. løbende tyk Jærntraad, der ved en
Kæde eller Snor over en Tridse ved den ene Ende
af Huset kan trækkes og fastholdes, medens de paa
Midten ved et Øje glider paa en skraa Bøjle, der
anbringes paa det indskudte Tværstykke fra den
ene Side til midt for Vinduet. Foruden
Luftvinduerne vil det til mange Kulturer være heldigt
at kunne give nogen Luft i Sidemurene. Dette
sker mest praktisk ved at indmure eller indstøbe
et 13 cm Drænrør for hver 2 m, der paa den
indvendige Side dækkes med Traadvæv og udvendig
lukkes med en Træprop, som ved et Stykke Kæde
lænkes til en indstøbt Bøjle. <sp>Indre
Indretning</sp>. I V. til frit udplantede Kulturer, som
Roser, Tomater o. fl., anbringes Bedene umiddelbart
paa Jordbunden og forsynes kun med et Kantbræt
eller en Kant af smalle Betonplader, der gennem
Huller fastgøres med galvaniseret Jærntraad til
nedgravede Betonstolper. Til Nelliker, der dyrkes
til Afskæring, maa Bedene være hævede c. 30 cm
over Gulvet; hertil og til Potteplanter kan
anvendes Plader af Jærnbeton, der lægges paa
Betonbjælker, c. 8 cm høje og c. 10 cm brede, der
hviler paa Betonstøtter af samme Dimension. Paa
Fig. 7 og 8 ses Anbringelsen af Betonpladerne, der
her er c. 94 cm lange, 47 cm brede og 4 cm
tykke. Der anvendes 2 Rækker Plader til et Bed,
og til Planter, der skal udplantes, som Nelliker,
indstøbes i Yderkanten Vinkeljærn til at holde et
Kantbræt, eller smalle Betonplader.
Formeringsbede kan sammensættes paa lignende Maade, og
man hør her, som ogsaa ved andre Hylder, lade
være et lille Mellemrum mellem Ydervæggen og
Kantbrættet, for at Varmen fra de underliggende
Varmerør kan faa uhindret Adgang. Potteplanter
kan anbringes umiddelbart paa Hylderne. De
forskellige Betondele kan støbes paa Stedet paa
Flager af høvlede Bræder, inddelte ved paaskruede
Trælister, efter de forskellige Størrelser, og
saaledes, at Listerne let kan fjernes. Formene, hvori
der støbes, stryges for hver Støbning med Olie,
der kan opblandes med Petroleum, for at
Cementen kan slippe Træet. Betonen bestaar af 1 Del
Cement og 3 Dele skarpt Sand, og i Plader af den
ovenfor angivne Størrelse indlægges 2 Stykker
Rundjærn af 5 mm Tykkelse i Længderetningen
paa de Steder, hvor Pladen paavirkes til
Strækning (se Fig. 9). I Støtter og Bjælker indlægges
3 Stykker Rundjærn. Et Par Dage efter
Støbningen kan Listerne fjernes, og efter en Uges Forløb
kan Pladerne med Forsigtighed lægges i Stabler
til fuldstændig Hærdning, hvortil der i alt
medgaar c. 4 Uger. Naar de støbes om Sommeren,
maa de beskygges for ikke at tørre for hurtigt.
Angaaende forskellige V. til Sær-Kulturer, se
endvidere under Dianthus, Fersken, Frugthus,
Frugtkasse, Melon, Dyrkning i Rosenhus under Rosa og
Vinstok samt Vinterhave.
P. F.

<img>Fig. 9.</img>
</chapter>

<chapter name="Væksthusgræshoppen">
<b>Væksthusgræshoppen</b> (Tachycines asynamorus
Adel  [= Diestrammena marmorata]) er en
fuldstændig vingeløs, fuldvoksen c. 20 mm lang,
gulbrun og mere eller mindre mørkplettet Græshoppe
med overordentlig lange og fine Følehorn; den er

<img>Væksthusgræshoppe.</img>
ved Import kommen til de nordiske Lande, og er
der bleven til stort Besvær i Væksthusene. Arten
lever af en Mængde under Glas dyrkede Planter,
Bregner, Cyclamen m. m., men er ogsaa
Kannibal, saa at ældre Eksemplarer ofte angriber og
fortærer yngre. Om Dagen holder de sig skjulte,
ikke sjælden paa Varmeledningsrør, under Hylder,
Drivbede o. s. v. De kan dræbes ved Rygning med
Blaasyre, med arsenikforgiftet Lokkemad samt
fanges i glaserede Kar, indeholdende en sød og
stærkt lugtende Vædske, f. Eks. sirupblandet Øl
og desl. Hvis Fangstkarrene er glaserede ogsaa
paa Ydersiden eller er al Glas, omgives de med
f. Eks. en Sæk, saa at Dyrene let kan spadsere op
til Karrets Overkant.
A. T.
</chapter>

<h1>W.</h1>

<chapter name="Wahlenbergia">
<b>Wahlenbergia</b> se <sp>Platycodon</sp>.
</chapter>

<chapter name="Waitzia">
<b>Waitzia</b> (Compositæ). W. er enaarige
Immorteller, men sarte og egner sig derfor ikke godt til
almindelig Dyrkning paa Friland i vort Klima;
kun under særlig gode Voksevilkaar giver de et
nogenlunde tilfredsstillende Resultat, og
Pottekultur er derfor at anbefale. <sp>W. aurea</sp> Steetz.,
Australien, 30-50 cm høj; guldgule Blomster i
Juni-Aug. <sp>W. corymbosa</sp> Wendl., Australien,
30-50 cm høj; gule, hvide eller rosa Blomster.
<sp>Kultur:</sp> Frøet saas i Marts-April i varm Bænk
eller Potte; de opkomne Planter prikles og plantes
senere i hver sin lille Potte med sandblandet
Lyng- og Bladjord; udplantes først i Juni med
20-25 cm Afstand. Da de ikke taaler megen
Fugtighed, maa de beskyttes mod stærkere Regn. Til
Pottekultur plantes flere Planter i en Potte.
Frøets Spirekraft 2-3 Aar; Spiring i Løbet af 8
Dage.
L. F.
</chapter>

<chapter name="Wardsk Kasse">
<b>Wardsk Kasse</b> og Terrarium er med Hensyn til
Form og Indretning væsentlig det samme, nemlig
et lukket Rum af Glas, men medens Terrarium er
bestemt for saavel Planter som Dyr fra
Landjorden, ligesom Akvarium for Vandplanter og
Sødyr, betegner W. K. et Kulturrum alene for
Planter. W. K. er opkaldt efter den engelske Læge
Dr. Ward, der gjorde den Iagttagelse, at
Fugtigheden regulerede sig selv, naar man dyrkede
Planter i en saadan Kasse, idet Vandet, naar det
fordampede, fortættede sig paa Glasvæggene og løb
ned til Jorden, hvorved Vanding saa godt som
var overflødig; Luftfornyelsen skete alene gennem
Samlingen mellem Kassen og Glasdækket.
Fordelen ved den W. K. er, at man ved Hjælp af den
i Stue kan dyrke Planter som finere Bregner,
Selaginella og forskellige Varmhusplanter, der
kræver større Luftfugtighed end der kan
tilvejebringes i selve Stuen. W. K. anbringes foran et
Vindue enten paa et dertil indrettet Bord eller
med høje Ben under selve Kassen, saa at Planterne
kan modtage Lyset gennem Vinduet. Størrelsen af
Kassen maa rette sig noget efter Pladsen og kan
f. Eks. være c. 40-50 cm i Bredden, c. 80-100 cm
i Længden og c. 20 cm dyb. Den udføres af Træ
med en løs Zinkkasse indeni. I den ene Ende af
Kassen anbringes i Bunden et Aftøbsrør for
overflødigt Vand, og saafremt Planterne udplantes frit,
læggeis et Dræn af Potteskaar i Bunden, ellers et
Lag Smaasten til at sætte Planterne paa.
Glasvæggene kan have en Højde af 50-60 cm, og den
ene af Længdesiderne maa være til at lukke op
eller aftage, naar Planterne skal efterses med
Vanding, Sprøjtning eller anden Behandling.
'Glasdækket ovenpaa kan være fladt eller tagformet.
P. F.
</chapter>

<chapter name="Washingtonia">
<b>Washingtonia</b> (Palmaceæ), Palmer for
tempereret Hus og Koldhus. Slægten staar nærved
Pritchardia, men adskiller sig fra denne ved den
tornede Bladstilk og de lange, hvide Traade, der
hænger ned mellem Fligene af de vifteformede,
spaltede Blade. <sp>W. filifera</sp> H. Wendl. (W.
robusta H. Wendl., Pritchardia f. Linden.),
Sydkalifornien, er en meget haardfør Dekorationspalme,
kan endog ligesom Chamærops staa ude i det fri
om Sommeren. <sp>Kultur</sp> se Palmer.
M. H.
</chapter>

<chapter name="Watsonia">
<b>Watsonia</b> (Iridaceæ), Kapske Knoldvækster. <sp>W.
Meriana</sp> Mill., Sydafrika, 80-100 cm. Bladene
sværdformede, Blomsterne tragtformede med ret
langt Rør, faa i et Aks, rosenrøde. Varieteten
<sp>iridifolia</sp> har bredere Blade og er mere
tætblomstret, Blomsterne er hvide eller blegrøde;
Maj-Juni, og Var. <sp>Ardernei</sp> har renhvide
Blomster. <sp>Kultur:</sp> Knoldene plantes om Efteraaret
flere sammen i en Potte i en Blanding af

<img>Watsonia Meriana iridifolia.</img>
Markjord, Mosejord og Grus, de holdes under Glas og
vandes sparsomt, til de begynder at skyde; om
Yinteren staar de bedst i et kapsk Hus. Efter
Afblomstringen sættes Planten i en Bænk eller
Bakke, for at Toppen kan tørre hen; i Regnvejr
maa Vinduerne lægges over.
A. L.
</chapter>

<chapter name="Weichsel">
<b>Weichsel</b> se <sp>Prunus Mahaleb</sp>.
</chapter>

<chapter name="Weigelia">
<b>Weigelia</b> se <sp>Diervilla</sp>.
</chapter>

<chapter name="Wellingtonia">
<b>Wellingtonia</b> se <sp>Sequoja</sp>.
</chapter>

<chapter name="Weymouthsfyr">
<b>Weymouthsfyr</b> se <sp>Pinus Strobus</sp>.
</chapter>

<chapter name="Whitlavia">
<b>Whitlavia</b> (Hydrophyllaceæ). <sp>W.
grandiflora</sp> Harv., Kalifornien,
enaarig Sommervækst, anvendelig til
Blomsterbede, Rabatter og
Indfatning; 30-50 cm høj, violetblaa
Blomster i Juli-Septbr. <sp>W. g.
gloxinioides</sp>, hvid med lyseblaa Rand,
smuk. <sp>Kultur:</sp> Frøet saas i
April-Maj paa Voksestedet; de opkomne
Planter udtyndes til 20-25 cm
Afstand. Trives i næsten al Slags Jord,
men ynder solrigt Voksested. Frøets
Spirekraft 2-3 Aar; Spiring i Løbet
af 2-3 Uger.
L. F.
</chapter>

<chapter name="Wigandia">
<b>Wigandia</b> (Hydrophyllaceæ), enaarig
Plante for Friland. W. er en prægtig
Bladplante, som paa Grund af sine
store, ovale Blade er af stor
Virkning, særlig som fritstaaende i en
Græsplæne. Den mest bekendte Art er
<sp>W. caracasana</sp> H. B. & K., Caracas.
<sp>Kultur:</sp> W. formeres ved Frø, der saas i Jan.-Febr.
i Frøskaal eller Kasse og overdækkes med en
Glasplade, hvorefter den anbringes i Formerings- eller
Varmhus. I Løbet af 14 Dage vil Frøet spire. Da
W. ikke godt taaler Omprikling efter Bladskiftet,
prikles Frøplanterne før dette i smaa
Stiklingpotter, 2-3 Stk. i hver, som senere udtyndes til én
Plante. De unge Planter anbringes i Varmhus,
helst tæt under Glasset, og vil nu l Løbet af
Foraaret gentagne Gange behøve Omplantning i let
sandblandet, men næringsholdig Jord. I sidste
Halvdel af Maj anbringes Planterne i Koldhus til
Afhærdning og kan i Begyndelsen af Juni
udplantes paa Friland i en dyb, velgødet Jord.
V. E.

<img>Wigandia caracasana.</img>
</chapter>

<chapter name="Wistaria">
<b>Wistaria</b> (Papilionaceæ), Blaaregn, haardføre,
slyngende Buske af stor Skønhed, baade paa Grund
af Vækst, Blade og Blomster. <sp>W. chinensis</sp>
D. C. (W. polystachya Koch., Glycine sinensis
Sims.), Kina. Velkendt, højtslyngende Busk med
smukke, lange, mangefinnede Blade. Blomsterne
fremkommer om Foraaret i Maj førend eller
samtidig med Bladene og ofte igen, men sparsommere
senere paa Sommeren. De sidder i meget lange,
overhængende Klaser, er store og blaa. Varieteten
<sp>W. c. fl. albo</sp> har hvide Blomster.
A. B.

<sp>Anvendelse:</sp> Af de nævnte W. har
chinensis den stærkeste Vækst og er sikkert den
bedst egnede og den smukkeste for vort Klima.
Den kræver solrig, beskyttet Plads med fast Læ,
som Mur, Plankeværk o. l., bedst mod Syd, men
trives ogsaa mod Vest, og under gunstige
Forhold ved Hjælp af Vinterdække, eller i alt Fald
Foraarsdække mod skiftende Vejrlig, tillige mod
Øst. Naar den er godt i Vækst ved Sydmur, kan
den uden Skade henbindes og med god Virkning
benyttes partivis paa nærtstaaende, aabent
Gitterværk, Veranda, Altan o. l., hvor den, saavel ved
Blomster som ved dens Løvværk imellem andre
Slyngvækster, virker fuldt saa pynteligt som ved
Mur. <sp>Kultur:</sp> W. formeres ved indført Frø,
som saas i let Jord om Foraaret, de unge Planter
fordrer frostfri Overvintring. Disse prikles som
enaarige i Rammer eller Bede paa Friland,
skygges, til de er komne i Vækst, overvintres frostfrit
og behandles paa lignende Maade et Aar endnu.
Efter 2-3 Aars Vækst plantes de i Rækker paa
Friland, paa en lun Plads med letmuldet Jord,
hvor de om Sommeren opbindes til Stokke og om
Vinteren lægges ned og dækkes med Jord eller
Granris. Ved fri Udplantning studses de paa

<img>Wistaria chinensis.</img>
Roden, men de standses derved i Væksten et Aars
Tid. Kultiveres Planterne i Potte, kan Roden
derimod lægges rundt i Potten, og Planten fortsætter
da lettere sin Vækst ved Plantning paa Blivestedet.
De har nemlig lange, nøgne Rødder, som kun
trevent forgrenes, og heri ligger Grunden til, at det
efter Plantning paa Blivestedet ofte bliver en
Taalmodighedsprøve at vente paa deres fornyede Vækst,
idet de faatallige Rødder maa søge dybt og vidt
omkring, før de kan bringe fornøden Næring.
Senere vokser de som bekendt villigt og kan give
stærke, mere end meterlange Skud. Formering
kan ogsaa ske ved Aflægning af unge Grene paa
ganske almindelig Maade og ved Rodstykker, som
nævnt under Acanthopanax. Ved ældre Planter,
hvis nederste Grene berører Jorden og ligger
urørte, fremkommer ofte rodforsynede Skud, som
ligeledes kan tjene til Formering. Varieteterne
formeres ad vegetativ Vej paa samme Maade som
Hovedarten, eller ved Barkpodning paa denne,
rettest paa pottekultiverede, men ikke fremdrevne
Planter, under Glas. Podninger, saavel som svagt
rodforsynede Aflæggere, gives en Forskoling paa
et Par Aar i Rammer, de andre plantes derimod
straks paa Friland og behandles i øvrigt som
Planter af Frø. W. kræver løs, letmuldet, dybt
bearbejdet Jord. Paa vaad og kold Jord trives den
ikke, og staar den udsat for Foraarets kolde,
østlige Vinde med skiftende Frost, Sol og Tø, maa
den i yngre Alder dækkes med Granris, lette
Maatter e. l., hvilket sker lettest ved delvis
Sammenbinding af Grenene, eventuelt ved helt at
nedtage dem, lægge dem sammeribundne paa Jorden
og dække dem. W. taaler Beskæring til Retledelse
af Væksten og til Foryngelse, og der udover er
ved Beskæring kun at iagttage, at Blomsterne
fremkommer paa de korte, ældre Sidegrene, som
derfor saa vidt muligt maa bevares.
J. B.

Paa de i klimatisk Henseende mest begunstigede
Steder i Norge kan W. chinensis vokse godt og
ogsaa blomstre, om end ikke rigt. Den bør
plantes ved en Væg eller Mur, som vender mod Syd.
N—k.

<sp>Drivning af Wistaria</sp>. Hertil anvendes
Planter, som mindst 1 Aar l Forvejen maa være
kultiverede i Potter; ved Indpotningen maa
benyttes saa godt formede og forgrenede Planter som
muligt. Drivningen kan paabegyndes i December.
L. A.
</chapter>

<chapter name="Woodsia">
<b>Woodsia</b> (Polypodiaceæ), mindre anselig
dværgagtig Bregneslægt, der kan anvendes i Stenhøje
paa Friland. De almindeligst forekommende Arter
er: <sp>W. hyperborea</sp> R. Br. og <sp>ilvensis</sp>
R. Br., Europa, <sp>W. obtusa</sp> Hook., Peru, Chile,
og <sp>W. polystichoides</sp> Eat., Japan.
<sp>Kultur</sp> se Bregnekultur.
M. H.
</chapter>

<chapter name="Woodwardia">
<b>Woodwardia</b> (Polypodiaceæ), Koldhusbregne med
(sædvanligvis store, dobbeltfinnede Blade. <sp>W.
areolata</sp> Moore., Nordamerika, 30 cm høj. <sp>W.
radicans</sp> Sw., de kanariske Øer og Sydeuropa,
med 1 m og derover høje, mørkegrønne, holdbare
Blade. Paa Bladspidserne danner sig unge
Planter, der slaar Rod, saa snart Bladet rører ved
Jorden; formerer sig paa den Maade let og spreder
sig vidt om. <sp>Kultur</sp> se Bregnekultur.
M. H.
</chapter>

<chapter name="Wulfenia">
<b>Wulfenia</b> (Scrophulariaceæ). <sp>W. carinthiaca</sp>
Jacq., Alperne, 25-30 cm; Bladene friskgrønne,
langstrakt omvendt ægformede, dobbelt
savtakkede, Blomsterne blaa i ensidig Klase; Juli-Aug.
<sp>Kultur:</sp> W. formeres ved Deling eller ved Frø,
der saas i Potte. De unge Planter prikles i Skaale
og udplantes senere paa Stenhøj i en god,
sandblandet Muldjord paa en halvskygget Plads.
A. L.
</chapter>

<h1>X.</h1>

<chapter name="Xanthisma">
<b>Xanthisma</b> se <sp>Centauridium</sp>.
</chapter>

<chapter name="Xanthoceras">
<b>Xanthoceras</b> (Sapindaceæ). <sp>X. Sorbifolium</sp>
Bge., Nordkina; en paa meget gunstig Vokseplads
nogenlunde haardfør, hos os lav eller mellemhøj
Busk med smukke, lange, mangefinnede Blade og
i Juni store, hvide, ved Kronbladenes Grund rødt
eller gult skatterede Blomster, som sidder i
anselige, oprette, tætte Klaser.
A. B.

<sp>Anvendelse</sp> og <sp>Kultur:</sp> X. er en
pyntelig Busk, som bør anbringes for nær Iagttagelse
ved Foden af en Sydskrænt e. l. beskyttet, solrig
Plads med letmuldet, varm Jord. Den kan
formeres ved indført Frø, som saas i Kasser til
frostfri Overvintring af Planterne de første Aar, men
lettere ved, Rodstykker, som nævnt under
Acanthopanax. Fraregnet dens Ømtaalighed, er den i
øvrigt ikke vanskelig.
J. B.
</chapter>

<chapter name="Xanthorrhiza">
<b>Xanthorrhiza</b> (Ranunculaceæ). <sp>X. apiifolia</sp>
l'Hér., Nordamerika, en ganske lav, højst 1 m
høj Busk, der efterhaanden breder sig staudeagtig
over en større Plet Jord, med smukke, store,
faafinnede Blade med stærkt indskaarne Smaablade.
Blomsterne i Maj, ganske smaa og hver for sig
uanselige, mørk purpur-brune, men sammensatte i
ret anselige, smukke Stande og derved
pyntelige.
A. B.

<sp>Anvendelse</sp> og <sp>Kultur:</sp> X. er en
interessant og net lille Plante, som kan anvendes i
Skygge paa Stenhøj, i særskilt Gruppe, som
Bunddække for en afvigende, dekorativ Plante, og
ligeledes paa indesluttet, beskygget Plads i Lighed
med og specielt i Forening med den til dette Brug
mere kendte Hypericum calycinum, til hvis glatte
Blade den ved sit selleriagtige Løv er en
ypperlig Kontrast, som fremhæver fornævnte og selv
fremhæves af denne med fælles Virkning som
Resultat. Deres endnu mere kontrasterende Blomster
fremkommer desværre ikke paa samme Tid. Faar
den enkelte længere Grene end Totalvirkningen
sammen med Hypericum kræver, fjernes disse.
Den trives bedst i løs, letmuldet Jord. Er den én
Gang kommen i Vækst paa et Sted, er den uden
al Vanskelighed, og Formering sker da let ved
Rodskud.
J. B.

<img>Xanthoceras sorbifolium.</img>
</chapter>

<chapter name="Xanthosoma">
<b>Xanthosoma</b> (Araceæ), Varmhus. <sp>X. Lindenii</sp>
T. Moore (Phyllotænium L.), Kolumbien, er en
meget smuk Bladplante med forgrenet Rodstok,
hvorfra flere Rodskud skyder op, der tilsammen kan
danne en kraftig Bladbusk paa 50-75 cm Højde.
Bladtegningen er meget smuk, lysegrøn med en
bred, hvid Hovedaare og hvide Tværribber. <sp>X.
violaceum</sp> Schott., Vestindien, saavel Bladet
som dets Stilk violet; ældre Eksemplarer danner
en kort, tyk Stamme. <sp>Kultur:</sp> Formeres ved
Deling af Rodstokken ved Foraarsplantningen.
Jordblanding: Bladjord, Lyngjord, gl. Gødning med
lidt Trækul og groft Sand; godt Vandaftræk.
Yngre Planter holdes paa Undervarme, til
Potterne er godt fyldte med Rødder og Væksten
kraftig; trives derefter godt i Varmhuset paa
en lidt skygget Plads og ved rigelig
Vanding i Sommertiden
M. H.

<img>Xanthosoma violaceum.</img>
</chapter>

<chapter name="Xanthoxylon">
<b>Xanthoxylon</b> (Rutaceæ), Syn.
Zanthoxylon. <sp>X. americanum</sp> Mill. (X.
fraxineum Willd.), Nordamerika. Haardfør
Busk eller lille Træ med tornede Grene
og finnede Blade. Blomsterne ganske
uanselige.
A. B.

<sp>Anvendelse:</sp> X. er en
langsomtvoksende, kun lidet iøjnefaldende, men!
paa nært Hold desuagtet smuk Busk, der
synes at bygge sig smukkest som lille
Krontræ og er bedst egnet til Forgrund
ved større Planter og til at staa frit.
<sp>Kultur:</sp> X. formeres ved indført Frø,
som ligger 2 Aar i Jorden, før det spirer,
og derfor rettest indslaas i Grus et Aar.
Ved Udsæden trykkes det fast i Jorden,
dækkes med Grus og derefter med et godt
Lag gammel Bark, som forbliver liggende
til Spiringstiden for at give det jævn og,
som det kræver, rigelig Fugtighed. Den
kan ogsaa formeres ved Aflægning og
Rodstykker, som nævnt under
Acanthopanax. Den taaler Beskæring og er uden
Vanskelighed.
J. B.
</chapter>

<chapter name="Xeranthemum">
<b>Xeranthemum</b> (Compositæ). <sp>X.
annuum</sp> L., Papirblomst, Sydeuropa. De
dyrkede Varieteter af X. a. er enaarige
smukke Immorteller, hvis Blomster er
meget anvendelige, baade som frisk
afskaarne og som tørrede til Buketter,
Kranse o. l. Planten bliver 50-60 cm
høj og blomstrer i Juni-Oktbr. <sp>X. a.
flore albo pleno</sp>, hvid, halvfyldt.
<sp>X. a. purpureum</sp>, purpurlilla,
halvfyldt. <sp>X. a. plenissimum album</sp>,
hvid, fyldt. <sp>X. a. p. atropurpureum</sp>,
purpur. <sp>X. a. p. imperiale</sp>,
purpurviolet. <sp>X. a. fl. pl. superbissimum</sp>,
har tætfyldte Blomster i hvide og
purpurviolette Farver. <sp>Kultur:</sp> Frøet saas i April
i kold Bænk; Planterne udplantes i Maj med 25
cm Afstand. Kan ogsaa saas i April-Juni paa
Voksestedet. Frøets Spirekraft 1-2 Aar; Spiring
i Løbet af 8-12 Dage.
L. F.
</chapter>
<h1>Y.</h1>

<chapter name="Ympning ">
<b>Ympning </b> (s.) se <sp>Podning under
Forædling</sp>.
</chapter>

<chapter name="Yucca">
<b>Yucca</b> (Liliaceæ). Dekorationsplante til
Friland og Koldhus. De hyppigst
dyrkede er <sp>Y. aloifolia</sp> L., stive, grønne
Blade, <sp>aloifol. quadricolor</sp>,
Bladenes Midte gullighvid med rødt,
Kanten grøn. <sp>V. gloriosa</sp> L.,
blaaliggrønne Blade, <sp>glor. recurvifolia</sp>
og <sp>Y. filamentosa</sp> L., der ikke
danner Stamme som de andre. Alle
de nævnte har hvide eller crême
hvide Blomster i høje Blomsterstande og
hører hjemme i Centralamerika og de
sydlige Stater i Nordamerika. Alle Yucca
er fortrinlige Dekorationsplanter og af god
Virkning paa og ved Stenhøje,
enkeltstaaende eller gruppevis paa Plæner,
ligesom de ogsaa er meget anvendelige og
brugte i Vinterhaver, paa Altaner,
Trappeafsatser o. l. <sp>Kultur:</sp> Formering,
der kan ske ved Frø, foretages
almindeligvis ved Udløbere og ved
Rodstokstiklinger. Formering ved Udløbere sker
bedst om Foraaret. Ved Afskæring eller
Afbrækning af Udløbere er nogle
forsynede med Rødder og kan straks isættes i
Potte, andre er uden eller med kun faa
Rødder, og disse maa holdes under Glas
og temmelig tørt, til Roddannelse har
fundet Sted. Rodstokstiklinger skæres af
de tykkere Rodstokke, 8-10 cm lange,
stikkes i sandblandet Jord og holdes
jævnt fugtigt og varmt. Y. filamentosa
er haardfør paa Friland under let Dække.
De a nidre Arter dyrkes i Potte eller Baille,
som. forsynes med god Dræning. De
dyrkes i almindelig Markjord med rigelig
Tilsætning af Grus og ynder en solrig
Plads. Overvintring sker i Koldhus eller
en lys, tør Kælder. De taaler ikke Dryp
eller Fugtighed.
G. N. B,

I de sydvestlige Kyst- og Fjordegne
i Norge holder Y. filamentosa sig i
Almindelighed godt; den bør om Vinteren
dækkes med Granbar.
N—k.

<img>Yucca filamentosa.</img>
</chapter>

<h1>Z.</h1>

<chapter name="Zamia">
<b>Zamia</b> (Cycadaceæ), Varmhus. <sp>Z. Lindenii</sp>
Rgl., Equador, <sp>Z. Roezlii</sp> Rgl., Kolumbien.
Stammen er som Regel kort, tyk og afstumpet.
De læderagtige Blade er fjerdelte med
linieformede Afsnit. Det er dekorative Planter, som
nærmest staar imellem Bregner og Palmer. Flere af
dem taaler Koldhustemperatur, men de trives alle
bedst i Varmhus. De dyrkes sjældent.
M. H.
</chapter>

<chapter name="Zanthoxylon">
<b>Zanthoxylon</b> se <sp>Xanthoxylon</sp>.
</chapter>

<chapter name="Zauschneria">
<b>Zauschneria</b> (Onagraceæ). <sp>Z. californica</sp>
Presl., Kalifornien, er c. 30-50 cm høj med
skarlagenrøde hængende Blomster om Sommeren og
Efteraaret. <sp>Kultur:</sp> Formeres bedst ved Frø,
men ogsaa ved Stikning og Deling, dyrkes i
Koldhus og vandes sparsomt om Vinteren. Kan ogsaa
plantes paa en lun Plads paa Stenhøj i sandet Jord,
men maa da dækkes godt om Vinteren.
G. B.
</chapter>

<chapter name="Zea">
<b>Zea</b> (Gramineæ), enaarig Bladplante for Friland.
<sp>Z. Mays</sp> L., Majs, stammer fra Amerika. Til
dekorativ Plantning i vore Haver dyrkes en Del
Varieteter, blandt hvilke følgende kan fremhæves:
<sp>Caragua</sp>, 2,50 m, med lange, mørkegrønne
Blade; <sp>gigantea</sp>, 3 m, med lange, grønne
Blade; <sp>gigantea quadricolor</sp>, 2 m, med
brogede Blade; <sp>gracillima</sp>, 1 m, med grønne
Blade; <sp>japonica fol. variegatis</sp>, 1,50
m, med hvidstribede Blade. Z. egner sig særlig
som Bladgruppeplante. <sp>Kultur:</sp> Z. formeres
ved Frø, som saas paa varm Bænk eller i et
Formeringshus i Slutningen af April eller
Begyndelsen af Maj. Nogle Dage efter Spiringen plantes
de unge Planter enkeltvis i 6-8 cm Potter, flere
sammen i en større Potte, og anbringes derefter
paa varm Bænk. For at undgaa en for spinkel
og langstrakt Vækst maa der luftes rigeligt, og
naar Vejret tillader, aftages Vinduerne om Dagen.
I Slutningen af Maj maa Planterne være
fuldstændig afhærdede, og de vil da kunne udplantes
paa Friland nogle Dage ind i Juni. Z. fordrer
megen Gødning. Z. som Køkkenhaveplante, se
Sukkermajs.
V. E.
</chapter>

<chapter name="Zebra-Kaktus">
<b>Zebra-Kaktus</b> se <sp>Aloë variegata</sp>.
</chapter>

<chapter name="Zebrina pendula">
<b>Zebrina</b> <sp>pendula</sp> se <sp>Tradescantia
zebrina</sp>.
</chapter>

<chapter name="Zehneria">
<b>Zehneria</b> se <sp>Melothria</sp>.
</chapter>

<chapter name="Zelkowa">
<b>Zelkowa</b> (Ulmaceæ), haardføre Træer. <sp>Z.
carpinifolia</sp> Dippel (Z. crenata Spach., Planera
Richardii Michx.), Kaukasus, hos os sædvanlig
kun en meget stor og bred Busk eller et lille Træ
med siksakbøjede Skud og ægformede, stive, ru,
groft savtakkede Blade. Blomsterne — som hos
alle Z. ganske uanselige. <sp>Z. Keaki</sp> Dippel (Z.
acuminata Planch.), Japan. Hos os sædvanligvis
kun en meget stor, bred Busk med ægformede, ru
Blade.
A. B.

<sp>Anvendelse</sp> og <sp>Kultur:</sp> Z. ligner i
Dragt smaa Ulmus og er nærmest anvendelige i
Forgrund af aabne, større Grupper, som
Højdebestand i mindre og som fritstaaende, men i alle
Tilfælde rettest for Iagttagelse paa nært Hold. De
formeres ved Frø i Lighed med Ulmus, men lettere
ved Podning paa U. campestris eller U. montana,
taaler Beskæring som disse og stiller ikke særlige
Fordringer til Jordbund.
J. B.

Z. trives godt i det sydlige Norge undtagen paa
Steder med Indlandsklima.
N—k.
</chapter>

<chapter name="Zellernød">
<b>Zellernød</b> se <sp>Corylus pontica</sp> og
<sp>Hassel</sp>.
</chapter>

<chapter name="Zephyranthes">
<b>Zephyranthes</b> (Amaryllidaceæ), Syn. Habranthus.
Denne amerikanske Løgslægt omfatter talrige
Arter, der alle blomstrer villigt i Koldhuset. De
smukt farvede Blomster fremkommer enkeltvis paa
et 15-20 cm højt Skaft, der hurtig drejer dem
mod Solen, lidt før eller samtidig med de smalle
linieformede Blade. <sp>Z. Atamasco</sp> Herb.,
Nordamerika, de glinsende, mørkegrønne Blade
fremkommer samtidig med den hvide Blomst; Maj. <sp>Z.
candida</sp> Herb., Peru, Argentina, hvid Blomst,
grønlig ved Basis; Aug.-Septbr. <sp>Z. carinata</sp>
Herb., Centralamerika, stor, rød Blomst; Må j-Juni.
<sp>Z. citrina</sp> Baker., Demerara, gul Blomst sent
paa Sommeren. <sp>Z. rosea</sp> Lindl., Kuba, nydelig
lille, rosa Blomst; Juli-Aug. <sp>Z. versicolor</sp>
Baker., Uruguay, Blomsten før Bladene, som Knop
rød, udsprungen hvid, kun i Spidsen rød, ved
Basis er Midtribben grøn, kranset paa begge Sider
af en bred, rød Stribe; Jan. <sp>Kultur:</sp> Z.
formeres ved Sideløg, 5-6 Løg lægges i hver Potte,
omplantes om Foraaret i en let, nærende Jord,
lige Dele Græstørvjord og Bladjord med rigeligt
Sand, stilles nær ved Glasset, kan ogsaa sættes
paa lidt Undervarme; først naar Bladene viser sig,
vandes rigeligt. Overvintres tørt.
F. E.

<img>Zephyranthes Atamasco.</img>
</chapter>

<chapter name="Zeuzera">
<b>Zeuzera</b> se <sp>Træborere</sp>.
</chapter>

<chapter name="Zinnia">
<b>Zinnia</b> (Compositæ). Z. er prægtige, enaarige
Sommervækster, der udmærker sig ved en smuk,
fyldig Vækst, stor Blomsterrigdom og en uafbrudt
Blomstringstid fra Juni-Juli til det sene Efteraar;

<img>Zinnia elegans fl. pl.</img>
de egner sig i fortrinlig Grad til Beplantning af
Blomsterbede og Rabatter. De prægtig farvede
Blomster, som er langstilkede og meget holdbare,
afgiver som afskaarne et udmærket Materiale til
Buketter, Vaser o. desl., om de end er noget tunge
og stive. Det er især Varieteter med fyldte
Blomster, som er i Yndest, hvorimod de
enkeltblomstrede Varieteter næsten ikke mere dyrkes. Den
lavtvoksende Z. Haageana med Varietet er
udmærket baade til Beplantning af hele Bede, som
enkeltvis paa Rabatter og til Indfatning om andre
Planter. <sp>Z. elegans</sp> Jacq., Meksiko, 50-80 cm
høj. Enkelte Blomster i samme Farve som nævnt
for efterfølgende. <sp>Z. e. flore pleno</sp> med fyldte
Blomster i følgende Farver: <sp>alba</sp>, hvid;
<sp>atroviolacea</sp>, mørkviolet; <sp>aurea</sp>, guldgul;
<sp>atropurpurea</sp>, mørkpurpur; <sp>carnea</sp>, kødfarvet;
<sp>coccinea</sp>, skarlagen; <sp>kermesina</sp>,
karmesin; <sp>lilacinia</sp>, lilla; <sp>purpurea</sp> , purpur;
<sp>rosea</sp>, rosa; <sp>sulphurea</sp>, svovlgul; <sp>striata</sp>
med stribede Blomster, men som dog kun giver
c. 50 pCt. ægte ved Frøudsæd. <sp>Z. e.
grandiflora robusta plenisisima</sp>, robust Vækst,
indtil 1 m høj og med meget store Blomster i
omtrent alle ovennævnte Farver. <sp>Z. e. pumila
flore pleno</sp>, 35-50 cm høj; ligeledes med
Blomster i de forskellige Farver. <sp>Z. e. fl. pl.
Lilleput</sp>, 30-50 cm høj og smaa Blomster. <sp>Z.
Haageana</sp> Regel (Z. mexiana hort, Z.
Ghiesbregthii Verlot.), Meksiko, lav, noget nedliggende
Vækst, 30-40 cm høj, orangegule, enkelte Blomster
i Juli-Oktbr. <sp>Z. H. flore pleno</sp> med tætfyldte,
orangegule Blomster. <sp>Z. H. hybrida fl. pl.</sp>
med Blomster i forskellige smukke Farver.
<sp>Kultur:</sp> Z. formeres ved Frø, som saas i April-Maj
i halvvarm Bænk eller Potte. Efter at Planterne
er komne op og har skiftet Blade, omprikles de
med 6 cm Afstand, da man derved erholder langt
kraftigere Planter til Udplantning; kan den
fornødne Plads ikke afses hertil, maa Frøplanterne
udtyndes til en passende Afstand. Udplantning
finder Sted sidst i Maj til først i Juni, naar
Nattefrost ikke er mere at befrygte, og de plantes helst
med Klump med 40-50 cm Afstand for de højere
voksende Varieteters Vedkommende, medens de
lavere, som Z. Haageana, kan nøjes med 25-30 cm.
De enkeltblomstrede Z. trives godt i selv temmelig
mager Jord, hvorimod de fyldtblomstrede fordrer
noget bedre, mere næringsholdig Jord for at kunne
komme til smuk Udvikling. Blandt de fyldte vil
i Reglen altid forekomme nogle Planter, der giver
enkelte eller halvfyldte Blomster, som imidlertid
let lader sig erstatte med andre, naar man blot
sørger for at have udplantet nogle Reserveplanter,
hvilke da uden Skade kan henflyttes med Klump,
selv om de er i fuld Flor. Dog maa man ikke lade
sig forlede til at fjerne en Plante, fordi dens
første Blomst er daarlig eller enkelt, thi ofte vil de
efterfølgende vise sig som fuldkomne. Z. bliver
bedst paa en solaaben Vokseplads, ynder varmt Vejr
og trives endog i temmelig tør Jord. Under
langvarige tørre Perioder vil en rigelig Grundvanding
af og til (dog ikke for hyppig) bidrage meget til
en god Udvikling af Planterne Frøets Spirekraft
3 Aar; Spiring i Løbet af 8 Dage.
L. F.
</chapter>

<chapter name="Zirbelfyr">
<b>Zirbelfyr</b> se <sp>Pinus Cembra</sp> og
<sp>Skovtræers Formering</sp>.
</chapter>

<chapter name="Zittauerløg">
<b>Zittauerløg</b> se <sp>Køkkenløg</sp>.
</chapter>

<chapter name="Zygadenus">
<b>Zygadenus</b> (Liliaceæ), Syn. Anticlea. Fleraarige
Frilandsurter med smalle, græsagtige Blade. <sp>Z.
glaberrimus</sp> Michx., Nordamerika, 25-30 cm,
har grøngullige eller hvidlige Blomster i
Juli-Aug. <sp>Kultur:</sp> Formeres ved Deling eller
Frøudsæd under Glas i kold Bænk. Plantes paa et
lidt beskygget Sted i en lidt fugtig, ikke for svær
Jord.
G. B.
</chapter>

<chapter name="Zygopetalum">
<b>Zygopetalum</b> (Orchidaceæ). Overordentlig
smukke Epifyter med runde, tykke Bulber og lange,
saftige, grønne Blade. Blomsterne i Klaser paa
oprette Stængler, stærkt hyacinthduftemde. Ret
mange Arter findes i Kultur, f. Eks. <sp>Z. Lindeni</sp>
Reichb., Venezuela, hvide Blomster. For
Handelsgartneren turde alene følgende have Værdi:
<sp>Z. Makayanum</sp> Hook., Brasilien. Blomsterne
meget store, 7-10 i Klaser, olivengrønne med
brune Pletter og stor, lysende violet og hvidaaret
Læbe; Vinter og Foraar. <sp>Anvendelse:</sp> En
herlig Snit-Orchidé, men desværre ikke
rigtblomstrende. <sp>Kultur:</sp> I lyngjord- og
bøgebladjordblandet Sphagnum i vide Potter og i Varmhus. Se
vMere Orchidékultur.
Ax. Hzn.

<img>Zygopetalum Lindenii.</img>
</chapter>

<chapter name="Zygocolax">
<b>Zygocolax</b> (Orchidaceæ). Ny Hybrider mellem
Zygopetalum og Colax af stor Interesse.
Ax. Hzn.
</chapter>
<h1>Æ.</h1>

Latinske Navne begyndende paa Ae er skrevet med Æ, men anbragt alfabetisk
som om de stavedes med Ae.
Svenske Navne paa Ä er opførte under Æ.

<chapter name="Æble">
<b>Æble,</b> <sp>Pyrus</sp> L. (Pomaceæ). Vore dyrkede
Æblesorter nedstammer for største Delen fra det
vilde Æbletræ, <sp>Pyrus Malus</sp> L., der
optræder under forskellige Former og længe har været
vildtvoksende her i Landet og i Norge til 63 °
49 ′ N. Br. Nogle Botanikere antager, at
forskellige Arter af Pyrus (Malus) er Stamformer til
Æblesorterne. Sagen er for øvrigt uklar. — Æ.
blomstrer sildigere paa Aaret end Pære, og der er
i Modsætning til, hvad der er almindeligt hos
Pære, nogen Forskel paa Tidspunktet for
Blomstringen ligesom ogsaa paa Varigheden af denne.
Eksempelvis skal anføres, at <sp>Graastenæble</sp>
blomstrer tidligt, <sp>Belle de Boskoop</sp>
mellemtidligt, <sp>Flaskeæble</sp> sildigt og <sp>Rød
Kortstilk</sp> efter alle andre. Haardførheden hos
Blomsterne er ogsaa noget forskellig for de forskellige
Sorter. Haardføre Blomster har f. Eks.
<sp>Dumelows Seedling</sp> og <sp>Hawthornden</sp>.
Æbletræet er gennemgaaende haardført, om der end er
nogen Forskel; der findes enkelte mindre
modstandsdygtige Sorter. Til de svageste, til Dels
sygelige, hører f. Eks. <sp>Hvid Vinterkalville</sp>,
<sp>Jordbæræble</sp>, medens kraftige og i Reglen
sunde Sorter er repræsenterede i f. Eks. <sp>Boiken</sp>
og <sp>Mølleskovæble</sp>. I Forbindelse med
Haardførhed kan nævnes Vindførhed, for saa vidt som
Frugtens større eller mindre Evne til at sidde fast
er af Betydning. Frugten hos
<sp>Elmelundsæble</sp> og <sp>Langelandsæble</sp> sidder saaledes langt
løsere end hos <sp>Ribston</sp>. Der er, ligesom hos
Pære, megen Forskel paa Tiden for Frugtbarhedens
Indtræden hos Træer paa Vildstamme som ogsaa
i Retning af dens Regelmæssighed. Meget tidligt
frugtbærende er saaledes f. Eks.
<sp>Hawthorndem</sp> og <sp>Tyrrestrup Kirsebæeræble</sp>;
ret tidligt: <sp>Cox's Pomona</sp> og <sp>Cox's Orange</sp>;
sent bærende er <sp>Graastenæble</sp>.
Regelmæssigt, d. v. s. aarligt, frugtbar er alle de nævnte
undtagen Graastenæble, idet denne Sort netop
bærer periodisk. <sp>Kultur:</sp> Æ. formeres ved
Barkpodning og Okulation med sovende Øje paa
Frøstammer af Mostfrugt eller af vildt Æbletræ. Til
Dværgtræer anvendes Doucin, paa hvilken alle
Æblesorter tager godt fat; til meget smaa
Former eller til Pottekultur anvendes undertiden
Paradisæble som Grundstamme. Den Jordbund, hvori
alle Æblesorter bedst trives, er almindelig, helst
dybmuldet Jord med et Underlag af kalkholdigt
Ler. Jo højere Kalken ligger, des sundere holder
Træet sig. I øvrigt vil man til enhver nogenlunde
god Jord kunne finde tilstrækkeligt Udvalg af
lønnende Sorter. Paa meget fugtig, moset Jord faar
mange Æblesorter let Kræft, men det samme er
Tilfældet, i alt Fald for flere Sortens Vedkommende,
naar de plantes paa høj Jord med tørt
Lerunderlag; f. Eks. Ribston, der netop synes at ynde en
noget sid Jord. En Del Sorter trives ret godt i
Jord med Sandunderlag, naar dette ikke er for
tørt. Hvor Undergrundsforholdene er særlig
uheldige, kan man dyrke Dværgæbletræer. De Former,
hvori Æ. dyrkes, er højstammet, halvstammet og
lavstammet Krontræ, Pyramide, Palmette- og
Vifteform samt som Snortræer. Til Pyramide-, smaa
Espalier- og Snorformer bør anvendes Doucin som
Grundstamme, til enarmede Snortræer for flere
Sorter endog Paradisæble. Nogle Sorter egner sig
bedre for visse Former end andre; enkelte, som f.
Eks. <sp>Cox's Pomona</sp>, kan opelskes i alle
Former. Blomsterne sidder i Halvskærm som hos
Pære og kommer, ligesom hos denne, normalt frem
paa de korte Frugtgrene; der er imidlertid nu en
Del Sorter, der frembringer Blomster og Frugt fra
Knopper paa de enaarige Grene, ja paa den unge,
enaarige Stamme. Nogle vedbliver da at være
frugtbare saa at sige uden Ophold, som
<sp>Bismarck</sp>, <sp>Cellini</sp>, <sp>Codlin</sp>, <sp>Hawthornden</sp>,
<sp>Queen</sp> o. fl.; andre, som <sp>Signe Tillisch</sp> o.
fl., giver ofte, selv paa Vildstamme, Frugt paa den
enaarige Stamme samtidig med at udvikle
kraftige Skud (Krongrene), men de begynder først
efter nogle Aars Forløb at blive egentlig
frugtbærende. Om <sp>Frugtgrene og Beskæring
af disse samt i det hele taget
Beskæring af Hensyn til Frugtbarhed
henvises til, hvad der er omtalt under
Pære</sp>. Om Midler til at opnaa særlig store
Frugter se ligeledes under Pære. Hertil skal endnu
anføres Anvendelse af Poser af Avispapir eller
gennemhullet Pergamentpapir. Naar Frugten er saa
stor som en Valnød og Stilken tilstrækkelig træet,
anbringes Posen om Frugten, saaledes at et Stykke
af Frugtgrenen følger med. Der benyttes kun
fejlfri Frugter og helst paa Espaliertræer. Posen bør
fjernes ca. 3 Uger før Frugtens Afplukning.
J. J.

<sp>Æblesorter</sp>. I. <sp>Sommeræbler</sp>: <sp>Lord
Suffield</sp>, Sept., smuk, stor og værdifuld
Husholdningsfrugt til Brug i Efteraarstiden. Træet
kan benyttes i en tæt Plantning, da det bærer
tidligt og rigeligt og ikke breder sig meget. Vildst.
<sp>Skovfogedæble fra Lou</sp>, Sept., smuk,
stærkt farvet, velsmagende Frugt, god Handelsfrugt.
Træet er sundt, rigtbærende og middelkraftigt.
Vildst. og Dværg. <sp>Transparente blanche</sp>,
August. Et meget efterspurgt Sommeræble paa
Grund af sin tidlige Modenhed. Træet bærer jævnt
godt, men er noget modtageligt for Kræftangreb.
Anvendelig i tæt Beplantning, da Træet ikke
breder sig ret meget. Vildst. — II. <sp>Tidlige
Høstæbler</sp>: <sp>Arreskov Graasten</sp>, Sept.-Nov.,
stor, meget velsmagende Bordfrugt. Træet sundt,
jævnt rigtbærende og meget kraftigt voksende.
Sorten foretrækkes ofte for gul Graasten, da den
bærer betydelig mere. Vildst. og Dværg.
<sp>Hawthornden</sp>, Okt.-Nov., god, velformet
Køkkenfrugt. Træet er jævnt sundt. Egner sig til
Tætplantning, da det paa Grund af sin store og tidlige
Frugtbarhed ikke bliver stort. Vildst. <sp>Rødt
Ananasæble</sp>. Septb.-Okt. Velsmagende
Bordfrugt af smukt stærktfarvet Udseende. Træet er
sundt og som ældre rigtbærende. Vildst. og Dværg.
<sp>Tyrrestrup Kirsebæræble</sp>, Okt.
Frugten stor, smuk, velformet Køkkenfrugt. Træet er
rigtbærende og ualmindelig haardført og sundt,
næsten fri for Skurv- og Kræftangreb. En
taknemlig Sort at dyrke. Vildst. og Dværg. — III.
<sp>Sildige Høstæbler</sp>: <sp>Cox's Pomona</sp>,
Okt.-Dec. Bordfrugt. Frugten stor og smuk særlig paa
unge Træer. Træet meget tidlig- og rigtbærende,
men meget modtageligt for Skurv,
Kærnefrugtskimmel og til Dels Kræft. Vildst.
<sp>Elmelundsæble</sp>, Okt.-Dec., stor, smuk og god Bordfrugt.
Træet ualmindelig sundt og jævnt rigtbærende,
men bør staa beskyttet, da Frugterne ikke sidder
godt fast. Meget skattet Handelsfrugt. Dværg og
Vildst. <sp>Filippa</sp>, Nov.-Febr., meget
velsmagende Bordfrugt af smuk lys Farve. Træet
ualmindelig sundt og blankt, jævnt rigtbærende, men ikke
kraftigvoksende. Vildst. og Dværg. <sp>Frogmore
prolific</sp>, Okt.-Nov., god, velformet, stor
Køkkenfrugt. Træet sundt og meget rigtbærende.
Middelkraftig Vækst. Vildst. og Dværg. <sp>Gul
Graasten</sp>, Okt.-Dec., fineste Bordfrugt og kostbar
Handelsfrugt. Træet angribes let af Kræft og Skurv
og bærer som yngre kun lidt. Dværg og Vildst.
<sp>Keswick Codlin</sp>, Sept.-Okt. Køkkenfrugt af
bedste Kvalitet. Træet tidlig- og rigtbærende,
haardført og sundt. Egner sig for Tætplantning.
Vildst. <sp>Maglemer Æblet</sp>, Okt.-Dec.,
smukke, velsmagende, mindre Frugter. Træet sundt,
men ikke særlig rigtbærende; middelkraftig Vækst.
Vildst. og Dværg. <sp>Nonnetit Bastard</sp>,
Okt.-Dec., smuk velsmagende Bordfrugt. Træet meget
sundt og haardført og jævnt rigtbærende. Dværg
og Vildst. <sp>Signe Tillisch</sp>, Nov.-Dec., stor,
smuk, velsmagende Bordfrugt. Træet angribes en
Del af Kræft og Skurv og bærer kun jævnt godt.
Dværg og Vildst. <sp>Springrove Codlin</sp>,
Nov.-Dec., god Køkkenfrugt. Træet jævnt sundt, ualm.
rigt- og tidligbærende, ikke særlig
kraftigvoksende. Vildst. — IV. <sp>Vinteræbler:</sp>
<sp>Bellefleur de France</sp>, Nov.-Febr., smuk, stor og
meget velsmagende Bordfrugt. Træet ualm. sundt
og kraftigt og bærer meget rigeligt, særlig som
ældre. Har især Betydning som et af de mest
velsmagende Vinteræbler, der er en ypperlig
Handelsfrugt. Dværg og Vildst. <sp>Belle de Boskoop</sp>,
stor og værdifuld Vinterbordfrugt og
Husholdningsfrugt til Brug sidst paa Vinteren. Træet meget
kraftigt og sundt og bærer jævnt godt, særlig som
ældre. Vildst. og Dværg. <sp>Bismarck</sp>,
Vinter-Køkkenfrugt. Træet ualmindelig sundt, tidlig- og
rigtbærende, stor, velfarvet, ualmindelig holdbar
Handelsfrugt. En meget rentabel Sort at dyrke.
Vildst. <sp>Boiken</sp>, god Vinter-Køkkenfrugt.
Ualmindelig sundt, rigt- og tidligbærende, haardført
Træ. Frugtens Værdi beror særlig paa dens
umaadelige Holdbarhed. Vildst. <sp>Bramley's
Seedling</sp>, stor, anselig Vinter-Køkkenfrugt. Kraftigt,
sundt og meget haardført Træ, der som ældre
bærer ualmindelig megen stor, velfarvet Frugt. En
Sort, der bl. a. i Vestsjælland har vist sig at være
meget anbefalelsesværdig. Vildst. og Dværg.
<sp>Cox's Orange Pippin</sp>, Nov.-Febr., meget
fin og skattet Spisefrugt. Træet angribes let af
Kræft og Skurv, men kan dog paa god, varm Jord
være meget rentabelt at dyrke. En meget
efterspurgt Handelsfrugt. Vildst. og Dværg. <sp>Ildrød
Pigeon</sp>, Nov.-Apr., en af de fineste Bordfrugter,
særlig søgt til Julehandel paa Grund af sit smukke
Udseende. Træet sundt og rigtbærende. Dværg og
Vildst. <sp>Koldemosegaards Reinette</sp>,
Vinteræble, god Bordfrugt. Træet sundt, meget
haardført og rigtbærende. Vildst. og Dværg.
<sp>Mølleskovsæble</sp>, god Vinterbordfrugt af smuk, gul
Farve. Træet sundt, rigt- og tidligbærende; en af
de mest rentable Sorter til Handelsbrug. Vildst.
<sp>Nonnetitte</sp> (Flaskeæble), Okt.-Dec., smuk og
velsmagende Bordtfrugt, der er meget søgt i
Vintertiden. Træet angribes meget af Kræft, men bærer
som ældre godt. Dværg og Vildst. <sp>Pederstrup
Reinette</sp>, Vinter-Køkkenfrugt. Træet meget
sundt, tidlig- og rigtbærende; meget skattet
Handelsfrugt, da den om Vinteren faar en smuk gul
Farve og er særdeles smukt formet. Vildst. <sp>Stor
Casseler Reinette</sp>, Vinter-Køkkenfrugt,
holdbar. Træet meget sundt og rigtbærende; men
Frugten noget lille og af en noget tarvelig
Kvalitet. Vildst. og Dværg.
Ø. C.

I de egentlige Frugtdistrikter i Norge kan alle
ovennævnte Sommer- og Høstæbler dyrkes med
god Fremgang, hvorimod enkelte af Vinteræblerne,
saasom Hvid Vinterkalvil og Stor Casseler Reinet,
næppe noget Sted vil opnaa fuld Udvikling. I
de vestlige Kystegne, paa Steder med barsk
Indlandsklima og i det Nordenfjældske bør man
fortrinsvis holde sig til Sommeræbler og tidlige
Høstæbler. Se under Økonomisk Havebrug i Norge.
N—k.

<sp>Æblesorter for Finland</sp> se <sp>Finlands
Havebrug</sp>.
<table>
<td 3 c><sp>Oversigt over Sygdomme paa Æble</sp>.
<td 3 c><sp>Svampeangreb</sp> m. m.
<td>A.<td 2>Angreb paa Rødderne:
<td><td 2>Svulster med knudret Overflade<br><sp>Rodhalsgalle</sp>.
<td>B.<td 2>Angreb paa unge Skud og Blomster i<br>Foraarstiden:
<td><td>a)<td>Skuddene bliver brune og tørre, som<br>om de var svedne af Frost; paa<br>Bladstilke Blomsterstike m. m. ses, især i<br>fugtigt Vejr, knappenaalshovedstore,<br>blegt okkerfarvede Svampelegemer<br><sp>Kærnefrugtskimmel</sp>.
<td><td>b)<td>De netop udsprungne Skud er kridhvide<br>med hvidt Sporestøv ... <sp>Æblemeldug</sp>.
<td>C.<td 2>Angreb paa Grene og Stammer:
<td><td 2>Fortykkelser og aabne Saar, der tiltager i<br>Omfang og tilsidst bevirker Grenenes Død <sp>Kræft</sp>,
<td>D.<td 2>Angreb paa Blade:
<td><td>a)<td>Runde, sort eller mørkt olivengrønne<br>Pletter især paa Oversiden, ofte med<br>straalet Tegning ... <sp>Æbleskurv</sp>.
<td><td>b)<td>Fortykkede, stærkt gule eller gulrøde<br>Pletter ... <sp>Æblerust</sp>.
<td>E.<td 2>Angreb paa Frugter:
<td><td>a)<td>Tørre, runde, mørkebrune eller sorte<br>Pletter ... <sp>Æbleskurv</sp>.
</table>
<table>
<td><td>b)<td 2>Overfladiske, sorte Smaaprikker paa den<br>iøvrigt normale Hud <sp>Fluepletsvamp</sp>.
<td><td>c)<td 2>Store, runde Raadpletter, der tiltager i<br>Omfang, indtil hele Frugten er<br>ødelagt; knappenaalshovedstore, blegt<br>okkerfarvede Svampelegemer bryder frem<br>i stort Tal, ofte i kresformet Ordning.<br>Æblerne kan undertiden blive kulsorte,<br>blanke ... <sp>Kærnefrugtskimmel</sp>.
<td><td>d)<td 2>Indvendige Pletter uden<br>Svampedannelse:
<td><td><td>1)<td>Brunlige Pletter <sp>Stippethed</sp>.
<td><td><td>2)<td>Glassede, halvgennemsigtige<br>Partier ... <sp>Glassethed</sp>.
</table>

F. K. R.

<table>
<td 8 c><sp>Skadedyr</sp>.
<td>A.<td 7>Angreb paa Bladene.
<td><td>I.<td 6>Sugeskader:
<td 2><td>a.<td 5>Mikroskopisk smaa Dyr:
<td 2><td 6>Bladene bliver affarvede
<td 3><td>1.<td 4>Under eller paa et tyndt,<br>gennemsigtigt Spind ... <sp>Spindemider</sp>.
<td 3><td>2.<td 4>I filtagtig Behaaring paa Bladenes<br>Underside ... <sp>Galmider</sp>.
<td 2><td>b.<td 5>Synlige:
<td 3><td>1.<td 4>... <sp>Bladlus</sp>.
<td 3><td>2.<td 4>... <sp>Cikader</sp>.
<td><td>II.<td 6>Gnaveskader:
<td 2><td>Aa.<td 5>Indeni Bladpladen:
<td 3><td>1.<td 4>I bugtede Gange <sp>Clercks Minérmøl</sp>.
<td 3><td>2.<td 4>I smaa vortelignende Fortykninger<br><sp>Galmider</sp>.
<td 2><td>Bb.<td 5>Ydre Skader:
<td 2><td>a.<td 5>Larver.
<td 3><td>α.<td 4>Spindende Larver:
<td 4><td>1.<td 3>Stribede Larver, ofte siddende<br>kolonivis i Grenkløfter o. s. v.<br><sp>Ringspindere</sp>.
<td 4><td>2.<td 3>Larver, brune paa Ryggen, tæt<br>haarede. Overvintrer kolonivis i<br>smaa Boer af en Valnøds Størrelse<br><sp>Tjørnens Hvidsværmere</sp>.
<td 4><td>3.<td 3>Meget smaa Larver i store<br>Kolonier inde i et tyndt Spind <sp>Snareorme</sp>.
<td 4><td>4.<td 3>Bladet delvis foldet langs<br>Midtnerven. I Folderne under tyndt<br>Væv grøn, prikket Larve<br><sp>Bredvinget Æblemøl</sp>.
<td 3><td>β.<td 4>Larver indeni løst sammenbundne<br>Blade:
<td 4><td>1.<td 3>10-fodede, grønne og smalt<br>hvidrandede <sp>Den lille Frostmaaler</sp>.<br>eller paa Ryggen brune samt<br>med gule Siderande<br><sp>Den store Frostmaaler</sp>.
<td 4><td>2.<td 3>16-fodede Larver, graagrønne og<br>sortprikkede ... <sp>Knopvikler</sp>.
<td 3><td>γ.<td 4>Larver i et enkelt sammenrullet Blad,<br>smaa, hvide .. <sp>Pærebladgalmyg</sp>.
<td 3><td>δ.<td 4>Larver i cigarformigt<br>sammenrullede Blade, smaa, fodløse<br><sp>Snudebiller</sp> (Rhynchites).
<td 3><td>ε.<td 4>Larver helt frit paa Bladene:
<td 4><td>*<td 3>16-fodede Larver:
<td 5><td>z.<td 2>Ikke mærkbart haarede
<td 6><td>1.<td><sp>Blaahoved</sp>.
<td 6><td>2.<td><sp>Flere Ugler</sp> (Calymnia,<br>Scopelosoma m. fl.).
<td 5><td>ø.<td 2>Larver med grenede Torner<br><sp>Store Ræv</sp>.
<td 5><td>å.<td 2>Stærkt haarede Larver:
<td 6><td>1.<td>Ryggen brun<br><sp>Tjørnens Hvidsværmere</sp>.
<td 6><td>2.<td>Ryggen stribet<br><sp>Ringspinderen</sp>.
<td 6><td>3.<td>Ryg med tætte Haarknipper<br>eller Børster<br><sp>Abrikosspinderen</sp>.
<td 4><td>**<td 3>10-fodede Larver:
<td 5><td>1.<td 2>Larven grøn med smalle<br>hvide Rande<br><sp>Den lille Frostmaaler</sp>.
<td 5><td>2.<td 2>Larven sædvanlig brun paa<br>Ryggen og med gul Sidelinie<br><sp>Den store Frostmaaler</sp>.
<td 4><td>***<td 3>20-fodede Hvepselarver,<br>bedækkede med sort Slim<br><sp>Frugttræbladhveps</sp>.
<td 4><td>b.<td 3>Biller <sp>Løvsnudebiller</sp> m. m.
<td>B.<td 7>Angreb paa Vinterknopper.
<td><td>1.<td 6>Indeni Knopperne 16-fodede unge<br>Larver af ... <sp>Knopviklere</sp>.
<td><td>2.<td 6>Gnaveskader af 10-fodede Larver af<br><sp>Frostmaalere</sp>.
<td><td>3.<td 6>Sugende Insekter <sp>Bladlus</sp>, <sp>Bladloppe</sp>.
<td><td>4.<td 6>Under Knoppen, indenfor Barken,<br>Larven af ... <sp>Æblemarvmøl</sp>.
<td>C.<td 7>Angreb paa Skuddene.
<td><td>1.<td 6>Sugeskader af <sp>Bladlus</sp> og <sp>Bladloppe</sp>.
<td><td>2.<td 6>Gnaveskader:
<td 2><td>a.<td 5>Ydre af ... <sp>Løvsnudebille</sp> m. fl.
<td 2><td>b.<td 5>Indeni Skuddene af .. <sp>Æblemarvmøl</sp>.
<td>D.<td 7>Angreb paa Stamme og Grene.
<td 2><td>I.<td 5>Sugende Insekter:
<td 3><td>1.<td 4>... <sp>Skjoldlus</sp>.
<td 3><td>2.<td 4>... <sp>Pærebladloppe</sp>.
<td 2><td>II.<td 5>Gnavende Insekter:
<td 3><td>1.<td 4>I snævre, runde Gange<br><sp>Barkbiller</sp> (Anisandrus dispar).
<td 3><td>2.<td 4>I større Gange eller Hulheder under<br>Barken ... <sp>Træborere</sp>.
<td>E.<td 7>Angreb paa Blomster og Blomsterknopper.
<td 2><td>1.<td 5>Indeni lukkede Knopper<br><sp>Æblesnudebillen</sp>.
<td 2><td>2.<td 5>Paa anden Maade<br><sp>Frostmaalere</sp>, <sp>Knopviklere</sp> m. fl.
<td>F.<td 7>Angreb paa Frugterne.
<td 2><td>1.<td 5>Smaa Larver, flere sammen i snævre<br>Gange ... <sp>Rønnebærmøl</sp>.
<td 2><td>2.<td 5>Større Larver, en i hver Frugt:
<td 3><td>a.<td 4>Hvide-rødagtige, 16-fodede<br><sp>Æblevikleren</sp>.
<td 3><td>b.<td 4>Gule, 20-fodede .. <sp>Æblebladhveps</sp>.
</table>
A. T.

<sp>Æbler</sp>. <sp>Anvendelse:</sp> Først og fremmest
som Spisefrugt. Til Kompot, til Æblesuppe, -Grød,
-Kage, -Pie, stegt, indbagt (kogt i Klaret eller
bagt i Ovnen). Som »Gemyse« til Kød og Flæsk.
Til Marmelade, Frugtsmør, Saft, Gelé og Most. Se
<sp>Henkogning</sp>, <sp>Tørring</sp>.
M. L.
</chapter>
<chapter name="Æblebladhveps">
<b>Æblebladhveps,</b> äpplestekeln (s.) (Hoplocampa
testudinea Klg.), en Hveps, hvis Larve lever indeni
unge Æblefrugter, der falder af, naar de har naaet
omtrent en Valnøds Størrelse. Larven, som da gaar
ud for at forpuppes i Jorden, har da ædt et større
Hul i Frugten i og ombring Kærnehuset. Larven
er gul med sortebrunt Hoved og bliver omkring
12 mm lang. Arten forekommer sparsomt i det
sydlige Sverrig og i Danmark, og gør kun
tilfældigvis Skade af Betydning.
A. T.
</chapter>

<chapter name="Æblebladloppe">
<b>Æblebladloppe</b> se <sp>Bladloppe</sp>.
</chapter>

<chapter name="Æblebladlus">
<b>Æblebladlus</b> se <sp>Bladlus</sp>.
</chapter>

<chapter name="Æblebladmøl">
<b>Æblebladmøl</b> se <sp>Bredvinget Æblemøl</sp>.
</chapter>

<chapter name="Æblebladsnudebiller">
<b>Æblebladsnudebiller</b> se <sp>Løvsnudebiller</sp>.
</chapter>

<chapter name="Æblemarvmøllet">
<b>Æblemarvmøllet,</b> äpplemärgmalen (s.)
(Blastodacna putripennella Zell.). Larverne, som er røde
og nogle mm lange, gnaver sig om Efteraaret ind
under Barken umiddelbart under en Knop paa
Æbletræer, hvorved fremkommer et ofte kræftagtigt
lille Saar. Efter Overvintring fortsætter Larverne
Gnavet i Marven paa Frugtsporer eller Løvskud,
hvilke derved visner. Skaden minder i høj Grad
om Angreb af Kærnefrugtskimmel (Monilia). Ved
Vintersprøjtning med f. Eks.
Karbolineumemulsion (10 pCt.) vil Larverne kunne dræbes.
A. T.
</chapter>

<chapter name="Æble-Meldug">
<b>Æble-Meldug</b> (Podosphæra leucotricha) viser sig
som et hvidt, melet Lag paa Blade og unge
Frugter; Æ. kan svække Skuddenes Vækst og hemme
Frugtudviklingen. Æ. viser sig i Foraarstiden paa
enkelte Bladrosetter, der snarest efter Opdagelsen
bør fjernes; den bekæmpes endvidere ved
Sprøjtning med Svovlkalium eller Svovlkalk, gentaget
med 2-3 Ugers Mellemrum.
F. K. R.
</chapter>

<chapter name="Æblemelon">
<b>Æblemelon</b> se under <sp>Cucumis</sp>.
</chapter>

<chapter name="Æblemøl">
<b>Æblemøl</b> se <sp>Rønnebærmøl</sp>.
</chapter>

<chapter name="Æblerose">
<b>Æblerose,</b> <sp>Rosa Tubiginosa</sp>, se under
<sp>Rosa</sp>, Afdeling Busketroser.
</chapter>

<chapter name="Æblerust">
<b>Æblerust</b> (Gymnosporangium tremelloides)
fremkalder gule eller gulrøde, fortykkede Pletter paa
Æbleblade. Æ. optræder kun, hvor dens anden
Værtplante, Almindelig Ene, er i Nærheden, og
bekæmpes let ved Udryddelse af denne i
Frugthaven og dens Omgivelser.
F. K. R.
</chapter>

<chapter name="Æbleskurv">
<b>Æbleskurv</b> (Venturia inæqualis eller
Fusicladium dendriticum) optræder særlig paa Blade og
Frugter af Æbletræer. Paa Bladenes Overside viser
Æ. sig som runde, olivengrønne Pletter med en
tydelig straalet Tegning og en frynset Rand;
stærkt angrebne Blade falder tidligt af. Ved
Angreb af Æ. bliver Frugterne skæve og paa anden
Maade misdannede; paa Overfladen fremkommer
runde, sorte Pletter (»Rustpletter«), der ogsaa kan
forekomme paa velformede Æbler (f. Eks.
Graastener); fra disse Pletter kan Forraadnelse af
Frugten tage sit Udgangspunkt. Paa Grenene
optræder Æ. kun sjældnere. Æ. overvintrer paa de
visne, nedfaldne Blade ligesom Pæreskurv (se d.).
Æ. bekæmpes: 1) ved Sammenrivning og
Brænding af de visne, nedfaldne Blade, 2) ved
Vintersprøjtning med Blaastensopløsning eller stærk
Svovlkalkvædske, 3) ved Sommersprøjtning med
Bordeauxvædske eller fortyndet Svovlkalk, første
Gang umiddelbart efter Blomstringens Afslutning,
derefter gentaget 1-2 Gange med c. 3 Ugers
Mellemrum.
F. K. R.

<img>Æble med Skurvpletter.</img>

<img>Æbleblad med Skurvpletter,</img>
</chapter>

<chapter name="Æblesnudebillen">
<b>Æblesnudebillen,</b> äppleblomviveln (s.)
(Anthonomus pomorum L.), er en lille Bille, c. 4 mm
lang, brun med et lysere af sort begrænset smalt
Tværbaand paa hver Dækvinge. Hovedet er som
hos de fleste Snudebiller udstrakt i en lang og
smal Snabel. Billen, der overvintrer som
fuldtudviklet, kommer frem om Foraaret og borer med
Snabelen Hul i Blomsterknopperne, fortrinsvis paa
Æble. I Hullet lægger den Æg, et i hver Knop;
indeni denne lever derefter den graahvide, noget
rødagtige Larve paa Befrugtningsdelenes
Bekostning og forvandles efter c. 3 Ugers Forløb til en
gul og ret bevægelig Puppe, som bliver liggende
i den skaalformigt udgnavede Blomsterbund; c. en
Uge efter udklækkes Puppen, og den fuldt
udviklede Bille gnaver sig ud af den endnu lukkede,
men visne Blomsterknop. I et hlomsterfattigt Aar
kan disse Biller gøre betydelig Fortræd paa
Frugttræerne, medens de i rige Blomstringsaar bidrager
til den nødvendige Udtynding af Blomsterne. Mod
dette Skadedyr kan næppe anvendes
Sprøjtningsmidler; man er derfor henvist til at indsamle dem
eller søge at uskadeliggøre dem under
Overvintringen. De tager nemlig gerne Vinterkvarter paa
Træstammerne, under Barkfliser og desl. Forsyner
man Træerne med saak. Fangbælter (se
Æblevikleren), gemmer de sig gerne i disse og kan ved
deres Aftagelse indsamles og ødelægges. Ogsaa
Træernes Kalkning eller Sprøjtning med f. Eks.
Karbolineum-Emulsion kan muligvis bidrage til
Udryddelse af de overvintrede Biller.
A. T.

<img>Æblesnudebillen.
a og b Billen i henholdsvis stærk forstørret og
naturlig Størrelse, c Æbleblomster, hvoraf de
3 mørke er angrebne.</img>
</chapter>

<chapter name="Æblespindemøl">
<b>Æblespindemøl</b> se <sp>Snareorme</sp>.
</chapter>

<chapter name="Æblevikler">
<b>Æblevikler,</b> äpplevecklaren (s.) (Carpocapsa
pomonella L.) er en mellem Vingespidserne c. 20 mm
bred Sommerfugl med graaspættede Forvinger, nær
Udkanten forsynede med en stor, mer eller mindre
glinsende mørkebrun Plet. Sommerfuglen kommer
frem ved Blomstringstiden og lægger fra den Tid
og nogle Uger frem i Tiden sine smaa Æg paa de
unge Frugtknopper eller paa andre grønne Dele i
Nærheden af disse. Omtrent en Uge efter
Blomstringen udklækkes de første Æg, hvorefter de
smaa Larver opsøger den endnu aabne »Blomst« og
kryber mellem de siddende tørre Støvdragere ned
i Blomsterbunden. Senere gaar deres Vej ned til
Kærnehuset, i og omkring hvilket Larven lever
til den bliver fuldvoksen; den er da blegrød med
brunt Hoved og c. 20 mm lang. Længe forinden
har Larven gnavet et vidtløftigt Hul gennem
Frugtvæggen (»ormstukne« Æbler). Gennem
Hullet udføres Ekskrementer, og gennem dette kryber
tilsidst Larven ud i det fri. Sent udklækkede
Larver gaar, naar Bægerbladene har lukket sig, ofte
ind i Frugten gennem Frugtvæggen, hvor denne
ligger mod et andet Æble, et Blad eller en Kvist.
De fuldvoksne Larver søger ind paa Træernes
Stammer og gemmer sig paa dem, f. Eks. under
Barken, i en tynd Kokon. Efter Overvintringen
forvandles de tidligt paa Vaaren til Pupper.
Æblevikleren gør særlig Skade i frugtfattige Aar, og der
findes Eksempler paa, at den ormstukne Frugt i
en Have er gaaet op til 30-40 pCt. Skadedyret
bør derfor rationelt bekæmpes ved Sprøjtning med
arsenikholdige Midler; bedst turde Blyarsenat
være. Man anvender til Sprøjtningen 5 à 600 gr
til 100 l Vand. Første Sprøjtning foretages 8-10
Dage efter Blomstringen, <sp>inden
Bægerbladene paa den unge Frugt har lukket
sig</sp>. Endvidere kan en Sprøjtning foretages
10-14 Dage efter. Det er af Vigtighed ved
Sprøjtningen, at Douchen saa vidt muligt rettes mod
det opadrettede og aabne Bæger samt at den med
Kraft driver Giften mellem Støvdragerne ned i
Blomsterbunden. Et andet ret godt Middel er at
fange Larverne, naar de i August forlader Frugten
og søger sig Vinterkvarter paa Stammerne;
omkring disse binder man i Slutningen af Juli eller
senest i Begyndelsen af August saak. Fangbælter,
som man selv kan tilvirke af saak. Bølgepap.
Strimler paa c. 25 cm Bredde lægges med Folderne
mod hverandre og bindes fast omkring den grove
Stamme, f. Eks. med en tynd Staaltraad langs
Overkanten af Bæltet. Larverne, der som Regel
gaar nede fra op paa Stammerne, kryber gerne
ind i disse Bælter, der da senere om Efteraaret
aftages og uskadeliggøres. Ved Borttagelsen af
Fangbælterne børstes og skrabes den Del af Stammen,
som har været under Bæltet, da Larver maaske
ogsaa har taget Plads her.
A. T.

<img>Æblevikler.
Sommerfuglen til venstre. Larven i et
overskaaret Æble til højre.</img>

<img>Fangbælter.</img>
</chapter>

<chapter name="Ædelgran">
<b>Ædelgran</b> se <sp>Abies</sp>.
</chapter>
<chapter name="Ædelris">
<b>Ædelris</b> se <sp>Forædling</sp>.
</chapter>

<chapter name="Æggehvidedannelse">
<b>Æggehvidedannelse.</b> Ved den mikrobiologiske
Æggehvidedannelse foregaar der en Overførelse af
opløselige, lavere Kvælstofforbindelser (Ammoniak,
Salpetersyre, Amider o. a.) samt af visse
opløselige Askebestanddele i Æggehvidestoffer. Denne
Proces er i Modsætning til de fleste for
Plantekulturen vigtige Omsætninger i Jordbunden ikke
nogen Gæringsproces i almindelig Forstand, men
overvejende en Opbygningsproces og er altid
direkte knyttet til den levende Celle, idet den
dannede Æggehvide indgaar som Bestanddel i denne.
En meget stor Mængde af Jordbundens Mikrober
er i Stand til at foranledige en saadan
Æggehvidedannelse, et Forhold, der kan være af væsentlig
Betydning, idet de paa denne Maade træder i
Konkurrence med Kulturplanterne ved at forbruge en
større eller mindre Mængde af de for disse
tilgængelige Kvælstofforbindelser. Adskillige af de
Fænomener, som man tidligere har været tilbøjelig
til at forklare ved de denitrificerende
(salpeterspaltende) Bakteriers Virksomhed, skyldes
utvivlsomt Æggehvidedannelse. Til Opbygning af
Æggehvide kræver Flertallet af Mikroberne
Tilstedeværelse af let tilgængelig Kulstofnæring, og i Henhold
hertil synes Processen da ogsaa at naa det største
Omfang i Jorder, der tilføres en betydelig Mængde
Halm, stærkt halmet Staldgødning, uomsat
Planteaffald el. l. Rigelig Luftadgang begunstiger
Processen.
H. C.
</chapter>

<chapter name="Æggeplante">
<b>Æggeplante</b> se <sp>Solanum Melongena</sp>.
</chapter>

<chapter name="Æl">
<b>Æl</b> se <sp>Alnus</sp>.
</chapter>

<chapter name="Ælm">
<b>Ælm</b> se <sp>Ulmus</sp>, Skadedyr paa Elm, se under
<sp>Tilføjelser</sp>.
</chapter>

<chapter name="Ærenpris">
<b>Ærenpris</b> se <sp>Veronica</sp>.
</chapter>

<chapter name="Æretræ">
<b>Æretræ</b> se <sp>Acer</sp> Pseudo-Platanus.
</chapter>

<chapter name="Ært">
<b>Ært,</b> <sp>Pisum sativum</sp> L. (Papilionaceæ).
Blandt den Mangfoldighed af Varieteter, som
dyrkes, skal her kun nævnes et lille Udvalg af de
hyppigst dyrkede. Man deler Ærtevarieteterne i
Skalærter, Marrowærter og Sukkerærter, de første
er noget grovere og særlig anvendelige til
Markkultur, Marrowærter er af bedre Smag og er de
i Haverne mest dyrkede, og Sukkerærterne er
særlig anvendelige, hvor saavel Skaller som Ærter
benyttes til Madlavning. <sp>Skalærter</sp>, Pilærter
(n.). <sp>Dippes tidligste Maj</sp>, 70 cm høj,
<sp>Bishop</sp>, 50 cm høj, <sp>First Crop</sp>, 1 m,
<sp>Daniel O'Rourke</sp>, 1,20 m, <sp>Early Wonder</sp>,
1 m, <sp>Rapid</sp>, 35 cm, allertidligste. <sp>Rekord</sp>
er en ny lav, meget rigtbærende Sort, der staar
mellem Skalærter og den næste Gruppe. Af
<sp>Marrowærter</sp> Varieteter, der er lige saa
rigtbærende, men af langt finere Kvalitet, og som holder
sig længere brugelige end Skalærterne, skal
følgende nævnes: <sp>Fairbeards early Nonpareil</sp>,
1,35 m, middeltidlig, meget rigtbærende.
<sp>Champion of England</sp>, 1,50 m, middeltidlig.
<sp>Laxtons Alpha</sp>, 1 m, tidligste. <sp>Laxtons
Omega</sp>, 1 m , sildig. <sp>William Hurst</sp>, 35 cm,
tidligste. <sp>American Wonder</sp>, 25 cm,
tidligste. <sp>Champion of Scotland</sp>, 2 m,
sildig. <sp>Wonder of Witham</sp>, 35 cm, storbælget,
meget tidlig og god. <sp>Sukkerærter</sp>:
<sp>Tidlig engl. Sabel</sp>, 1,60 m. <sp>Fürst
Bismarck</sp>, 1 m, tidlig. <sp>Sabel med gule
Bælge</sp>, 1,60 m. <sp>Kultur:</sp> Under gode
Betingelser, det vil sige ikke for svær og kold Jord,
fuldstændig Læ og Sol hele Dagen, kan tidlige
Ærter, der saas i Marts, eller naar Jorden er
nogenlunde tjenlig — før eller senere efter Foraarets
Beskaffenhed — være tjenlige til Brug midt i
Juni. Til tidlige Æ. maa Jorden være i god
Kultur, den graves eller pløjes om Efteraaret, og saa
snart den om Foraaret er til at behandle, harves
eller rives Stykket og Bedene afsættes i Retning
fra Nord til Syd, 80 cm brede med 50 cm Gang.
Man lægger 2 Rækker Ærter paa hvert Bed, 3 cm
dybt, 1 cm mellem Ærterne og 30 cm mellem
Rækkerne. Til lave Æ., der ikke behøver Ris,
1,20 m brede Bede med 4 Rækker paa hvert Bed,
Anden Lægning foregaar midt i April, og hertil
anvendes de tidligste Marrowærter, som Laxtons
Alpha, American Wonder og William Hurst. Denne
Lægning giver brugelige Ærter først i Juli og
kan paaregnes at vare til midt i Maaneden. Først
i Maj foregaar Hovedlægningen, idet der foruden
til det daglige Forbrug lægges til Henkogning
og Frøavl. Der maa atter denne Gang lægges en
tidlig Varietet for at kunne komme i rette Tid
med Produktet til Afløsning af forrige Lægning;
hertil maa dog ikke bruges American Wonder,
der kun giver lønnende Udbytte, naar den lægges
tidlig. Til Henkogning, Handel eller hvilken som
helst almindelig Anvendelse kan der til denne
Lægning af de endnu kendte Ærte varieteter ikke
vælges nogen bedre end Fairbeards. Naar der
tillige lægges en sildig Varietet som Laxtons Omega,
kan den næste Lægning opsættes til 3 Uger senere.
Ovennævnte Lægning vil give brugelige Ærter fra
midt i Juli til 8 Dage ind i Aug. Næste Lægning
maa ske i sidste Halvdel af Maj, hertil lønner det
sig ikke at benytte tidlige Varieteter, som ved
sildig Lægning giver ringe Udbytte. Til denne
Lægning bør vælges af middeltidlige Varieteter,
som Fairbeards og Champion of England samt af
sildige Laxtons Omega. Valget maa ofte rette sig
efter, hvad Slags Ris der haves til Raadighed. Denne
Lægning giver brugelige Ærter i sidste Uge af
Aug.; 8 Dage ind i Juni lægges igen, og der
bruges middeltidlige Varieteter og sildige som Laxtons
Omega, men særlig Champion of Scotland, som er
den fortrinligste for denne Aarstid. Denne Lægning
giver brugelige Ærter fra Septbr. Midt i Juni
lægges sidste Hold af sildige Ærter af sidstnævnte
Varietet, som giver brugelige Ærter indtil Frosten
indtræder. Selvfølgelig kan Varieteterne vælges og
sammenstilles paa anden Maade end ovenfor
angivet, kun maa der ikke benyttes tidlige Varieteter
til sildig Lægning, hvad aldrig lønner sig. Saafremt
man vil dyrke Sukkerærter, lægges første Gang i
Begyndelsen af Maj og fremdeles hver 14de Dag til
midt i Juni. Sukkerærter benyttes ligesom
Brækbønner med Bælgene og giver betydelig mere
spiselig Produkt end Skalærter, men bruges ikke meget
i finere Husholdninger, til alm. Husholdninger er
de meget anvendelige. Den Afstand, der maa gives
Ærtebedene, retter sig efter Varieteternes Højde;
for 1 à 1,33 m høje Varieteter er 1,20 m fra
Midten af det ene Bed til Midten af det andet
passende. For højere Varieteter, som Champion of
Scotland, maa Afstanden mellem Bedene være
større, for at de kan udfolde sig til
Fuldkommenhed og ligeledes for Plukningens Skyld. Mellem
Ærtebedene anbringes da Bede med Køkkenurter,
der taaler nogen Skygge, som Spinat, Salat, Kørvel,
Radiser og Blomkaal. Saadanne mellemliggende
Bede venter man med at plante eller tilsaa, til Æ.
er risede. Fra Maj lægges Ærterne 5 cm dybt og
3 cm mellem Ærterne. Rillerne vandes inden
Saaningen mer eller mindre efter Vejrligets
Beskaffenhed. Saafremt Æ. skal ind i Sædskiftet,
vil de Aaret efter Kaal, hvortil Jorden er gravet
2 Spadestik eller reolpløjet og gødet med frisk
Staldgødning, være særlig skikket dertil, men det
samme Jordstykke er ogsaa det Meste til mange
Slags Rodvækster og vil af den Grund ikke godt
kunne undværes til Æ., som i de fleste Tilfælde
vil blive henvist til 3die Aar efter Gødning. Er
det god, lerblandet Kulturjord, kan Æ. ogsaa i 3die
Aar efter Gødningen give en meget god Høst, men
det vil fuldt ud lønne sig at gøde med gammel
Gødning og Melkalk, om Jorden trænger dertil.
Kunstgødning, som Benmel eller fosforsur Kalk,
som blandes i Jorden om Foraaret, naar den
behandles, er ene eller bedre i Forening med
gammel Gødning fortrinlig. Jordstykket til Æ. maa
have fri Beliggenhed, helst lerblandet, dybt
behandlet og velgødet Jord. Jorden gødes og graves
om Efteraaret. Om Foraaret, naar den er bekvem,
harves Stykket med Svenskharve, jævnes og
findeles med Jærnrive og tromles. Er Jorden let, er
det ikke heldigt at harve, den jævnes da kun
med Jærnrive og tromles. Derefter ligger Stykket
hen, til Ærterne skal lægges. Før Lægningen
skuffes og rives Stykket for at fjerne det fremspirende
Ugræs. Saa snart Æ. er 6 cm høje, maa de
hyppes, og derefter sættes Ris til, som svarer til deres
Højde. Mellem Rækkerne sættes fast smaa Ris,
som kan holde Æ. fra at falde sammen i Midten.
De større Ris sættes temmelig lige op, og saaledes
at de naar sammen foroven, og Hullerne forneden
dækkes med smaa Ris. Risene maa sættes
godt fast, saaledes at de kan staa for Blæst og
Regn; det kan forvolde stort Tab, hvis Risene
blæser omkuld, efter at Ærterne er vokset op om
dem. Er Jorden meget tør og fast, hvad den ofte
kan være, saa Risene ikke kan trykkes
tilstrækkelig dybt ned, maa der forud vandes; en saadan
Vanding kommer tillige Æ. tilgode. I tørre Somre
maa Æ. passes med Vand, at de ikke standser i
Væksten og især under Blomstringen; mangler Æ.
i den Tid tilstrækkelig Fugtighed, vil det forvolde
stort Tab. I dybt behandlet og velgødet Jord vil
Æ. i en almindelig Sommer ikke behøve nogen
Vanding. Plukningen af de grønne Ærter maa
ske med Varsomhed, saaledes at Stænglerne ikke
knækkes. Har man Ishus, kan Ærterne uden at
tabe videre i Smag opbevares i Bælgene i 8-10
Dage.

I Haver, hvor der dyrkes Jordbær i en- og
toaarig Kultur, kan med stor Fordel anvendes
følgende Fremgangsmaade. Ærterne saas først i
April, og saa snart de er høstet i Juni, rømmes
Stykket og gødes godt med frisk Ko- eller
Svinegødning, som nedgraves et Spadestik, og Jorden
rives. Naar der kan faas Jordbærplanter af
Varieteter, der passer for denne Kultur, tilplantes
Stykket, 4 Rækker paa 1,20 m brede Bede med
30 cm mellem Planterne i Rækken. Naar
Jordbærrene efter første eller andet Aar er afhøstede,
graves Stykket to Spadestik dybt, og i Løbet af
Efteraaret paaføres et lille Lag gammel
Varmehedsgødning, der nedgraves øverligt med Greb. Om
Foraaret behandles det som ovenfor omtalt og
tilsaas med tidlige Ærter. Stykket inddeles i lige
Parter, et nyt Stykke Jordbær plantes hvert Aar
efter Ærter og nygødes, og et ældre Stykke
Jordbær af samme Størrelse nedgraves to Spadestik
dybt. Hvert andet eller tredie Aar gives Melkalk,
der nedgraves med den gamle Gødning om
Efteraaret til Æ. Paa den Maade kan fortsættes saa
mange Aar efter hinanden, som det skal være, og
der vil ikke mærkes nogen Nedgang i Udbyttet,
men hvert Aar vil man have en saa sikker og
stor Høst .saavel af Ærter som Jordbær som der
kan forlanges.

Ærter holder sig friske til Lægning i 2 Aar.
Af skadelige Dyr skal nævnes Fuglene, der af
Mangel paa Grønt i enkelte Aar angriber tidlige
Ærter, naar de lige kommer op af Jorden; ved at
lægge Ris over Bedene, indtil de bliver hyppede
og sat Ris til, ophører Angrebet i Reglen;
Imprægnering af Frøet med Mønje er et godt Middel.
N. H.

I Norge lægges Ærter i Almindelighed kun to
Gange, i Indlandsbygder og Nordenfjælds endog
kun en Gang. Første Lægning foretages, naar
Jorden om Vaaren er bleven saa tør, at den kan
bearbejdes. Til denne Lægning anvendes
Sukkerærter og forskellige almindelige Pilærter. Anden
Lægning sker, naar Jorden er bleven nogenlunde
varm, og nu lægges især Marrowærter. Paa
Steder, hvor denne anden Lægning kan foretages
senest midt i Maj, kan en tredie Lægning
foretages sidst i Maj eller først i Juni. Den ovenfor
omtalte Dyrkning af tidlige Ærter paa Jord, som
er bestemt til en- og toaarig Kultur af Jordbær,
kan i Norge ikke praktiseres uden i de i
klimatisk Henseende mest begunstigede Steder paa
Vestlandet.
N-k.

<sp>Ærter til Frøavl</sp>. Etaarig. Blomsterne
er tvekønnede. Selvbestøvning er almindeligst,
hvorfor Krydsning meget sjældent sker (medens
vegetativ Udartning ikke er ualmindelig).
Eksempler haves dog paa, at Humlebier har krydset
Sukkerærtesorter indbyrdes, men ikke med Sorter
af andre Grupper af Æ. Til Frøavl bør Jorden
være ren, skørleret, kalkholdig, sund og ikke for
tør; i stærkt muldet, tørveagtig Jord vokser de
vel stærkt til og sætter mange Bælge, men Høsten
er dog saa usikker der. Fri og solaaben
Vokseplads. Jorden løsnes dybt om Efteraaret, men
behandles let om Foraaret. Frisk Staldgødning er
ikke heldig, men helst Aaret derefter; bedst er
Jord i ældre god Gødningskraft, der yderligere
faar rigelig Mergel eller Gødningskalk senest
Vinteren forud, samt om Foraaret tidligt 2-300 kg
Superfosfat og 100 kg 37 pCt. Kaligødning pr. ha.
Særlig Kvælstofgødning er i Reglen unødvendig i
ellers velgødet Jord; paa mager Jord gives
derimod Salpeter eller Ajle lige før Saaning eller kort
efter Spiringen. Skal- og Sukkerærter saas, som
de haardføreste, sidst i Marts-først i April, og
Marrowæ. midt-sidst i April. Dækkes med 4-5 cm
Jord, der trykkes jævnt fast, navnlig hvis den er
løs. Saas med Heste- eller Haandsaamaskine eller
haandsaas efter Oprilning med »Saahorn« eller en
Flaske. Lave Sorter gives en Afstand mellem
Kækkerne paa 35-45 cm og 4-5 cm mellem Ærterne
deri; høje Sorter, dyrkede i almindelig
Markkultur, med 45-50 cm mellem Rækkerne, eller hvis
de skal dyrkes i Rækkepar (med Traade paa
Stænger eller med Ris til Støtte) for at kunne gøre
Udvalg, da med 30 cm mellem hver 2 Rækker og
100-150 cm mellem Rækkeparrene, efter Sorternes
Højde, 1 kg naar til 80-120 m Række; af lave
Sorter bruges til 1 ha c. 200 kg og af høje c.
150 kg Udsæd; saas i Rækkepar, er c. 120 kg i
Reglen nok; af storfrøede Sorter maa dog bruges
en Del mere, da der er megen Forskel paa
Kornstørrelsen, der ogsaa er meget afhængig af
Vejrliget. Af Carter's Telephone, høstet i den heldige
Sommer 1914, gik der saaledes kun 2960 Korn til
1 kg, medens der fra den tørre Sommer 1917 gik
4100; følgende Gennemsnitstal for Korntallene i
1 kg er i øvrigt fundne: Dippes Maj: 3780, Rapid:
4760, Fairbeard's: 3920, Non plus ultra: 2500,
Carter's Telephone: 3100, American Wonder: 3500,
Witham Wonder: 3620, William Hurst: 3600,
Engelsk Sabel-Sukkeræ.: 2540. Bredsaaning og
Dækning ved overlig Skrælpløjning kan bruges i ren
Jord; men ellers radrenses der længst muligt
mellem Rækkerne, og disse haandluges ogsaa; om
muligt hyppes de sluttelig lidt, f. Eks. med
Haandhjulhakkens Muldplove. Høje Sorter dyrkes ogsaa
i Blanding med stivstraaet Havre (80-100 kg
Havre pr. ha), hvorved de holdes ganske godt oppe
og »sætter« bedre. Hvor »Forholdene tillader det,
og i ethvert Tilfælde til Stamfrøavl, maa uægte
Planter fjernes, — bedst naar Bælgene er fuldt
udviklede, men inden Modningen. Naar Ærterne,
fra sidst i Juli til ind i Sept. efter Sorternes
Tidlighed og Vejrliget, er modne, rykkes de op eller
slaas af med Le; sjældnere lader det sig gøre med
Slaamaskine; eller de trækkes op, i ikke for
højtmoden Tilstand, med Hesterive. Ligger til Vejring
paa Stykket, eller i fugtigt Vejr helst paa
Tørrestilladser eller paa Lægtestilladser i Hjelm eller
paa Tørreloft i tynde Lag, I fugtige Somre, da
Bælgene er tilbøjelige til at springe op og
Ærterne til at spire, endog som kun halvmodne, kan
det være nødvendigt at høste dem som saadanne,
og derefter søge at eftermodne dem under Tag ved
omhyggelig Tørring, som ovennævnt. Tærskes
med Plejl eller Maskine, men ikke for haardt,
navnlig hvis de er bløde. Eftertørres godt i tyndt
Lag og røres dagligt gentagne Gange, eller de
tørres i Tørreapparat. Renses og haandpilles maaske,
hvorved »ormstukne« og beskadigede frasøges.
Spireevnen holder efter god Høst i 2-3 Aar, og de
spirer med 95-100 pCt.; kan spire i varmt Vejr i
Løbet af 5-6 Døgn, men bruger om Foraaret
tidligt længere Tid. Baade inden Spiringen og under
Modningen kan <sp>Duer</sp>, <sp>Krager</sp>, <sp>Raager</sp>,
<sp>Spurve</sp> o. a. Fugle hjemsøge Ærterne slemt;
<sp>Snudebiller</sp>, <sp>Ærtegalmyg</sp>,
<sp>Blad-Randbiller</sp>, <sp>Thrips</sp>, <sp>Rødt Spind</sp>,
<sp>Frømider</sp> samt <sp>Meldug</sp>, <sp>Ærtesyge</sp> m. fl. kan
ofte forringe Udbyttet stærkt. Under gode Forhold
kan som Middelavl høstes pr. ha: Af Skalæ: c.
2000 kg, af lave Marrrowæ.: 1500 kg, af høje do:
2000 kg og af Sukkeræ.: 1500 kg. Avlen af de
tidligmodne Sorter er nogenlunde sikker, men af
de sildigmodne ret usikker.
H. G—m.

<sp>Oversigt over Sygdomme paa
Ærter</sp>.
<tablec>
<td 2 c><sp>Svampeangreb</sp>.
<td>1.<td>Hele Planten visner ved Blomstringstidens<br>Begyndelse ... <sp>Slimskimmel</sp>.
<td>2.<td>Planterne angribes af ... <sp>Meldug</sp>.
<td>3.<td>Paa Stængler, Blade og Bælge<br>fremkommer graabrune, rundagtige Pletter<br><sp>Ærtesyge</sp>.
</table>
F. K. R.

<table>
<td 5 c><sp>Skadedyr</sp>.
<td>A.<td 4>Paa spirende Frø og indeni samme<br><sp>Tusindben</sp>.
<td>B.<td 4>Paa Rødderne:
<td><td>1.<td 3><sp>Tusindben</sp>.
<td><td>2.<td 3>Flere Billearter .... <sp>Oldenborre</sp>,<br><sp>Smældere</sp> m. fl.
<td><td>3.<td 3>Mikroskopisk smaa Dyr indeni<br>Rødderne ... <sp>Rundorme</sp>.
<td>C.<td 4>Paa unge spirende Planter: Gnav i<br>Bladkanterne <sp>Ærtesnudebille</sp> (Bladrandbille).
<td>B.<td 4>Paa Blade og Stilke:
<td><td>I.<td 3>Sugeskader ... <sp>Bladlus</sp>, <sp>Thrips</sp>.
<td><td>II.<td 3>Gnaveskader:
<td 2><td>a.<td 2>Indeni Bladene ... <sp>Minérfluer</sp>.
<td 2><td>b.<td 2>Ydre Skade:
<td 3><td>1.<td>Smaa Hak i Bladkanten<br><sp>Ærtesnudebille</sp>.
<td 3><td>2.<td>Paa anden Maade<br><sp>Ugle</sp>, <sp>Snegle</sp> m. fl.
<td>E.<td 4>Paa Blomster og spæde Skud:
<td><td>1.<td 3>Larver af ... <sp>Galmyg</sp>.
<td><td>2.<td 3>Larver og fuldvoksne af ... <sp>Thrips</sp>.
<td>F.<td 4>Paa Frugterne:
<td><td>1.<td 3>Bælgene bliver paa Ydersiden<br>skurvede og ofte misdannede ... <sp>Thrips</sp>.
<td><td>2.<td 3>Indeni Bælgene lever:
<td 2><td>a.<td 2>Larver af ... <sp>Galmyg</sp>.
<td 2><td>b.<td 2>Larver af ... <sp>Ærtevikleren</sp>.
</table>
A. T.

<sp>Ærter</sp>. <sp>Anvendelse:</sp> Grønne Ærter
stuves, anvendes til Suppe, Frikassé, Salater, ustuvet
med rørt Smør eller til fine Kødretter sammen med
Kartofler og brun Sauce. Se <sp>Henkogning</sp>,
<sp>Tørring</sp>.
M. L.
</chapter>

<chapter name="Ærte-Ascochytose">
<b>Ærte-Ascochytose</b> se <sp>Ærtesyge</sp>.
</chapter>

<chapter name="Ærtefrøbille">
<b>Ærtefrøbille</b> se <sp>Frøbiller</sp>.
</chapter>

<chapter name="Ærtegalmyg">
<b>Ærtegalmyg,</b> ärtgallmyggan (s.) (Contarinia pisi
Winn.). Denne Art træffes stundom som Larve
massevis i Ærtebælge; i én Bælg kan endda findes
indtil 50-75 Larver, alle gulhvide og fodløse samt
et Par mm lange. Saadanne Bælge, der snart
bliver blødskallede og visner, indsamles og
tilintetgøres.
A. T.
</chapter>

<chapter name="Ærtesnudebillen">
<b>Ærtesnudebillen</b> eller <sp>Bladrandbillen</sp>,
ärtviveln (s.) (Sitona lineata L.) er en lille
Snudebille af graa Farve og med meget kort Snude; den
angriber Ærtevækster af forskellig Slags ved at
gnave smaa Hak i Bladkanten. Er Planterne
meget spæde, kan de let bukke under for Angrebene,
som ofte er meget heftige. Ved meget tidligt at
pudre de spirende Planter med Arsenikpulver eller
Tobakstøv kan man i nogen Maade beskytte
dem.
A. T.
</chapter>

<chapter name="Ærtesyge">
<b>Ærtesyge</b> (Ascochyta pisi) viser sig paa
Stængler, Blade og Bælge af Ærter som graabrune,
rundagtige Pletter med en mørkere Rand. Æ.
bekæmpes ved til Udsæd kun at anvende Ærter, der er
avlet i pletfri Bælge, samt ved gentagen
Sommersprøjtning med Bordeauxvædske.
F. K. R.
</chapter>

<chapter name="Ærtethrips">
<b>Ærtethrips,</b> ärttripsen (s.) (Kakothrips
[Physopus]- robusta Vzel.) Se Thrips. Arten, som er
Specialist paa Ærteplanter, angriber ofte Ærter, især
Sukkerærter, i høj Grad. Skudspidserne paa
Planterne krympe og visne, Bælgene bliver smaa, ofte
krogede og paa Ydersiden skurvede. Haardt
angrebne Ærtestykker uskadeliggøres snarst muligt
ved Planternes Opbrænding eller eventuelt
Anvendelse til Foder. Jorden dybgraves og
sammentrædes, da Larverne for største Delen overvintrer
deri.
A. T.

<img>Ærtebælge sugede af Thrips.</img>
</chapter>

<chapter name="Ærtetræ">
<b>Ærtetræ</b> se <sp>Caragana</sp>.
</chapter>

<chapter name="Ærteugle">
<b>Ærteugle,</b> ärtflyet (s.) (Mamestra pisi
L.). Larven, som bliver næsten 30 mm
lang, er sædvanlig rødbrun med 4 brede,
iøjnefaldende gule Længdelinier. Den
træffes gerne paa Ærteplanter, men lever
ogsaa paa en Mængde andre Vækster
og kan stundom optræde i stor Mængde.
Kan i Almindelighed let indsamles og
dræbes.
A. T.
</chapter>

<chapter name="Ærtevikler">
<b>Ærtevikler,</b> ärtvecklaren (s.)
(Grapholita nigricana Stph.). Larven af denne
Art og mulig nærstaaende Arter træffes
almindelig i Ærtebælge, hvor de gnaver
paa de umodne Ærter. Fuldvoksne gaar
de gennem et Hul i Bælgens Væg ud i det
fri og forpuppes i Jorden. Om Efteraaret
dybgraves det Jordstykke, hvorpaa de angrebne Ærter
har vokset.
A. T.
</chapter>

<chapter name="Æsculus">
<b>Æsculus</b> se I, S. 15.
</chapter>

<chapter name="Æselsfoder">
<b>Æselsfoder</b> se <sp>Onopordon</sp>.
</chapter>

<chapter name="Æteriering og andre Metoder til Fremskyndelse af Plante-Drivning">
<b>Æteriering og andre Metoder til Fremskyndelse
af Plante-Drivning.</b> 1. <sp>Indledende
Oversigt</sp>. Opgaven for Metoderne er at ophæve eller
dog forkorte <sp>Hvileperioden</sp> hos de
paagældende Planteorganer. Hvileperioderne har længe
været Genstand for Interesse baade fra
Praktikernes og fra Biologernes Side; de hører til de mere
iøjnefaldende Eksempler paa Periodiciteten —
Svingningerne — i Livsvirksomheden. Under
Henvisning til deit i Art. <sp>Modning</sp> (II, S. 141) om
Hvilen meddelte, skal her nærmest kun anføres
nogle for Praksis vigtige Forhold. Den Opfattelse
er ret almindelig, at Frøets Spiring eller
»Brydningen« af Knopper foregaar desto lettere, jo mere
modent Frøet resp. Vedet er. Dette
er dog ikke helt rigtigt. Ganske vist
afsluttes Hvileperioden desto tidligere,
jo tidligere og mere fuldkommen
Modningsprocesserne er foregaaede, f.
Eks. efter en tør og varm Sommer;
men paa den anden Side lykkes det
meget ofte bedre paa et mindre modent
Stadium end paa et mere modent at
fremkalde Spiring eller Løvspring. Her
betragtes kun Vinterknoppernes
Forhold. Det er en bekendt Sag, at
Afløvning i Forsommeren foranlediger
de unge Knopper til at skyde ud, saa
at Træet faar ny Blade, medens disse
Knopper normalt bliver til
Vinterknopper. Fra et vist Tidspunkt, der efter
Sommerens hele Karakter kan falde
lidt tidligere eller lidt senere, har
Afløvningen ikke mere denne Virkning,
som i det hele taget bliver svagere og
svagere, efterhaanden som man
nærmer sig det nævnte Tidspunkt. De
unge, endnu ikke helt i Hvile gaaede
Organer lader sig altsaa lettere vække til hurtig,
udfoldende Vækstvirksomhed end de lidt ældre,
dybere i Hvile værende Organer, medens selvfølgelig
ved Hvileperiodens Slutning Vækstvirksomheden
atter let lader sig paaskynde. Derfor deles
Hvileperioden i tre Faser: <sp>For-Hvile</sp>,
<sp>Midt-Hvile</sp> og <sp>Efter-Hvile</sp>. Hele Perioden er
Udtryk for en ejendommelig Svingning: aftagende
Drivningsevne, fuldkommen Hvile, tiltagende
Drivningsevne. Tænkes paa Syrenen som Eksempel,
tør man sige, at Vinterknopperne fra deres første
Anlæg af paa en Maade er i <sp>For</sp>-Hvile til
henimod Sommerens Afslutning, derpaa i
<sp>Midt</sp>-Hvile til henimod November, efter hvilken Tid
<sp>Efter</sp>-Hvilen lidt efter lidt indtræder, indtil
samtlige Knopper henimod Decembers Slutning er
helt ude af Hvilen og nu kun paa Grund af
Kulden holdes i tvungen Dvale. For forskellige
Varieteter og i forskellige Aar, samt ved forskellig

<img>For-Hvile. Midt-Hvile. Efter-Hvile.
Fig. 1. Skema af Hvileperiodens Forløb hos Syringa vulg.
Potteplanter 1897. (W. J.)</img>
Dyrkningsmaade og Pleje, er Tidspunkterne for de
forskellige Hvile-Faser noget forskelligt
beliggende; det ovenfor anførte Eksempel maa kun tages
som Illustration rent i Almindelighed. Man kan
anskueliggøre hele Hvile-Svingningen ved et
simpelt Skema, som i omstaaende Fig. 1. Den med 0
betegnede nederste vandrette Linie angiver
Vækstens laveste Stand, d. v. s. fuldstændig Hvile:
absolut ingen Vækstevne. Den med 100 betegnede
øverste vandrette Linie angiver den højeste Grad
af Vækstevne, saaledes som den kan vise sig
ved en Temperatur af 17-22°. Ingen af disse to
Grænser naas nogensinde samtidig hos alle
Knopper paa et Træ. Skemaet udtrykker
Gennemsnits-Tilstanden hos samtlige Blomsterknopper (eller
vordende Blomsterknopper) af en Række Planter
i samme Kultur. Idet der blandt disse Knopper
forekommer en ingenlunde uvæsentlig Variation,
har man just de jævne Overgange, som ses i
Skemaet. Skemaet viser foruden den paagældende
Syren-Bestands <sp>normale</sp> Forhold, hvor langt hen
paa Sommeren nys <sp>afløvede</sp> Smaatræer skyder
ud paa ny; ved den Tid er Blomsterne sædvanlig
endnu ikke anlagte. Fremdeles giver den med
<sp>æteris</sp> betegnede Linie Oplysning om
æteriserede, d. v. s. af Æterdamp paavirkede
Syrenplanters Forhold: man ser, at Æterens Virkning er
meget stor i For-Hvilen (ogsaa efter at Blomsterne
er anlagte) og i Efter-Hvilen — og det samme
gælder Kloroformering, Varmtvandsbehandling og
andre hidtil nærmere prøvede Midler til
Paavirkning af Hvileperioden. Ved slige Paavirkninger
bemærker man først tydelig den snævrere
begrænsede Midt-Hvile, i hvilken Fase Virkningen er
meget ringe og ganske uden Betydning for Praksis.
For øvrigt kan Midt-Hvilen være ganske kort, f.
Eks. hos Kakleknopper af visse Pile, men den kan
ogsaa være lang, saaledes f. Eks. hos Bøgens
Vinterknopper. For- og Efter-Hvilen kan vi da for
saa vidt beherske, som det ved Æterisering og
andre Metoder lykkes at afbryde dem. Men
Midt-Hvilen — naar Planteorganet først engang er
indtraadt i denne Fase —  er vi hidtil ude af Stand
til at afbryde. For Praksis er da For-Hvilen og
Efter-Hvilen de to vigtigste Faser —  men Haabet
om engang at kunne beherske Midt-Hvilen bør
derfor ikke helt opgives. Naar man ikke i Forvejen
kender sit Plantemateriales Tilstand, bør man om
muligt anstille en Prøve, førend man risikerer
Anvendelsen af en af de nedenfor omtalte
Paavirkningsmetoder. For de vigtigste Metoders
Vedkommende, Æterisering, Kloroformering og
Varmtvandsbehandling er Prøven let. For Æterisering og
Kloroformering kan man let overbevise sig om
Virkningen ved at lade en eller flere Grene af
en enkelt Plante forblive upaavirkede, medens
Planten som Helhed udsættes for Dampene af de
nævnte Stoffer. De paagældende Grene stikkes hver
for sig i et stærkt Reagensglas og afspærres ved
Hjælp af en gennemboret, flækket Prop, som Fig. 2
viser. Det er bedst i Reagensglasset at hælde lidt
Vand; naar Grenen atter kommer i opret Stilling,
faas derved en Vandlaas, som indsuger Dampe,
der maatte slippe ind i Glasset medens Planten

<img>Fig. 2. Gren afspærret med Vandlaas. (W. J.)</img>

<img>Fig. 3. Syrenplante, efter Æterisering staaet i
Væksthus i c. 7 Dage. Grenen længst til venstre
var (som i Fig. 2) afspærret, dens øverste Knopper
bryder ikke. Det hvide Mærke angiver Proppens
Plads. Knopperne lige under Mærket blev ved
Stød beskadiget stærkt, den til højre har dog
begyndt at skyde. (W. J.)</img>
staar i Æteriseringsrummet. Efter Æteriseringen
eller Kloroformeringen fjernes atter Glasset, og
Planten stilles til Drivning. Var Planten nu i
For- eller Efter-Hvile, vil man se, at de
»bedøvede« Grene i Løbet af ganske faa Dage begynder
at skyde ud, medens de, der var afspærrede, ikke
rører sig (Fig. 3). Var Planten i Forvejen traadt
ud af Hvilen, iagttages derimod ingen Forskel;
.alle Grene skyder da omtrent lige godt, og er
Planten i upaavirket Midt-Hvile, vil alle Grene
undlade at skyde. Endnu langt simplere prøves
varmt Vands Indflydelse. Et Par af Grenene
holdes i varmt Vand (som angivet 'nedenfor under 3),
medens de øvrige ved passende Isolering holdes
udenfor Paavirkningen. Dog kan saadanne Prøver
af og til skuffe, og kun den virkelig fuldførte
Drivning giver Sikkerhed for Resultatet. En
begyndende Brydning af Knopper <sp>kan</sp> nemlig i
Midt-Hvilens senere Del love godt, men ikke desto
mindre kan Udviklingen hos Knopperne gaa
»tiltage« i Stedet for at føre til Dannelsen af
normale Skud. Dette kan f. Eks. iagttages hos Bøg:
det hænder, at Knopper begynder at skyde efter
Æterisering i Januar eller Februar, men de fleste
af disse lovende Knoppers Løvblade fortørrer, og
i deres Bladhjørner udvikles nu ny Vinterknopper.
Af en oprindelig Knop opstaar da saaledes en kort
lille Gren med 5-6 ny smaa Vinterknopper;
Skuddet gik straks igen i Hvile, Æterrusen gik over.
Saaledes ogsaa i andre Tilfælde. Giver en Prøve,
som de her omtalte, det Resultat, at ikke de
værdifulde Hovedknopper, men lavere stillede,
smaa Knopper skyder ud, saa er Tidspunktet endnu
ikke kommet for Anvendelsen af den paagældende
Paavirkning; ja denne vil kun gøre Skade. —
Alle de Erfaringer, som Studiet af slige
Paavirkninger har skaffet tilveje, har ført til den
Opfattelse, at der ved Hvileperioden er to forskellige
.Momenter at tage Hensyn til:
<sp>Vækstvirksomheden</sp>, hvis Livlighed kan være
forskellig, og en <sp>Væksthemning</sp>, der ogsaa kan
være af forskellig Styrke. Idet vi her bortser fra
den af ydre Kaar direkte fremkaldte »tvungne
Dvale« (se Art. Modning II, S. 141) og alene holder
os til »Hvilen«, kan det siges, at Stilstand i
Væksten her kan skyldes: enten en <sp>Hemning</sp>,
der er stærkere end det paagældende Organs
øjeblikkelige Evne til Vækstvirksomhed, eller en
Nedstemning af selve <sp>Evnen til Vækst</sp> —
eller begge Dele i Forening. I For-Hvilen er
Vækst-Evnen til Stede, men den er af en
Hemningsfaktor (eller flere) hindret i at ytre sig. De
Midler (Æter, Hede o. a.), som nu kan fremkalde
Vækst, maa da aabenbart især virke ved at
lamme eller ophæve Hemningen. Henimod
Midt-Hvilen vil Hemningen muligvis blive stærkere,
men det synes, som om nu selve »Vækst-Evnen«
tager af. Og under Efter-Hvilen begynder atter
Vækst-Evnen at findes, og Hemningen aftager
gradvis for sluttelig helt at svinde — indtil der
atter anlægges Knopper, som jo fra første Færd
af er regulerede i deres Vækst ved
Hemningsfaktorer. — Opgaven for Praksis bliver da den: 1)
at finde Midler, der kan fjerne Hemningen; i
For-Hvile og Efter-Hvile vil dette være nok. 2) At
finde Midler, der i Midt-Hvilen ikke blot fjerner
Hemning, men giver selve den nedstemte
Vækst-Evne et Stød til Virksomhed. De hidtil benyttede
Midler synes kun at fjerne Hemninger, men har
hidtil ikke kunnet give selve Vækst-Evnen nogen
Impuls. Om det engang
vil lykkes, kan ikke
forudsiges. Paa dette
Omraade er der endnu
intet naaet; derfor
mangler vi meget i at
beherske Hvileperioden. De
hidtil anvendte Metoder
er især Æterisering,
Kloroformering,
Varmtvandsmetoden, Dampbad,
Afkøling og Udtørring,
hvilke Metoders
praktiske Udførelse skal
skildres i det følgende.

2. <sp>Æterisering</sp>
er en Fremgangsmaade,
udviklet paa Grundlag
af plantefysiologiske Undersøgelser af
nærværende Artikels Forfatter i Aarene 1893-99. Den
<sp>Æter</sp>, der anvendes, er den almindelige
vandholdige Æter
(Ætylæter, ogsaa kaldet Æter
sulphuricus) og maa
ikke forveksles med
Petroleumsæter o. l.
Æteren er meget flygtig,
Dampene har en større
Vægtfylde end Luften
og synker derfor
hurtig nedad, hvilket man
af Hensyn til disse
Dampes store Brandfarlighed
maa erindre. Heraf
følger ogsaa den
Grundregel, at Æteren skal
anbringes i den øverste Del af
Æteriseringsmmmet. Den med Æterdamp blandede Luft i
Æteriseringsrummet vilde øjeblikkelig eksplodere, saafremt
en brændende Tændstik
eller nogen anden
Flamme kom i Berøring med
den; det er derfor en
Grundregel, at man altid
kun ved Dagslyset
tilgyder Æteren ligesom
ogsaa udtager Planterne
af Æterkassen.
Ligeledes er det sikrest, at
der i det paagældende
Lokale ikke er Ild i
Kakkelovnen, medens
Æteriseringskassen aabnes
for at udtage
Planterne efter Æteriseringen.
Forsømmelse af disse
Regler kan fremkalde
Ulykkestilfælde. Med de
her angivne
Forsigtighedsregler risikerer man intet. —
<sp>Æteriseringsrummet</sp>. Det er nødvendigt at have
et tæt Rum, hvori Planterne forbliver under

<img>Fig. 4.
Æterkassen, set forfra.
Spænderne, der
fastholder laaget, er ikke
tegnede.</img>

<img>Fig. 5.
Vandret Snit.</img>

<img>Fig. 6. Lodret Snit.
Den i Figuren viste
Dækning af Urtepotte
eller »Klump« med Sand
er ikke nødvendig.</img>
Æteriseringen. Til Brug i Praksis er Trækasser af
passende Størrelse nemmest og billigst at
anvende. Man kan konstruere Kassen efter Ønske;
kun maa den være tilstrækkelig tæt. Lagret
Fyrre- eller Grantræ er godt anvendeligt;
Brædderne kan være c. 2 cm tykke og maa være
ombyggeligt sammenpløjede. Naar Kassen er færdig,
bliver den indvendig beklædt enten med Stanniol,
som passende kan sættes fast med et Lag
almindelig Snedkerlim, eller f. Eks. med sammenloddede
Zinkplader. Kassen bør males udvendig med
Oliefarve, som bliver saa haard som mulig.
Figurerne 4-6 illustrerer en ofte benyttet Konstruktion;
Tegningen giver tilstrækkelig Oplysning
angaaende Detaillerne. Laaget, der passer i en Fals,
samt Døren maa fastholdes med Spænder eller
Vingeskruer, og man maa, f. Eks. ved at lægge
Vat-Tætningslister imellem, sørge for
tilstrækkelig Tætning. Særlig Omhu maa anvendes paa
Tætning af Døren, idet Æterdampen, som anført, især
undviger nedefter. Man kan benytte Gibsvælling
som Tætningsmasse; brændt Gibs, udrørt i Vand
til en grødet Masse, bliver smurt langs Dørens
Rande. For at Skruer og Vatlister ikke skal lide,
bør Døren gøres saa bred, at den, som Tegningen
viser, griber et passende Stykke over Udsnittet i
Kassen. I Laagets Midte er der et Hul, som kan
lukkes med en Prop, og derunder er der indskruet
Kroge, ved Hjælp af hvilke en Kasserolle kan
ophænges. I denne til Modtagelse af Æteren
bestemte Beholder lægges et større Vidskestykke, der
som en Væge skal paaskynde Æterens
Fordampning. Naar Planterne er anbragte i Kassen, og
Laaget og Døren tæt tillukket, bliver Æteren ved
Hjælp af en Tragt hældt ned gennem Hullet, der
lukkes. Anvendes en Kasse uden Dør, bliver
Indsætningen og Udtagningen af Planterne
besværligere. Seyderhelm i Hamborg anvender et fast,
tømret Skur (med cementeret Gulv), hvis Vægge
og Loft er beklædt med Glasruder lagte i Kit. Den
ene Væg kan tages helt bort, hvad der letter
Planternes Indbringning og Udtagning meget. Som
Tætningslister ved Lukningen anvendes
Gummislanger, og sluttelig paasmøres Kit eller Gibs. Ved
Hjælp af Varmerør, der ledes gennem Skuret,
reguleres dettes Temperatur. Hovedsagen ved
Konstruktionen er og bliver: tilstrækkelig Tæthed,
særlig forneden. Absolut Lufttæthed naas
selvfølgelig ikke, men er ej heller nødvendig. Dersom
Træet slaar Revner, kan man dække de
paagældende Steder med Kit eller Gibsvælling.
Tætningslisterne maa af og til fornys. Paa Grund af
Æterens karakteristiske Lugt findes utætte Steder
paa Kassen let. Aymard i Montpellier anbefaler
at lukke den zinkbeklædte Kasse med en
»Sandlaas«, saaledes som det uden videre vil forstaas
af Fig. 7. — <sp>Temperatur</sp>. Jo højere
Temperatur, desto voldsommere Virkning af en og
samme Æterdosis. En Dosis, som i 24 Timer ved
0° C. næsten ikke har nogen Virkning, kan i
samme Tid ved 30 ° C. virke dræbende paa
Planterne. De Dosisangivelser, som nedenfor bliver
omtalte, gælder for en Temperatur paa c. 10-20° C.
Æterkassen maa holdes ved denne Temperatur,
dog skader en forbigaaende Temperaturstigning
indtil 22° C. ikke. Derimod vil en Temperatur
af under 8-10° være for lav. — <sp>Planternes
Indsættelse i Æterkassen</sp>. Naar
Potteplanter skal æteriseres, stilles de opret, ved Siden
af hverandre, ind i Kassen. Det er rigtigt at
have et 2-3 cm tykt Lag tørt Sand paa
Æterkassens Bund, Det har Betydning blandt andet
for Kassens Tætholdelse, ogsaa derved, at Stød
undgaas. Sandet maa være ganske tørt, ellers
indsuger det en forholdsvis stor Del Æter. Man kan
ogsaa i større Æterkasser stille 2 Lag Potter
ovenpaa hinanden. Jorden bør i alle Tilfælde ikke
være meget vaad. Dersom Planterne er for høje,
kan Grene bøjes nedad for at finde Plads i
Kassen; selvfølgelig maa Knopperne ikke beskadiges.
Jorden i Potterne, resp. Klumperne, maa ikke være
for kold; er dette Tilfældet, bør Kassen, efter at
den er fyldt med Planterne, henstaa et Døgn,
førend Æter tilsættes. — <sp>Æteriseringens
Varighed</sp>. Sædvanlig er det bedst at lade
Æterdampene indvirke paa Planterne i to Døgn
(48 Timer). Mod Hvile-Periodens Slutning vil
dog ofte 24 eller 30 Timer være nok. I
Begyndelsen af Efter-Hvilen samt i For-Hvilen hos
Syrener kan 72 Timers Indvirkning undertiden være
nyttig. Længere Tids Indvirkning under et maa
fraraades. Meget gode Resultater kan man ofte
faa ved at æterisere 2 Gange: først 48 Timers
Æterisering, derefter Udluftning af Kassen, som
nu holdes løst tillukket i 48 Timer, og sluttelig
igen 48 Timers Æterisering i den nu tætlukkede
Kasse. Blandt Syrensorterae taaler dog <sp>Marie
Legraye</sp> ikke saa godt 2 Gange Æterisering
som kraftigere, sildigere Sorter. —
<sp>Dosisangivelser</sp>. Ved et tilstrækkeligt stort Luftrum kan
man se bort fra Plantemassen, naar man vil
beregne den Mængde Æter, der skal tilsættes.
Æterdosis beregnes da efter Kassens indre Rumfang. I
Praksis er det nemmest at regne med større Maal,
f. Eks. med Hektoliter, og derved kun tage
Hensyn til første Decimal, altsaa hele og Tiendedele
Hektoliter. Nedenfor findes Dosisangivelser i Gram
pr. Hektoliter. I Praksis er det lettere at afveje
Æteren fremfor at afmaale den. Dosis varierer
efter Planternes Art mellem 30-45 g flydende
Æter pr. hl Luftrum. Planternes hele
Kulturbeskaffenhed betinger nok en vis Variation med
Hensyn til Følsomheden overfor Æteren; det maa
i det hele taget anbefales enhver Begynder først
at prøve med nogle faa Planter og ved
Sammenligning med ikke æteriserede Planter, der
samtidig stilles til Drivning, at overbevise sig om
Æteriseringens Indflydelse (jfr. Fig. 1, S. 565).
<sp>Syrener</sp>: 32-40 g pr. hl, Marie Legraye
taaler næppe mere end 38 g pr. hl. <sp>Viburnum</sp>:

<img>Fig. 7.</img>
38-40 g pr. hl. <sp>Prunus triloba</sp>,
<sp>Amygdalus persica</sp>, Spiræa o. l. 30-35 g pr.
hl, <sp>Azalea mollis</sp> o. a. løvfældende A.
samt <sp>Pyrus</sp> »floribunda«-Former, <sp>Staphylea</sp>,
<sp>Deutzia</sp> og <sp>Magnolia</sp> 35-40 g pr. hl,
<sp>Liliekonvaller</sp> før Indplantningen 30-35 g
pr. hl. (Retarderede Konvaller æteriseres ikke).
— <sp>Drivning efter Æteriseringen</sp>.
Naar Planterne er udtagne af Æterkassen, kan de
straks stilles til Drivning, men de kan godt
hen-staa indtil et Par Uger uden at den ved
Æteriseringen fremkaldte Ændring taber sig. Allerede
under Æteriseringen kan Knopper hos Syrener i
Efter-Hvilens sidste Stadier begynde at »bryde«,
og som Eftervirkning af Æteriseringen iagttages
just en i Begyndelsen stærkt paaskyndet
Fremskydning af Skuddene. Netop derfor vil det oftest
være heldigt efter nogle Dages Forløb at benytte
noget lavere Temperatur ved Drivningen, end man
plejer at anvende. I alt Fald er det ikke
nødvendigt at anvende saa stærk Varme efter
Æterisering som uden Æterisering« — en væsentlig Fordel
ved Metoden. Æteriserede Syrener faar ofte
Blomster, der er svagere farvede end dem, der (først
senere) udvikles hos de ikke ætedserede Planter
ved samme Drivningstemperatur. Det ligger
vistnok til Dels deri, at Æteriseringen i høj Grad
paaskynder Udviklingen og for saa vidt virker
som vedblivende højere Temperatur, der jo som
bekendt forringer Farvens Styrke. For at faa
stærk Farve maa man efter Knoppernes Brydning
kde den videre Udvikling foregaa ved lavere
Temperatur, f. Eks. 12-15° C. Smukt farvede Blomster
faas selv ved ret høj Temperatur af den farverige
<sp>Andenken an Lulw. Späth</sp>. Ved <sp>Marly
rouge</sp> ønskes netop hvide Blomster; her støtter
altsaa Æteriseringen Opnaaelsen af Ønsket. Ved
fuld Belysning, som den overhovedet kan haves i
Decbr., opnaaedes i Midten af Maaneden efter
Drivning ved 17-22° C. smukt udviklede, rent
hvidblomstrede, løvrige <sp>Marly</sp>; uden Æterisering
fik de samtidig til Drivning satte Planter, der
udviklede sig mangelfuldt og langsommere, graalige
eller rødlige Blomster. Efter Æterisering skyder
et langt større Antal Knopper frem end uden
Æterisering, saaledes at det kan være gavnligt at
fjerne flere af de fremskydende overflødige
Løvskud. — <sp>Æteriserings
Anvendelighed</sp>. Grønne Blade lider ofte ved Æteriseringen,
som derfor i Reglen maa indskrænkes til Planter,
der har tabt eller gerne maa tabe det gamle Løv.
Æterisering af Planter, hvis Knopper er i

<img>Fig. 8. Væksthus hos Fr. Harms i Hamborg med æteriserede Syrener. Til venstre i Gangen
Charles X efter Æteriseringen drevne fra 4-14de December 1901; til højre æteris. Charles X
drevne fra 25de November-14de December. (Efter Originalfotografi.)</img>
Midt-Hvilen, er til ingen Nytte; de lavere staaende,
normalt ikke brydende Knopper skyder frem og
de øvre fortørres. Naar Hvileperioden er
fuldstændig forbi, har Æterisering før Drivningen ingen
Indflydelse, ja synes endog at langsomgøre
Brydningen noget. En ganske særlig Opmærksomhed
fortjener Æter-Metoden med Hensyn til
<sp>Frilandsplanters</sp> tidlige Drivning. Meget
smukke Resultater kan naas med <sp>Syren</sp>, <sp>Prunus
triloba</sp> og <sp>Viburnum</sp> direkte tagne fra
Friland. Hos <sp>Guldregn</sp> og lignende, meget
Lys krævende Planter, kan Hvileperioden lige saa
godt afkortes som hos Syrener. Men her vil
Mangelen paa Lys i Vinterens Hjerte være en
alvorlig Hindring for Bladenes normale Udvikling.
<sp>Roser</sp> skyder efter Æterisering langt tidligere
og meget livligere end uden Æterisering, men
ogsaa her er Belysningsforholdene altfor ugunstige
ved den tidlige Drivning. Hos <sp>Løg</sp> er der før
Røddernes Udvikling ikke Udsigt til noget større
praktisk Resultat af Æteriseringen. Inden
Rødder og Skud kan udvikle sig, træder Løgene
utvivlsomt atter ud af Æter-Rusen, bliver altsaa
atter »ædru«. Æterisering af spirende Løg i
Kasser eller Potter giver ofte et godt Resultat, men
ikke altid. Dosis som hos Konvaller. Med
<sp>Knolde</sp> synes der næppe heller at være stort at vinde,
dog er Forsøgene her endnu kun faa.

3. <sp>Kloroformering</sp> har i alt væsentlig
samme Virkning som Æterisering; Kloroform
virker dog langt stærkere og maa derfor anvendes
i langt mindre Dosis. Kloroform trænger noget
langsommere ind i Planterne end Æteren, og
derfor vil Kloroformeringens Varighed næppe kunne
sættes kortere end to Døgn. Kloroformen — den
almindelige Kloroform er god nok — anbringes
ganske paa samme Maade som Æteren og har den
Fordel ikke at være brandfarlig. Skønt
Kloroform er dyrere end Æter, vil Udgiften dog paa
Grund af den ringe Dosis være mindre end ved
Æterisering, særlig hvor der (som i Tyskland) er
lagt en høj Skat paa Æter. Æteren er en let
tilgængelig Handelsvare, medens Kloroform ikke
uden videre udleveres, da det er langt giftigere.
Og Æterens Afvejning er lettere, da smaa
Vejningsfejl ingen Rolle spiller, medens Kloroform
just paa Grund af sin stærke Virkning maa
afvejes omhyggeligt; Spillerummet mellem for Svag
og for stærk Virkning er kun snævert. Afvejes
Kloroform, kan man anvende 3/10 af de for Æter
angivne Vægtmængder, altsaa f. Eks. for Syrener
c. 10-12 g pr. hl. (<sp>Afmaales</sp> Kloroform, maa
det erindres, at dets Vægtfylde er omtrent dobbelt
saa stor som Æterens, hvorfor der kun gives
c. 1/2 af det mindste Maal Æter).

4. <sp>Varmtvandsbehandling</sp> er en
Fremgangsmaade, som synes at være udsprungen
fra selve Praksis; den er dog først flere Aar efter
Æteriseringens Indførelse bleven bekendt i videre
Kredse gennem Handelsgartner <sp>Ph. Paulig</sp> i
Lybæk, som havde lært Metoden at kende i
Rusland (1905). Gennem nærmere Undersøgelser af
Prof. <sp>Molisch</sp> i Wien er da Metodens store
Værd bleven fastslaaet. I mange Tilfælde vil den
rimeligvis fortrænge Æteriseringen, særlig da i
mindre Gartnerier, og for saadanne Objekter som
Liljekonvaller er Varmtvandsmetoden ubetinget
nemmest. Metoden bestaar deri, at de paagældende
Planter eller Plantedele holdes flere Timer i varmt
Vand og derefter anbringes i Drivhus. Virkningen
af det varme Vand maa antages at være en
lignende som Æterisering; ogsaa her kan nemlig
Midt-Hvilen ikke paavirkes. — <sp>Badets
Varighed</sp> vil i Reglen kunne sættes til 6 à 10
Timer; men for Planter mod Hvilens Slutning vil
3-4 Timer være nok. Her maa den enkelte prøve
sig frem. Efter Hvilens Ophør vil et
Varmtvands-Bad endog hemme Fremvæksten — ganske som
Æterisering efter Hvilens Ophør ogsaa gør det. —
<sp>Vandets Temperatur</sp>. I Reglen vil Vand

<img>Fig. 9. Badekar (efter Molisch). Til venstre Karret set ovenfra, h. Reguleringshane. r.
Varmerør. Til højre lodret Snit, Karret fyldt med Vand og med Planter, der holdes af Brædder.
S. Dækning, f. Eks. Halmmaatter.</img>
af 30-35° C. (altsaa 24-28° Reaumur) være det
mest tjenlige, dog bør i Begyndelsen af Sæsonen,
naar Planterne er vanskelige at »vække«,
Temperaturen sættes noget højere, c. 37-38° C., ja
Liljekonvaller kan da godt taale 40 à 41° i 8-10
Timer. Selvfølgelig er man med de højere
Varmegrader nær ved Grænsen for, hvad Planterne kan
taale — og f. Eks. tæt sammenpakkede
Konval-Drivspirer vil let kvæles i Vandet. En
Gennemluftning vil i sligt Tilfælde være nødvendig —
men bedre er det, ikke at bade for mange Planter
paa en Gang. — <sp>Varmtvandsbeholderen</sp>
kan have snart sagt hvilken som helst Form; det
gælder at kunne regulere Varmen. Som vist i
omstaaende Fig. 9 kan man lade en med
Reguleringshane forsynet Gren af Varmerørssystemet
(Damp- eller Hedevands-Rør) Ira Væksthuset gaa
ind langs Bunden af den Beholder, man vil bruge
til »Badekar«. Og Figuren viser ligeledes,
hvordan Potteplanter — eller Planter med Klump —
passende kan anbringes i Vandet. Om
Varmtvandsbehandlingen gælder det samme, som angaves for
Æteriseringén: Drivningen kan ske ved lave
Temperaturer og behøver ikke straks at iværksættes;
den Indvirkning, som er sket, holder sig nogen
Tid. Varmtvandsmetoden vil da vistnok i de fleste
Tilfælde i nordiske Gartnerier blive foretrukket
for Æteriseringen og Kloroformeringen.

5. <sp>Dampbad</sp> er bleven foreslaaet af
<sp>Neubert</sp> (1910), men frembyder næppe Fordele.

6. <sp>Frost</sp> kan i mange Tilfælde fremkalde
lignende »Forstyrrelser« som Æter og Hede. Og
det er en gammel Erfaring, at Drivning af
allehaande Planter gaar lettere efter Frostens
Indtrædelse end før. Dog er hele denne Sag ikke sat
i System til praktisk Brug og vil vel næppe
heller kunme konkurrere med
Varmtvandsbehandlingen.

7. <sp>Udtørring</sp> har lignende Virkning,
særlig paa mange Frø; f. Eks. Kornsorterne, der straks
efter Modningen ikke spirer, vil efter en skrap
Tørring spire lettere. I andre Tilfælde, f. Eks.
med Frø af Ask, Elm o. a., bringer dog
Udtørringen Frøene ligesom dybere i Hvile. For Grene
af f. Eks. Hestekastanje o. a. har det vist sig,
at delvis Udtørring forkorter Hvilen. Dog er en
slig Metode forbunden med Fare og vil — bortset
fra Frø og maaske Knolde — næppe faa praktisk
Betydning.

8. <sp>Saaring</sp> er derimod et Middel som
muligvis kan faa Betydning. Det er gammel
Erfaring, ogsaa fra fysiologiske Eksperimenter, at
Beskadigelse af Væv fører til ejendommelige
Pirringstilstande (»Saarfeber«) og at ofte
Nydannelser (f. Eks. Saarkork, Kallus o. desl.) fremkaldes
ved Saaringen. Ligeledes er det en saare gammel
Erfaring, at Fjernelsen af ydre Knopskæl eller
Fjernelsen af Skaller og Hinder kan give de
blottede indre Knopdele, resp. Kimen i Frøene,
Foranledning til at begynde en Udvikling. Hvorvidt
der i disse Forhold ligger Muligheder for
Tilvejebringelsen af nye Drivmetoder, maa Fremtiden
vise; stort synes der ikke at kunne opnaas for
<sp>Praksis</sp>.
W. J.
</chapter>

<h1>Ø.</h1>

<chapter name="Øer">
<b>Øer</b> se <sp>Vandpartier i landskabelige
Haver</sp>.
</chapter>

<chapter name="Økonomisk Havebrug i Norge">
<b>Økonomisk Havebrug i Norge.</b> Det økonom.
H. i N. har i de senere Aar haft en meget rask
Udvikling, og de Anstrengelser, som er gjort i
Krigsaarene for at øge Produktionen af
Fødemidler, har bidraget meget til denne Fremgang. Det
ø. H. kan efter sit Formaal og sin Driftsform
skilles i 3 Slags: 1) Ø. H. udelukkende til de
enkelte Hjems eller Husholdningers Behov
(<sp>Husholdningshavebrug</sp>). 2) Ø. H. for Avl
af Salgsvarer — som Bierhverv ved Siden af
anden Næring (<sp>Binæringshavebrug</sp>). 3) Ø.
H. for Produktion af Handelsvarer som
Hovederhverv,  (<sp>fagmæssigt Havebrug</sp>, ogsaa
<sp>Gartneri</sp>). Den første Form har haft rask
Udvikling, saavel ved Villaer, Smaabruger- og
Arbejderhjem som ved de større Gaardbrug,
understøttet af de offentlige Funktionærers Virksomhed,
bl. a. ved Kursus for Oplæring i Havesagers
Anvendelse i Husholdningen, Husmoderskolernes
Undervisning o. s. v. Der er dog endnu overmaade
meget tilbage at udrette paa dette Omraade. —
Den anden Form, Binæringshavebruget, har ogsaa
haft en meget stærk Støtte i
Havebrugsfunktionærernes Arbejde samt i »Smaabrukerbevægelsen«,
idet Vandrelærere for Smaabrugere (d. e.
Smaabønder, Husmænd) og »Smaabrugsskoler« har
agiteret adskilligt for Havebruget som indtægtsgivende
Led ved de smaa Gaardbrug.

Mange af Havebrugets Fagfolk er dog bleven
opmærksom paa, at en alt for rask Udvikling i
denne Retning vil føre til et udbredt ekstensivt
Havebrug, og anbefaler derfor, at »Salgshavebrug«
kun maa drives af Folk, som har de nødvendige
Forudsætninger for at kunne avle en god
Handelsvare og finde fordelagtig Afsætning af den,
saa at deres Havebrug kan blive lønnende og
nationaløkonomisk forsvarligt.

Der hæver sig stærke Røster for, at den tredje
Form for Havebrug, Grønsagsdyrkning,
Frugtdyrkning m. v., drevet af virkelige Fagfolk, maa
komme mere i Forgrunden. Derfor søges ogsaa
oprettet Skoler for jordbrugskyndige Gartnere, der
kan drive de bedste »Grønsagsgaarde« og
»Frugtgaarde« med den rette indgaaende Fagkundskab,
og hvor Havebruget bliver Hovedindtægtskilden.

<sp>Køkkenurtedyrkning</sp>
(Grønsagsdyrkning) drives over det hele Land; men medens der
i det sydlige er Betingelser til Stede for en alsidig
Drift og Storproduktion af Handelsvarer, er der i
de øverste Fjeldbygder og længst mod Nord kun
Mulighed for Dyrkning af faa Arter med kort
Væksttid, f. Eks. Majroer, tidlige Gulerødder,
Radiser, Salat o. l. til Brug i egen Husholdning. I
det sydlige og i de indre Fjordbygder paa
Vestlandet samt i de varmeste Østlandsbygder
dyrkes Tomater, Agurker o. l. paa Friland, Bønner
naar frem til fuld Frømodning og de seneste
Sorter af Hovedkaal er sikre. I Trøndelag er derimod
endog de tidligste Bønner usikre; Amager
Hvidkaal naar ikke fuld Udvikling, men der maa
benyttes specielt tidlige Sorter som Ditmarsker,
tidlig Hamburger, tidlig Københavner, den stedegne
Trønder o. l. Hovedkaal; Sukkerærter og Skalærter
giver nogenlunde modent Frø. Ved Bodø er de aller
tidligste Hovedkaalsorter endnu i Stand til at give
godt Udbytte i gode Aar. Tidlig Blomkaal, der jo
trives godt i fugtigt Klima og har godt af en
langsom Udvikling, giver et udmærket Produkt
en god Del længere nordover.

Den største Grøntsagsdyrkning foregaar omkring
Kristiania i det sydlige af Østfoldfylke, i Lier og
andre Bygder vest for Kristianiafjorden, paa
Sørlandet, paa Jæren (i Nærheden af Stavanger) og
ved Hamar; men for øvrigt er der gode Tilløb til
rationel Grønsagskultur rundt om i Landet lige til
Trøndelag og til Dels nordligere. Driftsformerne er
dels Grønsagsgartnerier og Grønsagsgaarde, dels
Grønsagsdyrkning som mindre Bierhverv.

Kulturmaaderne i Grønsagsdyrkningen har
udviklet sig rask i Retning af at benytte
Hesteredskaber og enten Drilkultur (Saaning paa Kamme)
eller Radkultur paa fladt Land for de almindelige
Køkkenurter. Drilkulturen viser sig udmærket i
alle Distrikter med nogenlunde fugtigt Klima.
Grønsagsdrivning i Hus og Bænk i større
Maalestok er ikke almindelig. I det sydlige er der en
Del Gartnerier, som har naaet udmærkede
Resultater i denne Specialitet.

Omsætningen af Grønsager foregaar for en stor
Del gennem Torvesalg i nærmeste By og anden
direkte Afsætning til Forbrugerne, men for
øvrigt gennem Grønsagsforretninger og Butikssalg.
Partisalget er dog i adskillig Grad vanskeliggjort,
dels ved de lange Afstande og store
Transportomkostninger, dels ved Manglen af Torvehaller o. l.
Omsætningsmidler. De norske Grønsagsdyrkere er
paa god Vej til at forsyne Landet med, hvad det
trænger til af disse Varer; men Markedet
trykkes, særlig i Maanederne Oktober-Januar, af
udenlandske Grønsager.

<sp>Frøavl</sp>. Af gammel norsk Have- og
Rodfrugtfrøavl kan nævnes den Avl af Kaalrabifrø
(Kaalroefrø), som dreves i det smaa rundt om i
Landet, saaledes ofte i Nærheden af Handelssteder,
hvor enkelte Smaabrugere gjorde denne Frøavl og
Salget af Udplantningsplanter til en Bifortjeneste
for sig. Den kendte trondhjemske Kaalrabi er
opstaaet af denne Avl. Efter at det blev let for
Hvermand at faa købt Frø fra Frøforretningerne, der
drev Kaalrabifrøavlen i lidt større Maalestok eller
købte Frø fra andre Lande, er den foran nævnte
Avl gaaet tilbage, og vi tager næppe fejl, naar
vi mener, at mange gode gamle Kaalrabistammer
paa den Maade er døet ud. Efterhaanden som
Grønsagsdyrkningen har udviklet sig i de sidste 30-40
Aar, er ogsaa Frøavlen af Hovedkaal, Ærter m. v.
tiltaget, men mest i lille Stil. Det har været nok
saa almindeligt, at Grønsagsdyrkere har avlet Frø
af specielle stedegne Stammer til eget Brug, og
flere gode Kaalsorter, Sukkerærtestammer o. l. er 
opstaaet paa den Maade. Den egentlige Avl af
Handelsfrø har ikke været særlig stor. Dog havde
Handelsgartner Hermannsen i Trondhjem allerede
for c. 40 Aar siden en ikke ubetydelig Avl af
trondhjemsk Kaalrabifrø til Salg, og senere har
Olsens Enke i Kristiania og M. Fuhr i Grimstad
dyrket adskilligt Kaalrabifrø til Salg. Endvidere
udviklede Ærtefrøavlen sig, ligesom en
Gulerodsfrøavl (ved Grimstad). I Krigsaarene har
Have-og Rodfrugtfrøavlen taget et stærkt Opsving, bl. a.
ved Hjælp af en stærk Støtte fra Staten. Særlig er
da Kaalrabi- og Turnipsfrøavlen paa Jæren
bleven betydelig, ligesom Sørlandet har avlet
adskilligt af Sukkerærter og forskellige andre
Grønsagsfrø. Paa Østlandet er gjort enkelte gode
Forsøg med Ærte- og Bønnefrø. Der mangler endnu
meget i, at den norske Havefrøavl er kommet i et
fuldt solidt og rationelt Spor med Udnyttelse af
det bedst mulige Stamfrø af Stammer, som er
tilpassede efter Forholdene; men det vil vistnok ikke
tage lang Tid, før man har faaet bygget en
væsentlig Del af dette saa overmaade vigtige
Fundament under den norske Grønsags- og
Rodfrugtdyrkning.

<sp>Frugtdyrkning</sp>. Enkelte af Frugthavens
Planter, f. Eks. Hindbær (n. Bringebær), Jordbær
og Ribs, kan dyrkes over det hele Land med
Undtagelse af det allenordligste. De tidligste og mest
haardføre Sorter af Stikkelsbær og Solbær kan
dyrkes til Ofoten; men allerede nordenfor Trondhjem
maa det ske paa udsøgt varm Jord. Fra Trøndelag
og sydover giver alle de almindelige Bærarter godt
Udbytte ved hensigtsmæssig Dyrkning. De
tidligste Æblesorter, som Transparente blanche,
tidlige »Sødæbler« o. l. kan give nogenlunde
brugbar Frugt paa de varmeste og luneste Steder i
Nordland Fylke, ligesaa de haardføreste Kirsebær
(tidlige sorte Sødkirsebær og de tidligste Former
af Glaskirsebær). Pærernes Nordgrænse er
foreløbig Nord-Trøndelag, idet der i Indherred hidtil
kun er en enkelt Sort, nemlig Julipæren (Doyenné
de Juillet), der har givet moden, velsmagende
Frugt paa fritstaaende Træer. Blommerne har
ogsaa deres Nordgrænse i Nord-Trøndelag, kun de
allertidligste modner, f. Eks. Rivers early
favorlte; i de varmeste Somre dog ogsaa tidlig
engelsk Sveske, Reine Claude d'Oullins o. l. Skønt
man i Trøndelag til Dels kan faa godt Udbytte af
Æblesorter som Transparente Manche, Säfstaholm
og Rosenstrips, samt af sorte tidlige Sødkirsebær
(Moreller) og af Glaskirsebær (Frostakirsebær), saa
kan man ikke sige andet, end at det egentlige
Træfrugtstrøg i Norge begynder først søndenfor
den 63. Breddegrad, i de indre Fjordbygder i
Møre Fylke. Her dyrkes flere Pærer (Julipære,
Grønnespære, Graapære, Kejserindepære, Mouille
bouche, paa indre Søndmør ogsaa Moltke, Amanlis,
Flemish beauty m. fl.) og Blommer (tidlige Svesker,
Reine Claude d'Oullins, samt Czar, Victoria m. fl.),
med godt Udbytte. I Indlandet trives Frugttræer
paa Hedmfark o. l. Steder, og f. Eks. et godt Stykke
op i Gudbrandsdalen. Landets bedste Frugtstrøg er
de varmeste Bygder paa Østlandet og i det
sydligste samt de indre Fjordbygder paa Vestlandet.
Man regner, at Middeltemperaturen i de 4
vigtigste Vækstmaaneder (Juni, Juli, August og
September) maa være mindst 12° C. for at de
haardføreste og tidligste Æbler kan give brugbar
Frugt; det tilsvarende Tal for Pærer er vistnok
12,5°. I Indherred er nævnte Middeltemperatur
12,8°, men i de bedste Frugtdistrikter er den f.
Eks. i Sogndal i Sogn 14,2°, varme Bygder paa
Sørlandet 14-14,5°, omkr. Kristiania 14,5-15°,
(Lillehammer 13,1°). Temperaturforholdene
veksler imidlertid stærkt paa korte Afstande efter
Højden i Landskabet, Beliggenheden i Forhold til
Solen, til Ly af Fjældene o. s. v. Ligeledes med
Nedbørsforholdene. Paa Vestlandet kan der i de
ydre Bygder være en Nedbør paa 2000 mm eller
mere pr. Aar; i de midterste Fjordbygder er den
gerne 1000-1400 mm, men i de inderste Bygder,
f. Eks. Indre Sogn og Søndmør, kan den gaa ned
til 600 mm pr. Aar. Dette nødvendiggør en
bestemt Fordeling af Frugttræarter og Sorter,
saaledes, at de fineste eller vanskeligste Æbler plantes
i de inderste Bygder, mens de midterste Bygder
helst dyrker Pærer og Blommer eller nøjsomme
Æbler. Paa Østlandet er Nedbøren noget jævnere
og i det hele taget mindre end paa Vestlandet, og
man har mange meget gode Æblebygder; men
ogsaa her ser Pærer og Blommer ud til at være de
triveligste, naar Luftfugtigheden og Nedbøren
bliver lidt mere fremtrædende.

Faa Lande har en mere forskelligartet Jordbund
end Norge. Naar man ser bort fra det skadelige
Vand, der kan fremkomme i alle Jordarter i
vekslende Mængder, og regner med Afgrøftning, er
følgende Jordtyper at nævne fra de mest
uskikkede til de bedst skikkede for Frugtdyrkning:
1) Mosejord, 2) Elvesandjord, 3) udpræget Lerjord
(og tarvelig Morænejord), 4) (god Morænejord, og
blandet Aflejringsjord (Bakkejord), 5) Skredjord fra
kalkholdig Silur eller Fyllitfjæld. Det bliver en
vigtig Sag i Norge at anvende de forskellige
Jordarter til det, de er bedst skikkede til, og har da
Frugttræerne en stor Mission at udføre i den
blandede Bakkejord og i den gode Moræne- og
Skredjord, ikke mindst i de varmeste Fjordbygder.
Angaaende Frugtdyrkningen i det store og hele
taget skal vi endnu tilføje: Æbledyrkningen har
tidligere været det væsentligste og er det vel
endnu. Graasten har været den almindeligste Sort,
og man holder fremdeles adskillig paa den i de
bedste Æblebygder, fordi den er saa efterspurgt
som Handelsfrugt. Almindelig dyrket har desuden
været hist og her rød Astrakan, Alexander,
virginsk Rosenæble, Charlamowsky, Nonnetitte m. fl.,
paa Vestlandet desuden Rosenstrips, Kaupanger,
Fosæble o. a. Lokalsorter. Nu plantes vistnok mest
af: Åkerø, Signe Tiillisch, Graasten, Cox's Pomona,
Säfstaholm, Transparente blanche, paa
Vestlandet desuden Torsteinsæble, Fuhræble m. fl.
Pæredyrkningen udvikler sig forholdsvis raskere end
Æbledyrkningen, særlig paa Vestlandet.
Sorterne er, foruden Kejserinde, Graapære, Mouille
bouche o. a. ældre Sorter, Moltke, Amanlis,
Flemish beauty, Dobbelt Philip, Bonne Louise o. s. v.
Blommedyrkningen udvikles ogsaa rask med
Sorter som Reine Claude d'Oullins, Czar, Victoria,
tidlige Svesker, Jefferson m. fl., foruden visse
Lokalsorter, som enkelte Steder benyttes i nok saa stor
Udstrækning, og som bl. a. formeres ved Rodskud.
Blommedyrkningen har visselig en stor Fremtid
for sig, dels fordi denne Frugtart trives godt i
vor bakkede Moræne- og Skredjord, dels fordi
Blommefrugten ved hensigtsmæssige

<img>Frugtgaarde ved Sognefjorden.</img>
Konserveringsmetoder (f. Eks. Tørring) kan faa en
udstrakt Anvendelse. De mest udbredte Kirsebær er
de gamle Glaskirsebær, der har holdt sig fra
Munketiden og gaar under Navn af
Frostakirsebær, Hardangerkirsebær o. l. Søde Kirsebær
(Moreller) dyrkes ogsaa en Del, fornemmelig i de
varmeste Strøg, og i en Mangfoldighed af Sorter.

Bærdyrkningen er almindelig, og saavel Arter
som Sorter er de i skandinaviske Planteskoler
almindelig forekommende.

Frugtdyrkningen har for den allerstørste Del
været drevet som Bierhverv, ofte med kun nogle faa
Frugttræer og Bærbuske, af Gaardbrugere,
Smaabrugere og Villaejere, og den har væsentlig været
ganske ekstensiv med smaa eller ingen Udgifter
til Gødning, Renholdelse og Beskæring. Udbyttet
har da været derefter. Enkelte Steder, f. Eks. i
Frugtdistrikterne paa Vestlandet, har den dog hos
mange udviklet sig til en Hovednæring. Pasningen
af Frugttræerne bliver da ogsaa bedre og bedre.
Der gøres fra det offentliges Side meget for at
faa indført en mere rationel Gødskning, en bedre
Renholdelse for Insekter og Svampe og en bedre
Behandling af Frugten. Frugtsalget er for den
største Del foregaaet til Opkøbere, i Nærheden af
Byerne ogsaa ved Torvesalg. Nu dannes der flere
og flere Frugtsalgslag af Producenterne, og disse
Lag arbejder for at faa indført baade en bedre
Sortering og Pakning og en lettere og
fordelagtigere Omsætning af Frugten. Skønt god Sortering
og Pakning ikke er almindelig, er man dog i Norge
kommen langt paa Udviklingens Vej, idet der er
prøvet mange Metoder og gjort Erfaringer, som er
af stor Betydning, naar det gælder at arbejde med
Sikkerhed mod det rette Maal. Paa Grund af
Konkurrencen udefra, særlig fra Amerika, maa
den norske Handelsfrugtavl nødvendigvis i alle
Retninger gaa over til rationelle Former under
Anvendelse af større faglig Indsigt, baade i
Dyrkning og Omsætning.

<sp>Forsøgsvæsen</sp>. I et Land som Norge, der
strækker sig over saa mange geografiske
Breddegrader og med Bygder, der dels ligger lunt
mellem Fjældene, i Dale eller ved stille Fjordarme,
dels ude ved den aabne Havkyst, eller i
Fjældbygningen flere Hundrede Meter over Havfladen,
bliver de klimatiske Vækstbetingelser meget
forskelligartede, hvilket ogsaa er berørt i det
foregaaende. Derfor faar ogsaa den videnskabelig
anlagte Forsøgsdyrkning en meget stor Betydning i
dette Land. Forsøgsvæsenet paa Havebrugets
Omraade er delt i de to Specialiteter: Frugtdyrkning
og Grønsagsdyrkning med Frøavl. Hver af disse
har sine egne Forsøgsledere og
Centralforsøgsstationer. Centralstationen for
Frugtforsøgsvirksomheden er Njøs i Leikanger (Sogn) og for
Grønsagsforsøgsvirksomheden har man en Station ved
Landbrugshøjskolen i Aas og en ny (netop
planlagt) i Trøndelag. Hver enkelt af disse
Forsøgsstationer vil skaffe sig Bistationer og spredte
Felter over det hele Land, helst ved offentlige
Havebrugs- og Landbrugsskoler. Der søges ogsaa,
for Løsningen af mange Spørgsmaal, Samarbejde
med Distrikternes Havebrugsfunktionærer
(Fylkesgartnere o. a.). Blandt de Forsøgsopgaver, der
lægges særlig Vægt paa i dette Forsøgsvæsen, er: 1)
Sammenlignende Sortsforsøg for at finde, hvilke
af de allerede eksisterende Sorter og Stammer, der
er bedst skikkede under de forskellige Forhold.
2) Planteforædlingsforsøg for at frembringe ny
Sorter og Stammer, der er i Stand til bedst mulig
at udnytte de stedlige Vækstbetingelser og give
værdifuldere Udbytte, end de tidligere Sorter. 3)
Forsøg med Bekæmpelse af Insekter og
Svampesygdomme. 4) Forsøg med Kulturmetoder og
Gødskning m. v.
S. L.
</chapter>

<chapter name="Økonomisk Havebrug i Sverrig">
<b>Økonomisk Havebrug i Sverrig.</b> I. <sp>Haver</sp>,
baade større og mindre, har fra gammel Tid
eksisteret i Sverrig. Havedyrkning fandt Sted
omkring Klostre, Slotte og Gaarde, hos Munke og
Herrefolk og senere ogsaa hos Smaafolk, og til
Tider var Havedyrkningen ret blomstrende; men i
moderne Forstand økonomisk, dreves den ikke. Den
var anlagt efter smaa Maal, forsynede sine
Udøvere, Haveejerne og Urtegaardsmestrene, med
hvad de behøvede af Blomster, Bær og Frugt, og
den ikke meget livligt florerende Handel med
Haveprodukter skete ved Salg paa Byernes Torve
samt formodentlig ved Hjemmehandel i Haverne
med Stedets Befolkning. Sit Behov af Planter og
Frø m. m. skaffede man sig mest gennem en
besværlig søværts Indførsel fra fremmede Lande,
særlig Tyskland og Holland, eller man tiltrak selv
i mindre Skala sine Træer i Haverne.

Ikke før i Begyndelsen af 1800-Talet opstod de
første egentlige Handelsgartnerier omkring
Stockholm. Af disse blev anlagte omkring den største
Stad, beroede naturligvis paa, at der her kunde
paaregnes den største Afsætning, og den Tids
daarlige Samfærdselsmidler tillod ikke, at
Handelsgartnerierne anlagdes i de klimatisk bedst egnede
Landsdele, da disse laa langt fra
Afisætningsstederne.

Og langsomt gik ogsaa den økonomiske
Havedyrkning frem, thi saa sent som ved 1840 ansaas
de »akademiske« Haver, tilhørende Videnskabs- og
Landbrugsakademierne, som næsten de eneste
Handelshaver af <sp>nogen</sp> Betydning. (Se
Handelsgartneriets Historie i Sverrig). Endnu saa sent som i
Begyndelsen af 1860'erne klages der over, at »den
svenske Havedyrkning er saa vanrøgtet som
muligt i økonomisk Henseende«, og man tilskriver
Aarsagen til dette Forhold den Omstændighed, at
Svenskerne i alle Tider har savnet økonomisk
Sindelag. Hermed være det nu som det vil; i
forrige Aarhundredes sidste Halvdel spores imidlertid
et kraftigt Opsving paa den økonomiske
Havedyrknings Omraade. Det ene Handelsgartneri efter det
andet kommer frem (delvis nævnte under de
særskilte Afdelinger), til en Begyndelse ganske vist
beskedent fremtrædende, men saa efterhaanden
voksende sig stærke jævnsides med den bestandig
stigende Interesse for Havedyrkning i
Almindelighed og dermed følgende større Efterspørgsel efter
»alt hvad til Gerningen hører«. At særlig for
Handelsgartneriernes Vedkommende de med
Jærnbanernes Opkomst og Udvikling meget forbedrede
Samfærdselsforhold spillede den største Rolle, er
udenfor al Tvivl. Nordlændingen spiser visselig
Pærer lige saa gerne som Sydsvensken, men kun
den ene af dem kan med Fordel dyrke dem — et
økonomisk drevet Havebrug kan altsaa kun ske
paa de for de forskellige Plantearter klimatisk
hensigtsmæssige Steder, og Afsætning til de i saa
Henseende mere uheldig stillede Landsdele
forudsætter gode og billige Samfærdselsmidler samt et
ordnet Handelssystem.

Gode Samfærdselsmidler — om end for Tiden
ikke saa billige — har Landet nu, og det
økonomiske Havebrug har altsaa kunnet forlægges til
de Distrikter, hvor Dyrkningen i og for sig bedst
kan lykkes, og den har paa sine Steder faaet en
betydelig Udbredelse. I visse Retninger — f. Eks.
hvad Frugt og Grønsager angaar — venter
Landet dog endnu paa et bedre organiseret
Forretningssystem.

II. <sp>Klimatiske Forhold</sp>. Skønt
Gartneren til en vis Grad har den Opgave ved Hjælp
af tekniske Hjælpemidler at »lure Klimaet«, gaar
dette dog ikke for sig i hvilken som helst
Udstrækning og særlig ikke i et saa aflangt og koldt
samt i klimatisk Henseende uligeartet Land som
Sverrig. Den rent økonomiske Havedyrkning staar
i et saa meget mere intimt Forhold til Klimaet,
som dette jo er den Hovedfaktor, paa hvilken al
Plantedyrknings Fremgang beror, og en Dyrkning,
som ikke er fremgangsrig, kan ikke være
økonomisk. En Havedyrker, som regner med
Gevinst paa sine Kulturer, maa derfor først og
fremmest tage Hensyn til de klimatiske Forhold paa
Stedet. Et Overblik over Sverrigs Klima viser, at
dette er i høj Grad forskelligt, og gør det klart,
at det økonomiske Havebrug i Hovedsagen maa
blive henvist til de sydlige og mellemste Dele af
Landet og særlig dettes Kyststrækninger.

Sverrig er som bekendt beliggende i den
nordligste Del af den tempererede Zone, ja til og med
saa nordligt, at omkring 15 pCt. af dets Areal
ligger nord for Polarkredsen. Dets Klima skulde
derfor gennemgaaende være ret bistert (hvilket
ogsaa antages af mange ikke altfor langt borte
boende Fremmede), hvis ikke Nærheden af
Atlanterhavet med dets varme Luftstrømme bevirkede,
at store Dele af Landet er vel egnede for
Plantedyrkning. Passagen af talrige Barometerminima
bidrager ogsaa væsentlig til et mere foranderligt
Klima. I Januar f. Eks. overstiger
Middeltemperaturen med hele 10° den Middeltemperatur, der
svarer til Breddegraden Jorden rundt. Ogsaa i
Juli forefindes et Overskud af flere Grader.

Landets nordligere og delvis ogsaa dets
mellemste Del adskilles desværre ved den skandinaviske
Bjergryg fra det i Vesten liggende saak.
atlantiske Klimaomraade, kendetegnet ved milde
Vintre, tempereret Sommervarme, ganske rigelig
Nedbør, særlig om Efteraaret, samt blæsende Vinter.
Disse Dele af Sverrig nærmer sig i klimatisk
Henseende mere det russisk-sibiriske Omraade med
dets kolde Vintre samt varme og regnfulde Somre.
Nærheden af Østersøen og den botniske Bugt udøver
dog en mildnende Indflydelse, særlig i Kystegnene.
Middeltemperaturen i Petrograd er i Februar ÷ 10°
og i Stockholm, som ligger i det nærmeste paa
samme Breddegrad, kun ÷ 3°. — I de sydligere
Landsdele derimod har de sydvestlige og sydlige
varme og fugtige Vinde mere fri Adgang, og disse
Egne har derved et Klima, som meget ligner det
»atlantiske« eller danner — i de indre og højere
beliggende Dele af Götaland — en Mellemting
mellem dette og det centraleuropæiske med
koldere Efteraar og Vinter og varmere Foraar og
Sommer end i Kystegnene. Middeltemperaturen er
ogsaa lavere i Landets Indre end i dets
Kyststrækninger.

Landets store Udstrækning i Nord-Syd gør, at
<sp>Temperaturforskellen</sp> mellem dets
forskellige Dele er betydelig. Denne Forskel
skærpes yderligere af det nysnævnte Forhold, at den
skandinaviske Bjergryg udestænger de lune Vinde
sydvestfra. I de nordligste Egne ligger
Middeltemperaturen for Aaret endog under Frysepunktet,
medens den paa visse Dele af Syd- og
Sydvestkysten stiger til + 7°. Nedenstaaende Tabel
angiver Middeltemperaturen i nogle forskellige
svenske Egne, dels for Januar og Juli, dels for hele
Aaret.
<table>
<td c>Sted<td c>Januar<td c>Juli<td c>Hele Aaret
<td>Haparanda<td r>÷ 11.0<td r>+ 15.0<td r>+ 0.5
<td>Umeå<td r>÷ 8.1<td r>+ 14.9<td r>+ 2.1
<td>Sveg<td r>÷ 10.3<td r>+ 14.2<td r>+ 1.4
<td>Upsala<td r>÷ 4.1<td r>+ 16.4<td r>+4.9
<td>Stockholm<td r>÷ 2.9<td r>+ 16.6<td r>+ 5.7
<td>Örebro<td r>÷ 3.3<td r>+16.7<td r>+ 5.6
<td>Strömstad<td r>÷ 1.9<td r>+ 16.9<td r>+ 6.7
<td>Jönköping<td r>÷ 1.8<td r>+ 16.1<td r>+ 6.1
<td>Västervik<td r>÷ 1.6<td r>+ 16.7<td r>+ 6.5
<td>Göteborg<td r>÷ 0.5<td r>+ 16.8<td r>+ 7.5
<td>Visby<td r>÷ 0.4<td r>+ 16.0<td r>+ 6.7
<td>Växjö<td r>÷ 2.4<td r>+ 16.3<td r>+ 6.1
<td>Lund<td r>÷ 0.8<td r>+ 16.4<td r>+ 7.2
</table>

Landets Temperaturkort viser, at dets varmeste
(Middeltemp. mindst + 6°) og dertil mest jævne
Egne udgøres af Kystegnene af Östergötland og
Småland, Blekinge, Halland og Bohuslän samt Øerne
Gottland og Öland, I de indre og højere beliggende
Dele af Götaland samt de sydlige Dele af Svealand
(efter en Linie tværs over Landet omtr. paa
Stockholms Breddegrad) er Aars-Middeltemp. mellem
+ 5 og 6°. Saaledes er det koldere f. Eks. i de
sydlige bele af Kronobergs Län, end i nordre
Bohuslän, som jo ligger langt nordligere. Nord om
den nys antydede Linie kan Landet med Hensyn
til Aarstemp. inddeles i tværsover den samme
løbende Bælter med synkende Temp. mod Nord,
hvilke Bælter dog langs Østkysten tager Retning
stærkt mod Nord, hvilket antyder, at Klimaet i
Norrlands Kystegne er betydelig mildere, end i dets
indre, høje og fra Havet mildnende Indflydelse
afstængte Dele.

<sp>Temperaturforskellen mell.
Sommer og Vinter</sp> er i Sverrig i det store og hele
meget mærkbarere end i det vestlige Europa,
men mindre end f. Eks. i det Indre af Rusland.
Om Sommeren stiger Temp. paa de fleste Steder
til over 30°, om Vinteren synker den i det
nordlige Sverrig til ÷ 30 a 40°, i det sydlige til 15
à 20°. Paa Grund af den store Ulighed i Temp.
maa ogsaa Aarstidernes Længde veksle ret
væsentligt. Saaledes strækker Vinteren (hvormed
menes den Tid, da Middeltemp. pr. Døgn ligger under
Frysepunktet) sig i det nordl. Sverrig over en Tid
af ikke mindre end 6-7 Maaneder, i det mellemste
varer den 3-4 Maaneder og i det sydl. 2-2 1/2. I de
modsvarende Dele af Landet varer Sommeren (naar
Middertemp. pr. Døgn ligger over + 10°) resp.
2-3, 3 1/2-4 og 4-4 1/2 Maaned. Paa Øen Gottland
m. fl. i Havkanten liggende Pladser er Foraar og
Efteraar af stor Langvarighed.

Den for Planteavlen saa besværlige
<sp>Nattefrost</sp> i Slutningen af Sommeren hærger ret svært
i flere Landsdele, særlig i Norrland, men ogsaa i
Foraaret og Forsommeren kan Frostnætterne
anrette megen Fortræd, ogsaa i det sydlige og
mellemste Sverrig, hvor Vegetationen er tidlig. I det
nordlige Sverrig er paa Grund af Nattefrosten knap
2 1/2 Maaned helt frostfri, i Stockholm derimod hele
4 Maaneder, og paa Øen Hveen i Øresund endog
mere end 6 Maaneder. I Alm. er den frostfrie Tid
længere, jo sydligere man kommer — visse Dele
af Härjedalen og det sydlige Västergötland er dog
kendt for en efter deres Breddegrader abnorme kort
frostfri Tid, endda kortere end i det nordligste
Norrland. Mindst udsat for Nattefrost synes
Bohuslän paa Vestkysten at være, i Rækkefølge dernæst
kommer Blekinge, nordre Älvsborgs, Värmlands og
Västernorrlands Län.

En Modvægt til Somrenes Kortvarighed danner,
foruden deres forholdsvis høje Middeltemperatur,
ogsaa i en vis Grad <sp>Dagenes Længde</sp> og
Rigdom paa Sollys, hvilke Omstændigheders velgørende
Indflydelse paa Plantelivet er mærkbarere jo
længere man kommer nordpaa. I den nordlige By
Haparanda er Solen ved Sommersolhverv uafbrudt
oppe i over 23 Timer i Døgnet. I Stockholm, og
Lund er de modsvarnede Tal resp. 18 1/2 og 17 1/2.
Og i hele Sommeren forlænges Dagen af en lang
og lys Skumring. Ejendommelig og i klimatisk
Henseende vigtigt er det Forhold, at Skymængden
i Sverrig er meget mindre om Sommeren, end om
Vinteren (for Juni og Decbr. resp. 50 og 74 pCt.
af Himmelhvælvet). Skyerne hemmer om
Vinteren Udstraalingen fra Jorden, hvorved Kulden
bliver maadeholden, og om Sommeren faas mere
Sollys.

Middel <sp>nedbøren</sp> for Landet regnes til 515
mm, højest er den paa Vestkysten, lavest i
Norrbotten og paa Götalands Østkyst (Kalmar Läns
Kystegne, Øerne Gottland og Öland). Rigest paa
Regn er de vestre Udløbere af det sydsvenske
Højland. Vekslingen i Nedbørsmængden er fra Aar til
Aar meget stor, ligesom ogsaa Nedbørens lokale og
tilfældige Variationer er betydelige. Ofte afløses
en flere Uger lang Regnperiode af en lige saa lang
Tørke. I de fleste Landsdele indtræffer den
regnrigeste Tid i Eftersommeren; mindst regner det i
Februar, Marts eller April. I Særdeleshed paa
Østkysten og dens Øer hersker ofte en højst besværlig
Mangel paa Nedbør i Foraaret og Forsommeren.

<sp>Sne</sp> falder hver Vinter i hele Landet, men
Snedækket bliver liggende paa Jorden i meget ulige
Tidslængder. I Norrland ligger Sneen fra Decbr.
til Marts Maaned, i Skovegnene ofte endnu
længere, og i de indre Dele af det øvrige Land ligger
Sneen for det meste ogsaa hele Vinteren. I
Kystegnene og paa de blæstrige Sletter indtræffer oftere
Barfrost. Paa Skaanes Sletteland bliver Sneen
sjælden liggende mere end højst nogle faa Uger.
Snedækket sænker ganske vist Lufttemperaturen, men
beskytter Jorden mod Afkøling og hindrer Frosten
i at trænge ned, hvorfor Havedyrkerne i de
koldere Dele af Landet har en god Hjælp i den
Beskyttelse, Sneen udøver.

<sp>Hagl</sp> forekommer ganske vist ret ofte, men
nogen større Skade deraf hører man kun sjælden
omtale.

Særlig ved Kysterne optræder ofte stærke
<sp>Storme</sp> til stort Men for Frugtbarheden. Ved Gottland
maa man saaledes som Middeltal regne med 23
Storme om Aaret, og paa Vestkysten med 20. Paa
Syd- og Østkysten forekommer Storm kun omtrent
halvt saa ofte.

I klimatisk Henseende skulde de for Planteavl
bedst egnede Steder være at finde i Kystegnene af
Götaland, særlig paa dets Syd- og Vestkyst. I
Virkeligheden er det ogsaa saa, at Hovedparten
af Landets rent økonomiske Havebrug just drives
i disse Egne og ganske særligt i Skaane, hvor
foruden Klimaet ogsaa Jordbunden er i høj Grad
tjenlig. Af 70 blandt Sverrigs fornemste Dyrkere
af Grønsager, Frø, Frugt og Planteskoleartikler er
ikke mindre end 47 beliggende i Skaane, 10 langs
Hallands og Västergötlands Kyst og Resten spredt
i Landet, dog mest paa den rige Östgöta-Slette eller
i den relativt milde og klimatisk velstillede
Mälardal. Omkring Byerne, ogsaa de nordlige, drives
overalt Handelsgartneri, særlig Væksthuskultur, og
ved Valget af Plads for disse Foretagender har
naturligvis de klimatiske Forudsætninger spillet
mindre Rolle end Nærheden af Afsætningsstederne.

III. <sp>Dyrkning af Køkkenurter</sp>. Lige
til den senere Tid har den svenske
Køkkenhavedyrkning været drevet som en Del af
Havedyrkningen ved Godser og Gaarde, og Salget af
Produkterne har for største Delen fundet Sted ved
Falbydelse paa Torvene i de nærmest liggende
Byer. Noget større Behov af Grønsager har heller
ikke været til Stede. Den Opblomstring, som
kendetegner de seneste Aartier i svensk Havebrug, har
dog ogsaa i høj Grad naaet
Køkkenhavedyrkningen, og Folket har alt mere begyndt at interessere
sig for baade Brugen og Dyrkningen af Grønsager.
Efterhaanden som Behovet af Grønsager er steget,
er ogsaa Dyrkningen af disse blevet en mere
speciel Gren af Havebruget. Jordejere i de i
klimatisk Henseende mere gunstige Dele af Landet har
kunnet beslutte sig til Dyrkning af Køkkenurter i
større Stil for saa godt som udelukkende Salg til
de nordligere Egne. Særlig i den sydvestlige Del af
Skaane er opstaaet mange store Køkkenhavebrug.
Blandt 12 af Landets større Kulturer paa dette
Omraade er de 10 beliggende i nysnævnte Egne.
Vore vigtigste Køkkenurter er Ærter, Bønner,
Spinat, Radiser, Dild, Agurker, Gulerødder, Pastinak,
Rødbeder, Persille, Løg og Kaalarter. Salat, Selleri,
Porre, Ræddiker, Kaalrabi m. m. dyrkes ogsaa
almindelig, men i mindre Udstrækning.

Disse Forretninger er hovedsagelig baserede paa
tidligt Salg oppe i Landet, særlig i Stockholm.
Ved tidligere Indtrædende Varme om Foraaret og
en drivende Jord bliver de skaanske Produkter
færdige ofte flere Uger før i Mellemsverrig; de
forsendes til Afsætningsstederne pr. Jærnbane eller
for mindre ømtaalige Sager som Rabarber m. m.
ofte med Dampskib. Den Fordyrelse, som
Produkterne bliver udsatte for ved den lange Transport,
opvejes af de højere Priser, der opnaas ved deres
Tidlighed.

l Östergötland, i Egnen omkring Staden
Norrköping, ligger ogsaa en Del Køkkenurtedyrkninger,
der handler på Stockholm og Nordsverrig. Deres
Produkter bliver færdige noget senere end de
skaanske, men tidligere end de stockholmske. Saa snart
Dyrkerne i Norrköping kan føre deres Produkter
paa Markedet i Stockholm, bliver Skaaningerne
paa Grund af højere Fragtomkostninger sat ud
af Konkurrencen.

De store skaanske Grønsagskulturer er fortrinsvis
anlagte i Egnene omkring Landskrona, Malmö og
Ystad. Ved Landskrona ligger bl. a. <sp>A. B. J.
Malms</sp> Handelsgartneri og <sp>J. Ekelund</sp> i
Asmundtorp. Disse Anlæg omfatter hver c. 80 Tdr.
Land og der dyrkes mest Rodfrugter; de drives
rent landbrugsmæssigt med Radsaaning,
Maskinhakning o. s. v. Til Vekselbrug med Rodfrugterne
dyrkes Landbrugsplanter. Foruden ved Salg til det
øvrige Sverrig sker Afsætningen ved Sommertid
paa Torvene i Helsingborg, Malmö, Lund m. fl.
Steder, hvortil Produkterne tidligt om Morgenen
befordres ad Landevejen paa store Vogne. — I
Egnen omkring Malmö er de største Dyrkere: <sp>Alb.
Andersson</sp>, Annelund, med c. 20 Tdr. Land
Rodfrugter; <sp>C. Rosenquist</sp>, Jämtland, c. 12
Tdr. L., hvoraf 3 med Jordbær samt Tomater,
Blomkaal, Løg, tidlige Kartofler o. s. v., og <sp>C. A.
Håkansson</sp>, Eriksdal, c. 16 Tdr. Land
Rabarber, Artiskokker, Tomater, Blomkaal, Løg, Jordbær
m. m. Begge de sidstnævnte har ogsaa en Del
Væksthuse og et ret betydeligt Antal Bænke til
Dyrkning af tidlige Grønsager. Tomater, Blomkaal,
Agurker, Meloner o. desl. — I Ystadegnen er det
mest betydelige Anlæg <sp>Olof Bengtssons</sp> i
Glemmingebro.

Omkring alle større Stæder ligger for øvrigt
altid større Arealer med Køkkenurter. Paa Øen
Hisingen udenfor Göteborg findes en Del ret betydelige.
Generende Nattefrost og tidlig Efteraarskulde
bevirker, at deres Produkter ikke bliver særlig tidligt
færdige. For en stor Del drives Kulturerne ogsaa
under Glas, særlig Agurker, Meloner og Tomater.
Mest kendt af disse Haver er <sp>Grimbo
Handelsgartneri</sp>.

Paa visse Steder af den sydlige skaanske Kyst,
hvor Jorden hovedsagelig bestaar af fint løst Sand
med nogen Muld, og hvor Adgangen til Havtang
som Gødning er rigelig, er opstaaet store
Specialdyrkninger af Asparges. Ældst og mest bekendt
af disse er <sp>Bongs</sp> ved Ystad, hvor c. 25 Tdr.
Land Strandjord er taget i Kultur til Asparges.
Desuden dyrker flere Jordejere i Egnen
kontraktmæssig Asparges for Firmaet, som afsætter dem
enten i frisk Tilstand eller som konserverede i
Daaser (egen Fabrik). — Ved Skanør <sp>C. A.
Håkanssons</sp> velplejede Aspargesbede, omfattende
c. 25 Tdr. Ld. — <sp>Ruuthsbo Have</sp> i Nærheden
af Ystad har under Udførelse Aspargeskulturer paa
det nærmeste c. 20 Tdr. Ld. og egen
Konservesfabrik.

I de fleste af Landets Herregaardshaver,
Villahaver og Kolonihaver o. s. v. drives naturligvis
ogsaa Køkkenhavedyrkning, mest dog kun for eget
eller den allernærmeste Egns Behov; de nærmest
Byerne liggende Herregaarde sælger dog ofte en
Del af deres Produkter ved Torvehandel.

Udbyttet af Landets sædvanlige Køkkenurter maa
naturligvis veksle ret væsentligt i de forskellige
Aar og paa de forskellige Jorder. Nogen samlet
Opgørelse over Grønsagernes Udbytte foreligger,
saa vidt vides, ikke, men ifølge Opgivelser fra
skaanske Grønsagsdyrkere, skal Middeludbyttet for
nedennævnte Køkkenurter kunne sættes omtrent til
følgende Tal, gældende kg pr. ha: Gulerødder
35,000; Pastinakker 20,000; Havekaalrabi 45,000;
Rødløg 8-10,000; Hvidkaal 50-60,000; Ærter
20,000; Krybbønner 18,000; Snittebønner 25,000;
Spinat 15,000.

Den Pris, Dyrkerne ved Salg faar for deres
Produkter, er naturligvis ogsaa udsat for store
Forandringer. I Sommeren 1920 har de Priser, de
skaanske Dyrkere har betinget sig ved Salg direkte
til Grossister, som Middeltal været omtrent
følgende:
<table>
<td>Ærter, bælgede, pr. hl<td c>Kr.<td c>20
<td>— Sukker-, pr. hl<td c>-<td c>30
<td>Bønner, Snitte-, pr. hl<td c>-<td c>10-15
<td>— Voks-, pr. hl<td c>-<td c>25
<td>Hestebønner, pr. hl<td c>-<td c>15
<td>Spinat, Frilands (Maj-Midsommer)<br>pr. kg<td c>-<td c>1.50
<td>Friske Radiser, bundtede, pr. 100 Stk.<td c>-<td c>0.75
<td>Dild, tidlig, grøn, Frilands, pr. kg<td c>-<td c>3
<td>Drivagurker fra Friland, smaa, pr.<br>100 Stk.<td c>-<td c>3.50-4.00
<td>— fra Friland, større, pr. 100 Stk.<td c>-<td c>4-5
<td>Slangeagurker fra Drivbænk, pr. kg<td c>-<td c>1
<td>Gulerødder, Pastinakker, Rødbeder i<br>Sommertiden pr. 100 Stk.<td c>-<td c>2
<td>Gulerødder, Vinter, pr. hl<td c>-<td c>4-5
<td>Pastinakker, Rødbeder, Vinter, pr. hl<td c>-<td c>6-7
<td>Persille, pr. kg<td c>-<td c>1.50
<td>Løg, holl. Sylte-, pr. l<td c>-<td c>2.50-3.50
<td>— Rød-, pr. kg<td c>-<td c>0.50-0.60
<td>Blomkaal, efter Kval., pr. Hoved<td c>-<td c>0.50-0.60
<td>Hvidkaal, pr. kg<td c>-<td c>0.10-0.15
<td>Peberrod, pr. kg<td c>-<td c>1.50-2.50
<td>Selleri, pr. kg<td c>-<td c>1
<td>Porrer, tykke, pr. 100 Stk.<td c>-<td c>5-8
</table>

Under Verdenskrigens urofyldte Tid har den
hjemlige Køkkenurtedyrkning taget et betydeligt
Opsving. Landet formaaede selv nogenlunde at
forsyne sig med Køkkenurter. Efter Krigens Slutning
har Dyrkningen dog vist en tydelig Tendens til
Tilbagegang. Anledningen hertil turde være at
søge dels i den bedre Adgang til andre
Levnedsmidler, dels i de meget fordyrede
Fragtomkostninger, hvilket sidste Forhold i Særdeleshed maa være
af Betydning for de skaanske Dyrkere af
Køkkenurter, da disse jo er henviste til en langvejs
Forsendelse af deres Varer. I de sidst forløbne
normale Aar har Landet ikke kunnet undgaa at
indføre en hel Del saavel friske som konserverede
Grønsager. I 1914 indførtes saaledes til Sverrig
af friske Køkkenurter:
<table>
<td>Agurker<td c>for<td c>Kr.<td r>11,167
<td>Meloner<td c>-<td c>—<td r>9,003
<td>Tomater<td c>-<td c>—<td r>28,321
<td>Asparges<td c>-<td c>—<td r>33,160
<td>Løg<td c>-<td c>—<td r>404,426
<td>Hvidkaal<td c>-<td c>—<td r>2,035
<td>Blomkaal<td c>-<td c>—<td r>37,919
<td>Spiselige Rødder<td c>-<td c>—<td r>9,129
<td>Diverse, ikke tropiske Krydderurter<td c>-<td c>—<td r>113,671
<td>Øvrig Sorter Køkkenurter<td c>-<td c>—<td r>56,213
</table>

Mod denne Import paa tilsammen 706,846 Kr.
kunde i samme Aar kun stilles en Eksport af
tilsvarende Sager til 3,145 Kr.; denne Eksport bestod
for den overvejende Del af Agurker og Peberrod.

Ved Alnarps Landbrugsinstituts Haveafdeling
opretholdes ved Hjælp af Statsmidler en desværre
provisorisk <sp>Forsøgsvirksomhed</sp> med
Køkkenvækster. Paabegyndte i 1914 i lille Skala er
Forsøgene efterhaanden udvidede og indtager nu et
Jordareal af 2 1/2 ha. De største Forsøg omfatter
Hvidkaal, Ærter, Bønner, Gulerødder og Løg, og
mindre findes udlagte til øvrige Kaalarter,
Pastinakker, Hestebønner, Stangbønner, Rødbeder, Salat
og Spinat. Forsøgene har hidtil haft til Formaal
dels at undersøge de gængse i Handelen værende
Køkkenurtesorter med Hensyn til deres relative
Udbytteevne samt Frøets Spiredygtighed, Sorternes
Ægthed og Renhed m. m., dels at undersøge de nye
Sorter, der udbydes eller udsendes fra
Forædlingsanstalterne. Foruden Sortforsøgene er der igangsat
visse Forsøg i Kulturmetoder, mest vedrørende
forsøgstekniske Spørgsmaal. — Mindre lokale Forsøg
findes desuden anlagte i spredte Dele af Landet.

IV. <sp>Havefrøavl</sp>. Den svenske Havefrøavl er
af meget ung Dato. Vistnok har en og anden
Havedyrker formodentlig endda fra de ældste
Tider til eget Behov drevet Frø af de mere
letdyrkelige Slags Grønsager, men nogen mere
udbredt Dyrkning af Havefrø er først i de allerseneste
Aar kommet i Stand. Ved Begyndelsen af 1880erne
syntes det som om den da vaagnende Interesse for
Frøavl af Landbrugsplanter ogsaa i nogen Maade
skulde virke stimulerende paa Havefrøavl, og den
da i Ötergötland virkende »Föreningen för
inhemsk fröodling« oprettede i denne Landsdel nogle
Dyrkninger af Hvidkaal, Rødbeder, Pastinak m. m.
for Frøavl; men Interessen synes atter at være
kølnet, thi endnu i Begyndelsen af 1890erne fandtes
ingen Frøavl af Betydning. Firmaet <sp>W. Weibull</sp>
i Landskrona var den, som begyndte med
Havefrøavl i større Skala. Saa godt som hele Landets
Behov af Havefrø, hvoraf jo Hovedparten udgøres af
Frø af Køkkenurter, har saaledes før maattet
importeres. I Aarene 1911-14 gik Indførselsoverskudet
af Havefrø, ifølge statistiske Oplysninger, op til
103,017 Kr., hvorved dog er at mærke, at en Del
af de allervigtigste Frøsorter, nemlig Ærter,
Bønner, Gulerødder, Kaalrabi og Rødbeder, ikke er
medregnet heri. Efter opgjorte Beregninger
vurderes Landets aarlige Behov af disse sidstnævnte
Frøsorter til:
<table>
<td>Ærter<td c>c.<td>45,000<td c>kg
<td>Bønner<td c>-<td>45,000<td c>—
<td>Rodfrugterne<td c>-<td>20,000<td c>—
</table>

Vort aarlige Behov af Havefrø kan vurderes
til noget over 200,000 kg, hvoraf Hovedparten
udgøres af Ærter, Bønner og Hestebønner.
Bemærkelsesværdigt synes det Forhold at være, at
der af Dildfrø forbruges næsten 5000 kg pr.
Aar, hvilket er usædvanlig meget i Forhold
til andre, tilsyneladende mere vigtige Køkkenurter.
Forbruget af Blomsterfrø beregnes til omkring
10-15 pCt. af det ovennævnte Totalbehov.
Blomsterfrø har aldrig været dyrket og dyrkes endnu
praktisk talt ikke i Landet; Tyskland forsyner os med
vort Behov i den Henseende.

I og med Verdenskrigen fik den svenske
Havefrøavl et baade uventet og tiltrængt Stød fremad.
I Begyndelsen af 1916, da Udsigterne for Landet
til at kunne importere sit Behov af Frø mere og
mere mørknedes, indrettedes af Statens
Levnedsmiddelkommission et Frøbureau med den Opgave
snarest at faa i Stand en til Landets Behov
svarende Produktion af Havefrø. Det lykkedes
Frøbureauet, trods Besværligheder, at skaffe Udsæd til
og anlægge Kulturer af de fleste af vore vigtigste
Køkkenurter paa et samlet Areal af c. 125 ha. De
fleste af Kulturerne forlagdes til Skaane, hvor
Klimaet var det mest gunstige. Kulturerne
organiseredes paa omtrent samme Maade som
Kornfirmaernes Landbrugsfrøavl, d. v. s. man udleverede
Udsæd og oprettede Kontrakt om Dyrkning af denne
med de enkelte Jordejere. Grundet paa nogle
Frøfirmaers efterhaanden livligere Interesse for
Havefrøavlen mente Frøbureauet allerede efter et Aars
Forløb at kunne nedlægge sin Virksomhed.

Havefrøavl drives nu særligt af Almänna Svenska
Utsädesaktiebolaget l Svalöf samt af Firmaet W.
Weibull i Landskrona. Foruden Dyrkning paa egne
Gaarde i Svalöf, Gottorp og Frederiksberg ved
Malmö samt i Landskronaegnen, har nævnte
Firmaer ogsaa anselige Kontraktdyrkninger af
Køkkenurtefrø. Alle disse Kulturer anlæggets mest af
Firmaerne selv produceret Stamfrø. Avlen staar
under Firmaernes Kontrol, og Høsten indsendes til
disse til Tørring, Rensning og Salg. De Sorter,
som hovedsagentlig dyrkes, er Ærter,
Krybbønner, Hestebønner, Spinat, Dild, Radiser, Kaal,
Kaalrabi, Gulerødder, Pastinak, Persille og Rødbeder.
Paa Grund af Klima- og Jordforhold dyrkes de
forskellige Slags ofte i forskellige Distrikter.
Saaledes dyrkes f. Eks. Krybbønner i Egnene ved
Limhamn og Landskrona, Ærter en Del i hele Skaane,
men maaske mest paa Öland og i Östergötland,
Hestebønner dyrkes i nordre Halland og i Bohuslän.
De øvrige Arter forekommer mest i Skaane, hvor
de vigtigste Frøavlsdistrikter, foruden de forud
nævnte, er beliggende i Egnen ved Hammenhög
og Borrby samt ved Trelleborg. De enkelte
Kontraktdyrkninger er i Almindelighed ikke saa store,
oftest fra 0,5 til 3 ha, men deslige Dyrkninger
paa op til 10 ha forekommer.

Udbyttet og dermed Rentabiliteten af de
svenske Havefrøavlinger har vekslet ret betydeligt,
beroende paa hvilken Planteart man har haft med at
gøre, og paa Dyrkningsaarenes Vejrforhold. Den
siden Aar 1911 fungerende »Skånes
Fröodlingsförning« har for Aarene 1911-18 opgjort følgende
Middeltalstabel over Udbyttet af den
Køkkenurtefrøavl, som aarlig har været repræsenteret ved dens
Udstillinger:
<table>
<td>Kaalrabi<td r>1200<td c>kg<td c>pr. ha
<td>Gulerødder<td r>750<td c>—<td c>—
<td>Pastinak<td r>1090<td c>—<td c>—
<td>Rødbeder<td r>1120<td c>—<td c>—
<td>Spinat<td r>1340<td c>—<td c>—
<td>Dild<td r>770<td c>—<td c>—
<td>Radiser<td r>900<td c>—<td c>—
<td>Brune Bønner<td r>1510<td c>—<td c>—
</table>

For Ærter, der først 1916 begyndte at dyrkes i
større Skala, regner man med et Middeludbytte af
1500-1800 kg, almindelige Krybbønner synes at
kunne give c. 1200 kg, Hestebønner er meget
vekslende: fra 1500 til 3600 kg alt pr. ha.

Siden Konkurrencen fra Udlandet nu atter
begynder at virke, har Landets Avl af
Køkkenurtefrø vist nogen Tilbagegang, hvilket ogsaa var at
vente, da Opblomstringen af denne Avl skete saa
hastigt og man kan sige nødtvungent. Imidlertid
har de sidste Aar vist, at Flertallet af Køkkenurter
med Fordel lader sig dyrke for Frøavl i Landet,
og det er troligt, at denne Avl, hvis den i
Begyndelsen faar den Hjælp, den behøver, og under
Forudsætning af, at hensigtsmæssige og for Landets
Forhold passende Sorter opelskes og dyrkes paa de
for samme mest gunstige Lokaliteter, ogsaa i
Fremtiden vil vise sig rentabel.

Betræffende Sortforædling af vore Køkkenurter,
da har denne allerede i nogle Aar været drevet i
ret stor Stil hos Firmaet W. Weibull i Landskrona,
ved Allm. Svenska Utsädesaktiebolaget i Svalöf
samt ved Alnarps Landbrugsinstituts Haveafdeling.

V. <sp>Frugtdyrkning</sp>. Svensk
Frugtdyrkning, som sandsynligvis har været drevet — om
end i Begyndelsen under meget primitive Former
— helt siden Fortiden, har under sin Udvikling,
ligesom al anden Kultur, fremvist Frem- og
Tilbagegang, betinget af Tidens Aand og Smag. I
Middelalderens Klosterliv spillede Havedyrkningen
en fremtrædende Rolle; den faldt tilbage ved
Reformationens Begyndelse, men hentede atter ny
Kraft under Storheds- og Frihedstidens Tidsalder.
I Slutningen af 1600- og til Begyndelsen af
1700-Tallet optog Havedyrkningen, som fra Klostrene
overflyttedes til Herresæderne, en ikke ringe Del
af Jordbrugernes Interesse og Omsorg, og at der
i Dokumenter fra denne Tid findes Angivelser om
Haver med fra 500-1000 bærende Frugttræer, er
ingen Sjældenhed. Men den blomstrende
Frugtdyrkning fik en brat Slutning i den fæle Vinter
1708-9, da Kulden gjorde Ende paa næsten alle
Frugttræer i Riget. Man begyndte ganske vist
paa ny, men kun meget langsomt voksede
Interessen for Sagen. Man led ogsaa Mangel paa
Træplanter, som man med megen Møje og Besvær af
flere Slags maatte indforskrive fra Udlandet,
ligesom der savnedes duelige Gartnere, hvilke man
ogsaa ikke sjældent maatte hente fra andre Lande.
Ligesom tidligere dreves Frugtdyrkningen i
1700-Tallet og endnu flere Decennier ind i det sidst
forløbne Aarhundrede helt lunefuldt og uden
egentlig økonomisk Beregning. Den fremtrædende
Forkæmper for en rationel Frugtdyrkning, Olof
Eneroth, udtaler 1862: »Man kan næsten sige, at
efter flere Hundrede Aars Arbejde med
Frugtdyrkningen raader endnu et saadant Forfald i vore
Frugthaver, en saadan Mishusholdning ved
Frugthøsten, at næppe noget andet Kulturarbejde synes
at være mere spildt Møje og mere uforsvarligt
Kludreri end netop Frugtdyrkningen.« Men det
varsles samtidig, at dette Forhold var ved at
ændres.

I 1800-Tallets sidste Halvdel kan man ogsaa
iagttage en stadig livligere Interesse for
Frugtdyrkning: Husholdningsselskaberne ansætter
Lenskonsulenter, uddeler Træer til Plantning blandt
Almuen, anordner Udstillinger o. s. v.; overhovedet
føres en livlig Agitation for Frugtavl. Imidlertid
opstaar her og der betydelige Planteskoler, som
paa bekvem og paalidelig Vis søger at tilfredsstille
det forøgede Behov af unge Træer. Store Mængder
al saadanne er ogsaa udplantede i svensk Jord i
de sidste Aartier. Støttet til Planteskolestatistikken
kan der beregnes, at der i de senere Aar
udplantes c. 3-400,000 Æbletræer aarlig, af Pærer c.
100-150,000, af Blommer 60-70,000 og af
Kirsebær c. 50,000 Stkr. Paa den anden Side har
naturligvis Afgangen af dels de unge Træer dels
af den ældre Bestand været ret høj, i
Særdeleshed i en Del Aar.

Alt eftersom disse Masser af Frugttræer er
vokset til, har Spørgsmaalet om Frugtens rette
Pasning, Behandling og Afsætning vundet forøget
Betydning. Frugtavlen er bleven en
nationaløkonomisk Faktor at regne med. Aar 1900 dannedes
<sp>Sveriges Pomologiska Förening</sp> som
en Sammenslutning af alle frugtinteresserede
Personer i Landet. Forrest paa sit Program satte
denne Forening Arbejdet for en rationel Pasning
af Frugthøsten. Til dette Formaal anordnedes flere
instruktive Udstillinger, paa hvilke ikke alene
forekom Frugt, udstillet i pomologisk Øjemed, men
ogsaa Frugt pakket og emballeret paa
hensigtsmæssig Maade. Foreningen har ogsaa udarbejdet
og omdelt Regler for Sortering og Pakning af
Frugt samt spredt diverse andre Brochurer,
behandlende Frugttræernes Pasning m. m. Desuden
udgives af Foreningen et Kvartalsskrift med
pomologisk fagligt Indhold. Med nogen Støtte af
Staten har Foreningen ogsaa i flere Aar drevet en
ret omfattende Forsøgsvirksomhed paa
Frugtdyrkningens Omraade.

Stor Betydning for Frugtdyrkningens Opvækst
har de i alle frugtproducerende Landsdele dannede
<sp>Frugtdyrkerforeninger</sp> uden Tvivl haft.
De omfatter Dyrkere i samme Kommune eller andet
snævrere begrænset Omraade og ansætter for deres
Regning en eller flere saak. »trädskötare«. Disse
uddannes ved kortere Kursus — hvilke for største
Delen holdes ved nogle af Landets
Havebrugsskoler eller ved nogle større Haver og ledes af
Lens-gartneren eller a. — i Frugttræernes Beskæring og
øvrige Pasning, Frugtens Behandling o. s. v., og
har endvidere til Opgave at bistaa Foreningernes
Medlemmer ved Pasningen af deres Haver, naar
dette behøves. Foreningerne støttes økonomisk af
Husholdningsselskaberne i de Len, de tilhører. Se
ogsaa under Foreninger og Tidsskrifter.

Frugtdyrkning drives i alle Landsdele i det
sydlige og mellemste Sverrig samt i de nordlige
Kystegne endog op til Pite Elv. Af nogen større, for
Landet økonomisk Betydning er den dog kun i
Landets klimatisk mest gunstige Dele, særlig i
Götalands Kystegne samt paa de kalkrige Jorder
i Skaane og Östergötland. Af de forskellige
Frugtslags dyrkes Æblet uden Sammenligning mest;
denne Frugt opnaar i Almindelighed en meget god
Udvikling, Frugterne udmærker sig i
Sammenligning med de importeredie Varer ved en høj Aroma,
hvilket for øvrigt synes at være mest fremtrædende
paa de højere Breddegrader. Dyrkningen af det
mere fordringsfulde Pæretræ, som i mindre Skala
forekommer endnu saa langt nordpaa som i de
sydlige Dele af Gästrikland, Dalarne og Värmland,
har kun økonomisk Betydning i de sydligste Dele
af Landet. Dyrkningen af Blommer og
Sødkirsebær er ganske vist udbredt i samme Grad som
Pæredyrkningen (Surkirsebærrene gaar endnu
længere nordpaa), men i nøgen større Udstrækning
og med rent økonomisk Gevinst kan man næppe
sige at Dyrkningen nogetsteds forekommer,
muligvis kun paa den kalkrige Skaanejord.
Betræffende de Sorter, som dyrkes, kan henvises til
Afd. om Planteskoler.

Endnu til 1880-Tallet dyrkedes og plantedes saa
godt som udelukkende Frugttræer forædlede paa
Vildstamme; senere synes Dværgformen at være
kommet til at indtage en mere dominerende
Stilling, hvilket fremskyndes derved, at man i de
stadig rigeligere opstaaende Smaahaver foretrak
denne sidste Form. For Tiden synes Forholdet
mellem Stamme- og Dværgtræsplantningen at
forholde sig omtrent som 2 til 1. Nogen samlet
Talangivelse over Antallet af Frugttræer i Landet
findes ikke. Vilde man vove sig til en
Sandsynlighedsberegning i saa Henseende, saa kunde man
maaske anslaa Tallet af Æbletræer til omkring 3
Millioner, medens Pæretræernes Antal turde standse
ved c. 1 Million. Hvis Forholdet mellem voksende
Træer med Fordring paa Sandsynlighed kan
beregnes efter Planteskolernes Formeringstal for de
forskellige Frugtsorter, vilde man for Kirsebær faa
et Tal af c. 500,000 Stkr. og for Blommer c,
600,000 Stkr.

Som Følge af Savn af alt statistisk Materiale
lader der sig ikke anstille en nogenlunde
tilforladelig Beregning over Frugthøstens Størrelse.
Saadanne Beregninger vilde dog sikkert vise en
meget stor Ujævnhed i de forskellige Aars
Høstresultat. Til dette Forhold bidrager væsentligt dels
Klimaets store Upaalidelighed (Nattefrost sent paa
Foraaret, Efteraarsstorme o. desl.), dels periodisk
og uberegneligt forekommende Svampe- og
Insekthærgninger. Trods en temmelig godt indarbejdet
Kundskab om moderne Sprøjtningsteknik paadrages
Frugtdyrkerne ofte betydelige Skader af
Skurvsvamp (Fusicladium) og Frugtskimmel (Monilia)
samt blandt Insekter først og fremmest af
Frostsommerfuglen (Cheimatobia brumata),
Æblevikleren (Carpocapsa pomonella), Rønnebærmøllet
(Argyresthia conjugella) samt diverse Bladlus (Aphis
o. l.) og Bladlopper (Psylla).

Som forud nævnt ligger de økonomisk vigtigste
Frugtdyrkninger i de sydlige Dele af Landet.
Omkring Søerne i det nordøstlige Skaane er flere
betydelige Frugtkulturer beliggende, bl. a.
<sp>Helmershus</sp> og <sp>Tomarp</sp> ved Ekestad, hvoraf
den første omfatter c. 6000 Træer, den sidste
omkring 4000. Denne Egn er for øvrigt en speciel
Frugtavleregn, hvor hver Jordejer i nogen Grad
driver Frugtavl for Salg. Et lignende
Frugtdistrikt findes ogsaa i Egnen ved <sp>Båstad</sp> paa
Grænsen mod Halland. De betydeligste Haver er
der <sp>Småryds Gaard</sp> med c. 5000 velplejede
Frugttræer og <sp>Norrvikens trädgårdar</sp>
med omtrent lige saa mange. I den sidstnævnte
Have dyrkes ogsaa omkring 5300 ædle
Hasselbuske. Blandt større Frugtdyrkninger i Skaane
mærkes for øvrigt: <sp>Sofieberg</sp> ved Helsingborg
med c. 6000 Træer, <sp>Karakås</sp> ved Kivik med
over 4000 Træer, <sp>Alnarps trädgårdar</sp>,
<sp>Åkarp</sp> og <sp>Vrams Gunnarstorps
trädgård</sp>, Gunnarstorp. Ved alle større Herregaarde,
større Gaarde, Præsteboliger m. fl. dyrkes ogsaa i
Almindelighed Frugt i større eller mindre
Udstrækning. De skaanske Frugtdyrkere er siden
1919 sammensluttede i <sp>Skånes
Fruktodlareförbund</sp>.

Blandt andre svenske Frugthaver mærkes
dernæst i Östergötland: <sp>Adelsnäs
trädgårdar</sp> ved Åtvidaberg; <sp>Frugtåkra</sp> ved Vreda
Kloster og <sp>Norrviken</sp> ved Åby; i
Mälardalen ligger bl. a. <sp>Grönsöö trädgård</sp>,
Enköping, og <sp>Österås</sp> paa Ekerö. I Egnen ved
Göteborg finder man <sp>Yngeredsfors trädgård</sp>
ved Mölndal og <sp>Pomona</sp> i Lerum. Paa Øerne
Öland og Gottland forefindes ogsaa en ret udbredt
Frugtdyrkning. <sp>Urshults socken</sp> i
Kronobergs Len, Smaaland, udgør en karakteristisk
Frugtdyrkningsbygd, hvor Masser af Frugt
produceres, mest af mindre Dyrkere, hvis Træbestand
for en stor Del bestaar af Vildæbler, forædlede ved
Podning. Ogsaa Egnen ved <sp>Gränna</sp> i Smaaland er
specielt kendt for Frugtavl.

Den svenske Frugtdyrkning kan saaledes anses
for at være kommet til at indtage et ganske højt
Standpunkt og er bleven en landøkonomisk Faktor
at regne med. Desværre har den dog at kæmpe
mod en haard Konkurrence med Udlandet, og der
importeres aarligt, navnlig i daarlige Frugtaar,
Masser af Frugt, særlig fra Amerika, Tyrol og Italien.
Værdien af Importoverskudet af Æbler og Pærer
angives for 1914 til ikke mindre end c. 1 1/2
Million Kr., hvortil kommer en betydelig Import af
allehaande Sydfrugter.

Spørgsmaalet om Afsætningsforholdenes Ordning
for den indenlandske Frugt har endnu ikke faaet
en tilfredsstillende Løsning; Landets store
Udstrækning i Nord-Syd, de forskellige Landsdeles
særskilte Dyrkningsbetingelser samt deraf følgende
forskellige Interesser af disse Forholds Regulering
har lagt og lægger endnu store Hindringer i Vejen
derfor.

VI. <sp>Planteskoledrift</sp>. Meget længe var
Svenskerne, med Hensyn til deres Behov af
Træplanter o. s. v., saa godt som udelukkende henviste
til Indførsel fra Udlandet. Under den
Blomstringstid, den private Havedyrkning opviste under f.
Eks. den sidste Halvdel af 1600- til Begyndelsen
af 1700-Tallet, indrettedes ganske vist ved de
mere betydelige Haver smaa Planteskoler, hvis
Produkter vel dog nærmest var bestemte til eget
Brug; og de ved de større Byer bosatte Gartnere
forsøgte sig nok ogsaa i Opdræt af Træer og
Planter; men at Planteskoledriften paa denne Tid
ikke stod højt, kan man eksempelvis slutte deraf,
at en for sin Haveinteresse kendt Godsejer Aar
1720 klager over, at han »i sin Livstid ikke
skulde kunne bringe saa mange Træ tilsammen,
saavel af her købte eller egne opfødte,« at det
skuldre række til at fremstille en Have paa
omkring 600 Træer. — Ej heller i de følgende
hundrede Aar skulde Planteskoledriften vise
noget særligt Opsving. I de første Aartier af 19.
Aarhundrede fremstod ganske vist nogle
økonomisk anlagte Planrteskoler, saasom
<sp>Experimentalfältet</sp> ved Stockholm og <sp>N. P. Jensens</sp>
Anlæg ved Helsingborg, men endnu 1860 »laa vi
i Hænderne paa Tyskere og Hollændere for
Frugttræer, Humle m. m.« Efterhaanden som
Interessen for Frugtdyrkningen steg, maa dog
Gartnerne have fundet det formaalstjenligt ved egen
Dyrkning at tilfredsstille det øgede Behov af
Træplanter, thi i de sidste Aartier af 1800-Tallet og i
Særdeleshed i 1880-Aarene tilkom Slag i Slag den
ene Planteskole efter den anden, hvilke saa
efterhaanden forøgedes saa meget, at deres Antal nu
vel tør regnes at udgøre c. 70. — Siden 1906 er
de fleste af Landets Planteskoler sammensluttede
i et Forbund: <sp>Svenska
Trädskoleägareföreningen.</sp>

Planteskoledrift kan ogsaa med Fordel drives ret
langt nordpaa. Ved Lenshaven i <sp>Hernösand</sp>
findes saaledes en ret betydelig Planteskole, hvor
der opelskes de for Egnen passende Frugtsorter,
Bærbuske og Prydplanter. I Svea- og Götaland
er dog de klimatiske Betingelser mere gunstige,
og der finder man baade de fleste og de største
Planteskoler. Særlig Kystegnene i Skaane og
Halland synes at være vel egnede for denne Drift,
thi af Landets samtlige Planteskoler er godt og vel
Halvdelen beliggende i disse Egne. I disse
sydsvenske Planteskoler drives Masseavl af særlig
Frugttræer, Roser og Hækplanter, og Afsætningen
af Produkterne sker i stor Skala opover Landet.
De mere betydende Skaanske Planteskoler er: <sp>N. P.
Jensens</sp> Planteskole, anlagt ved Helsingborg
1839, senere flyttet til Ramlösa udenfor Byen og
nu omfattende c. 55 ha; <sp>J. P. Svensson &
Son</sp> ved Lund, begyndt 1880, omfattende c. 15
ha (mest Roser og Syrener); <sp>Alnarps</sp>
Planteskole, Åkarp, der ogsaa anlagdes 1880 og som
omfatter c. 13 ha (godt forsynet ogsaa med sjældne
Træsorter samt Stauder); <sp>L. Larsens</sp>
Planteskoler ved Landskrona, anlagt 1887, c. 17 ha;
<sp>A. B. Limhamns</sp> Planteskoler ved Malmø med c.
13 ha og anlagt 1909, samt <sp>Bröderne
Olssen</sp> i Ystad, anlagt samme Aar og omfattende
c. 5 ha. Ved <sp>Ranviks</sp> Planteskoler i Båstad
tiltrækkes aarlig store Masser af Grundstammer for
Frugttræer og Roser samt Smaaplanter af
Skovtræer, Hækplanter og Prydbuske. — Udefter
Vestkysten finder man <sp>Fr. É. Bissmarks</sp> og <sp>Jac.
Ericsons</sp> Planteskoler i Halmstad, den første
anlagt 1862 og omfattende c. 25 ha, den
sidstnævnte begyndte 1883 og er nu c. 12 ha stor.
Ved Kungsbacka ligger Aktiebolaget <sp>Västre
Sveriges Planteskoler</sp> og ved Laholm
<sp>N. Nybergs</sp> Planteskoler.

I Östergötland er de mest bekendte Planteskoler:
<sp>A. K. Janzén</sp> ved Norrköping, <sp>G. W.
Nilsson</sp> i Gullberg samt <sp>Adelsnäs</sp> ved
Åtvidaberg, den sidste 18 ha stor.

I Mälardalen er beliggende bl. a.
<sp>Experimentalfältets Trädskoler</sp> ved
Stockholm, anlagt allerede 1820 og nu strækkende sig
over c. 30 ha; <sp>Bergianska trädgården</sp> tæt
nord for Stockholm, 17 ha stor og anlagt paa sin
nuværende Plads 1885; <sp>Stensborgs
Trädskolor</sp>, Västerås, med 10 ha og anlagt 1890
(med en lige saa stor, nyanlagt Filial ved
<sp>Karlstad</sp> i Värmland), samt <sp>Enköpings
Trädskola</sp>, Enköping, som er 40 ha stor og
paabegyndt 1890.

Men ogsaa paa andre, spredte Pladser i Landet
findes flere betydelige Planteskoler. Mest
bemærkelsesværdig af disse turde <sp>M. P. Andersens</sp>
i Jönköping være, anlagt i anselig Højde over
Havet og i ret koldt Klima, men bekendt for
smukke Naaletræer, Frugttræer, Buske og Stauder,
særlig Alpeplanter.

I disse større Planteskoler drives Arbejdet efter
moderne, rationelle Principper. Et uomstødeligt
Vidnesbyrd er det, at den svenske Planteskoledrift
har naaet et forholdsvis meget højt Standpunkt, og
betræffende Produktion af <sp>Kvalitets</sp> varer, kan
de svenske Planteskoler imødekomme meget
højtstillede Fordringer. Hovedproduktionen er lagt paa
Frugttræer, hvorefter der i de senere Tider altid
har været stor Efterspørgsel. Desuden tiltrækkes
anselige Mængder Bærbuske, Roser og andre
Prydbuske, Parktræer, Allétræer samt Grundstammer.

Paa Grundlag af en Aar 1916 af Sv.
Trädskoleägareföreningen opgjort Statistik kan Produktionen
nævnte Aar beregnes til <sp>omkring</sp>: Af
<sp>Æbletræer</sp> 480,000 Stkr., hvoraf c. 317,000
Stammetræer. Den mest formerede Æblesort er
Säfstaholmsæblet (med omkr. 40,000 Træer), derefter
følger i faldende Skala: Transparente blanche,
Åkerö, Gul Graasten, Charlamowsky, OranieC Oox'
Orange, Signe Tillisch, Cox' Pomona samt Cellini
(den sidste med omkr. 20,000 Træer); derefter
kommer Gul Richard, Ringstadsæble, Graagylling,
Melonæble, Astrakan (hvid og stor, klar),
Maglemer, Gyllenkroks-Astrakan, Ribston o. s. v. — Af
<sp>Pæretræer</sp> var Formeringen i fornævnte Aar
omtr. 190,000 Stkr., hvoraf c. 120,000
Stammetræer. Blandt Sorterne kommer langt forud for
alle andre Greve Moltke (med c. 32,000 Stkr.),
derefter følger Esperens Herrepære (med c. 19,000
Stkr.) samt siden i jævn Følge nedad: Graapære,
Bonne Louise d'Avranches og Williams (den sidste
med c. 14,000 Stkr.); saa følger Philipspære, Hofsta,
Nouveau Poitou, Clara Frijs, Amanlis, Doyenné de
Juillet, Charneu o. s. v. — Den samlede Formering
af Kirsebærtræer synes at have været c. 85,000
Stkr. Af denne Frugtart dominerer Sorten Alm.
gulrød Bigarreau, og derefter kommer Skyggemorel,
Store Klarbær og Ostheimer samt Elton, Napoleon
og Hedelfinger. — Af <sp>Blommer</sp> blev tiltrukket
omkr. 105,000 Træer i 1916. Fuldstændig
overlegen er Sorten Queen Victoria med ikke mindre
end c. 25,000 Stkr.; nærmest derefter følger Reine
Claude d'Oullins og Jefferson samt derefter Reine
Cl. stor grøn, Czar, Blaa Herreblomme, Alm. gul
Blomme, Hackmanns, Experimentalfältets Sveske,
Reine Gl. Althanns, Rlvers tidlige, Lawrence og
Washington. — Blandt vigtigere <sp>Bærbuske</sp>
viser Formeringen samme Aar (1916) omtr. følgende
Tal: Røde Ribs 136,000 Stkr., Solbær 133,000
Stkr., Hvide Ribs 16,000 Stkr., Hindbær 65,000
Stkr., Stikkelsbær 53,000 Stkr., storfrugtet
Hassel 18,000 Stkr. Plantningen af Stikkelsbær er paa
Grund af Stikkelsbærdræberens Hærgninger gaaet
stærkt tilbage; endnu i 1914 plantedes mindst 3
Gange saa mange heraf som i 1916. — <sp>Af
lavtforædlede Roser</sp> kan Formeringen for 1916
beregnes til c 1 1/2 Million Stkr., af
<sp>Stammeroser</sp> c. 35,000 Stkr. — Blandt
<sp>Hækplanter</sp> dominerer Hvidtjørn og Liguster med et
Formeringstal af resp. c. 1,300,000 og 1,100,000 Stkr.;
nærmest disse kommer Caragana med c. 350,000
Stkr. samt derefter Busklind, Avnbøg og Naur. —
Som <sp>Allétræer</sp> anvendes mest og omtrent lige
mange af hver: Løn, Seljerøn og Lind, og
Formeringen af disse Træer var i 1916 omtr. 18,000
Stkr. af hvert. — Af <sp>Grundstammer</sp> for
Frugttræer og Roser synes den hjemlige
Produktion i 1916 at have naaet et Tal af mindst 1 1/2
Million Stkr., men da der i samme Aar blev
tiltrukket hen ved 2 1/2 Million Eksemplarer af nævnte
Vækster, maatte en anselig Import af
Grundstammer finde Sted, hvilket ogsaa aarlig er sket.

Landets Behov af Planteskoleartikler overstiger
dog endnu, trods den forholdsvis stærke hjemlige
Produktion, denne, og ifølge Toldstatistikken
forekom i 1914 et Importoverskud til en Værdi af
285,092 Kr. af saadanne levende Planter, »ikke
særskilt nævnte«, som formodentlig hovedsagelig
udgjordes af hel- og halvfærdige
Planteskoleartikler.

VII. <sp>Kolonihavedyrkning</sp>.
Plantedyrkningen i Kolonihaverne skulde vel egentlig ikke
regnes til den økonomiske Havedyrkning; men nu
spiller dog den i disse Haver drevne Dyrkning af
Grønsager, Frugt og Bær en for hele Landet saa
betydelig Rolle, at en Omtale deraf i denne
Sammenhæng nok kan anses for at være paa sin
Plads. Denne Betydning blev i Særdeleshed
mærkbar i de levnedsmiddelfattige Aar 1917 og 1918,
i hvilke vort Lands Bybefolkning uden Tvivl fik
en værdifuld Hjælp af de i Kolonihaverne avlede
Produkter. Selvvirksomheden,
Kolonihavedyrkningen, viste ogsaa i disse Aar et enestaaende
Opsving, understøttet paa alle Maade af Stat og
Kommune.

Aar 1914 fandtes i Sverrig 30 Byer med over
10,000 Indvaanere, 23 med over 5000 og 47 med
mindre end 5000 Indvaanere. Ifølge en af
Foreningen »Kolonihaver i Stockholm« i nævnte Aar
tilvejebragt Oversigt, ejede af de større Byer 26
Kolonihaver d. v. s. 87 pCt., af de middelstore 6, 26
pCt., og af de mindre havde kun 5, eller 11 pCt.,
Kolonihaver. I Middeltal var Kolonihavernes Antal
i nævnte Aar 1 paa hver 133 By Indvaanere, dog
meget vekslende for de forskellige Byer, saa at
der højst fandtes 1 Kolonilod paa hver 16
Indvaanere (Landskrona) og lavest 1 paa hver 700
(Borås). — Aar 1917 foranstaltede Statens
Produktionskomité en lignende Oversigt og man fandt
cla, at alle de 33 større Byer ejede Kolonihaver,
af de 26 middelstore fandtes Kolonihaver i 12, og
blandt de 43 mindre fandtes 24, som ejede
Kolonihaver. Disses Middeltal var ogsaa forøget, saa at
der 1917 fandtes højst 1 Kolonihave paa hver 11
Indvaanere (Halmstad og Gränna) og lavest 1 paa
hvør 115 (Strömstad); Middeltallet for samtlige
Byer var 1 paa hver 35 Indvaanere. — 1918 kom
ogsaa en lignende Undersøgelse i Stand gennem
Folkehusholdningskommissionens
Kolonihaveafdeling; den viste, at Forøgelsen gik stærkt fremad,
thi dette Aar ejede alle svenske Byer Havekolonier,
kun med Undtagelse af Piteå i Norrbotten.
Antallet var højst 1 paa hver 4de Indvaaner
(Östersund) og lavest 1 paa hver 49de (Sölvesborg);
som Middeltal fandtes der 1 paa hver 14 1/2
Indvaaner. Det bemærkes, at der i denne Beregning
ogsaa er medtaget mere tilfældigt anlagte
Havekolonier.

Ved Hjælp af tilgængelige Oplysninger kan man
med stor Sandsynlighed beregne, at Arealet af
Landets samtlige Kolonihaver inkl. saakaldet
Planteringsland, i 1918 gik op til c. 2000 ha.
Paa dette saaledes ret store Omraade produceredes
naturligvis ikke ubetydelige Mængder
Levnedsmidler. En Vurdering af Udbyttet foretogets 1918
paa den Maade, at Udbyttet af Totalarealet
omregnedes i Kartofler, hvoraf man beregnede en Høst
af 1000 kg pr. ha. Efter et Forbrug af 175 kg
pr. Person om Aaret svarede Kartoffelhøsten fra
Kolonihaverne højst til 1/4 af Byens Aarsbehov
(Nyköping og Karlskrona) og lavest til 1/81 deraf
(Falkenberg), som Middeltal udgjorde Høsten 1/10
af Byens Behov. Selv om heldigvis ikke al Høst
fra Kolonihaverne bestaar af Kartofler, saa viser
den gjorte Beregning dog, at deres Udbytte har
været til god Hjælp for Byernes Indvaanere,
særlig under Krigsaarene, da de trængte mest dertil.

Allerede 1920 kan bemærkes en vis Tilbagegang
i Kolonihavebevægelsen, mest — eller maaske
udelukkende — betræffende al tilfældig Dyrkning paa
saak. Planteringsland. Tilbagegangen var ventet
med Ophøret af Mangel paa Levnedsmidler.
Imidlertid har mange af Krigstidens
»Tilfældighedsdyrkere« faaet Lyst og Interesse for Sagen og har
skyndt at skaffe sig en ordentlig Kolonilod.
Saaledes har f. Eks. Malmø i 1920 udlagt ikke
mindre end c. 180,000 km<sup>2</sup> ny Jord til Kolonihaver.

Ogsaa under normale Tider, naar Produktionen
af Levnedsmidler ikke just ligger Kolonisten saa
meget paa Hjertet som i Sultetider, har
Kolonihavebevægelsen en ikke ringe værdifuld Betydning for
Samfundet; thi foruden det, at der i disse Haver
produceres mindst saa meget af Køkkenurter, Bær
og Frugt, som svarer til Dyrkerens og hans
Families Behov for Sommeren og en Del af Vinteren,
saa lærer Dyrkningen Byindvaanerne at anvende
og sætte Pris paa disse Haveprodukter, om hvilke
de forud maaske tænkte, at »de intinting er værd,
thi de vokser jo selv op af Jorden.«
G. L.
</chapter>

<chapter name="Ørensnudebiller">
<b>Ørensnudebiller,</b> öronvivlar (s.) er groft byggede,
relativt store Arter. To Arter er undertiden af
økonomisk Betydning: furede Ørensnudebille
(Otiorrhynchus sulcatus Fabr.), hvis fodløse, hvide, c.
10 mm lange Larve, stundom træffes i Pottejord
støm Skadedyr paa Cyclamen- og Begoniaknolde
m. m., samt Æble-Ørensnudebillen (O. singularis L.
[O. picapes Fabr.]), der som fuldvoksen angriber
Bark og Knopper paa Frugttræer, Hindbær, Vin
m. m. Se Afb. II, S. 114.
A. T.
</chapter>

<chapter name="Ørentvisten">
<b>Ørentvisten</b> tvestjärten (s.) (Forficula auricularia
L.) er et velkendt Insekt, som undertiden ved
sin Talrighed er til Besvær og stundom til direkte
Skade. Da de er udprægede Skumrings- eller
Natdyr, gemmer de sig om Dagen under Jordknolde
og andre Genstande paa Jorden, i sammenrullede
Blade, fyldte Blomster (f. Eks. Georginer), i
Kaalhoveder o. s. v. Herved er det kendt, at de ilde
mishandler Planterne; særlig synes Blomkaal at
være lokkende for dem, og der findes Eksempler
paa, at de har anrettet betydelig Skade paa
Kulturer af denne Plante. Derimod er det ogsaa
kendt, at Ørentvistene i ikke ringe Udstrækning
lever af Rov, Bladlus, smaa Insektlarver og lign.
Det kan derfor stundom være svært nok at afgøre,
om de er til overvejende Skade eller Nytte.
Ørentvistene kan indsamles paa mange forskellige
Maader, f, Eks. ved at stille med Træuld fyldte
Urtepotter, Æsker m. m. eller ved at udlægge
Knipper af Rør (Phragmites) o. desl. Udlægning
af arsenikforgiftet Frugt kan undertiden ogsaa
gøre nogen Nytte.
A. T.
</chapter>

<chapter name="Ørnebregne">
<b>Ørnebregne</b> se <sp>Pteris aquilina</sp>.
</chapter>

<h1>Aa.</h1>

Ord begyndende med Aa og Å maa søges under A.
<chapter name="Litteraturfortegnelse">
<h1>LITTERATURFORTEGNELSE</h1>

Efterfølgende Litteraturfortegnelse gør ikke Fordring paa at være fuldstændig. Formaalet
har været at bringe en samlet Oversigt over den formentlig mest værdifulde
Havebrugslitteratur af saavel ældre mm nyere Dato; og navnlig er medtaget saadanne Værker, større og
mindre, som kan være Nutidens Gartnere og Havebrugere til Nytte for deres daglige Praksis.
Fortegnelse over Tidsskrifter og Tidsskriftartikler og lignende har af Pladshensyn som Regel
ikke kunnet medtages; men for saadanne Vedkommende kan henvises til »<sp>Nordisk
Jordbrugsforskning</sp>«, i hvilket Tidsskrift der bringes Fortegnelse over nordisk
Jordbrugslitteratur og derunder bl. a. en Fortegnelse over Tidsskrifter samt over Litteratur om
Havebrug og Plantesygdomme, fremkommen som Artikler i Tidsskrifter, Beretninger og lignende
saavel som i selvstændig Bogform. I det danske »<sp>Tidsskrift for Planteavl</sp>«
fremkommer der endvidere aarlige Oversigter over fremmed Litteratur vedrørende Jorddyrkning
og Plantekultur og herunder en Fortegnelse over Litteratur om økonomisk Havebrug; den
første Fortegnelse, for 1918, kom i 1920, forfattet af Redaktør C. Mariboe, og omfatter
skandinavisk, engelsk, fransk, tysk og amerikansk Litteratur fra Tidsskrifter m. m. (Litteratur
vedrørende Kulturer under Glas, Blomsterdyrkning, Anlægsgartneri og Plantesygdomme er
ikke medtaget). Yderligere kan henvises til den af De samvirkende danske Haveselskaber i
1909 udgivne og af C. Mariboe forfattede »<sp>Fortegnelse over dansk
Havebrugslitteratur fra 1546-1908</sp>«.

I nærværende Værk vil der under Artiklerne om Danmarks Havebrug, Finlands Havebrug,
Norges Havebrug og Sverrigs Havebrug samt under Handelsgartneriets Historie m. fl. Artikler
findes nævnt en Del Litteratur.

I nedenstaaende Fortegnelse er medtaget dansk, islandsk, norsk, svensk (ogsaa det i
Finland udkomne), tysk, engelsk og fransk Litteratur; af de tre Hovedsprog dog kun de
vigtigste Værker og især saadanne, der supplerer den skandinaviske Litteratur.

Fortegnelsen er forfattet af Værkets Medarbejdere og er for den norske og svenske
Litteraturs Vedkommende gennemset og revideret af d'Hrr. Statskonsulent <sp>S. Lysbakken</sp>,
Kristiania, og Direktør <sp>C. G. Dahl</sp>, Alnarp.

Stoffet er ordnet i Hovedgrupper efter Gartneriets og Havebrugets forskellige Grene, og
indenfor Hovedgrupperne er det som Regel ordnet efter Sprogene. Værkerne er opført i
alfabetisk Orden iefter iForfatternavnene.

For Danmarks Vedkommende findies det meste af den nævnte Litteratur i Den kongelige
Veterinær- og Landbohøjskoles Bibliotek eller i Alm. dansk Gartnerforenings Bibliotek, fra
hvilke det som Regel vil kunne udlaanes.

<b>1. Leksika og andre alsidige Haandbøger.</b>

Det har i flere Tilfælde voldt Vanskeligheder at
afgøre, under hvilken Gruppe i
Litteraturfortegnelsen et Værk rettest burde opføres. Den derved
fremkomne Vilkaarlighed er der søgt at raade
Bod paa ved Henvisninger fra den ene Gruppe
til den anden.

I denne første Gruppe er medtaget foruden
Leksika tillige andre alsidige Haandbøger og
Lærebøger af nogenlunde Størrelse; Værker af nærmest
tilsvarende Art vil ogsaa kunne findes opført
under »Ordbøger, Plantelister m. m.«,
»Smaahavebrug« og flere andre Grupper.

<sp>Danske</sp>.

<sp>Bentzien , J. A.</sp>: Fuldstændig Haandbog for
Havedyrkere og Gartnere. Kbh. 1865. 8° i
7 Afdelinger, hver pagineret særskilt. I alt
495 S. De 7 Afsnit omfatter: Gartneriets
Theori; Køkkengartneriet; Frugtavlen;
Blomsterdyrkningen; Drivningen af Køkkenurter;
Træer og Buske og deres Behandling;
Havekalender. Foran hvert Afsnit findes en
litograferet Tavle, der mer eller mindre tydeligt
symboliserer, hvad der omtales i det paagældende
Afsnit.

<sp>Block, Hans Raszmussøn</sp>
(Urtegaardsmand): Horticultura danica. Hvorledis en
zirlig oc nyttig Urte Hawe i Dannemarck kand
anrettis, beprydis oc ved Mact holdis. 129
S. og Register. Kbhvn. 1647. Bogen, der er
udkommet dels selvstændig, dels som Part af
Holst: Oeconomia nova, omhandler i 3 Dele
(Parter) Havers Anlæg, Blomster og
Køkkenhaven og Frugthaven. Man faar i denne Bog
et udmærket Tidsbillede af Havebrugets
Tilstand her i Landet i den paagældende
Tidsalder.

<sp>Clausen, Otto</sp>: Lærebog i almindelig
Havedyrkningslære. 2. omarb. Udg. 1918. 211 S.
Ill. Med Afsnit om Planternes Bygning og Liv,
Jorden og dens Behandling, Planternes
Formering, Plantning, Hegn og Læ samt et
Tillæg om Opmaaling m. v.

Den danske Landmandsbog, redigeret af Nicolaus
Juncker. 2. Bd. 679 S. Kbhvn. 1919
omhandler Havebrug. Af 9 Forfattere er skrevet
følgende Afsnit: Hegn og Læ; Haveanlæg;
Frugtavl; Køkkenhavebrug; Dyrkning af
Champignon; Om Tørring af Havesager;
Plantefødemidlernes, særlig Haveprodukternes, Betydning
for Ernæringen; Frøavl (ogsaa af
Landbrugsplanter); Bekæmpelse af Plantesygdomme. —
Illustr. Haandbog for Landmænd og
Havebrugere.

<sp>Fleischer, Esaias</sp>: Forsøg til en Dansk
Haugebog. Kbhvn. 1782. 8°. 663 S. 2det
Opl. 1796. 664 S. Omtaler i 84 Kapitler
Køkkenurtedyrkning, Frugtavl og
Blomsterdyrkning. Alt er behandlet med stor Udførlighed og
Grundighed, ligesom Forfatteren bryder med
megen gammel Overtro. De omtalte
Prydplanter er kun ringe i Antal, han indskrænker sig
til at omtale den Tids særlige Florblomster.

Illustreret Havebog under Redaktion af C.
Mariboe. Kbhvn. 1920-21. I-III. ialt 1225 S.
Under Medvirkning af 12 Medarbejdere og
indeholdende følgende Afsnit: Havens Stedforhold,
Størrelse, Forarbejder etc.; Jordbund og
Gødning; Køkkenhaven; Frugthaven; Frugtens
Afplukning etc.; Kulturer under Glas;
Stuegartneriet; Skadedyr og Svampesygdomme samt
deres Bekæmpelse; Haveredskaber;
Blomsterhavens Anlæg; Blomsterhavens Planter. —
Haandbog, fortrinsvis for Havebrugere. De enkelte
Afsnit er udgivet særskilt.

<sp>Jensen, F. J. Chr.</sp>: Dansk Havebog. Først
udgivet under Titelen: Forsøg til en grundig
Veiledning i Frugt- og Kjøkkenhave Dyrkning
samt det simple Mistbænkedriveri. Kbhvn.
1845. 8°. 253 S.; de følgende Udgaver noget
vekslende Titler; 5. og 6. Udg. — med
foranstaaende Titel — er besørget ved E. Rostrup.
6. Udg. 1888. 631 S. Giver grundig
Anvisning paa alle i Haven forekommende
Arbejder. Bogen var op til Aarhundredskiftet en
af de mest anvendte Haandbøger i Havebruget.

Landbrugets Ordbog. Hovedredaktør Th.
Madsen-Mygdal. Kbhvn. 1908-1914. 4. Bd. paa c.
700 S. hver. 2. Udg. 1. Bd. 1070 S. Kbvn.
1919. Indeholder ogsaa Artikler om Hegn og
Læ samt Frugt- og Køkkenhavedyrkning.
Stoffet er alfabetisk ordnet.

<sp>Mentz, A.</sp> og <sp>C. H. Ostenfeld</sp>:
Planteverdenen i Menneskets Tjeneste. »Frem«. 8°.
Kbhvn. 1906. 382 S. 335 Fig. Man kan heri
søge Oplysning om en righoldig Række
Planter, som paa en eller anden Maade staar i
Menneskets Tjeneste enten som
Næringsplanter, Tekstilplanter, Nydefeesmidler eller som
Prydplanter. Det rige Illustrationsstof støtter
Teksten betydeligt.

Salmonsens store Konversationsleksikon. En
nordisk Encyklopædi. Kbhvn, stor 8°. 1893-1911.
19 Bd. hver paa 1100 à 1800 S. Heri findes
en ikke ubetydelig Mængde af Artikler om og
vedrørende Havebrug og Havebrugets Planter.
En ny Udgave er under Udarbejdelse.

<sp>Norske</sp>.

Landbruksboken. Redigeret af <sp>N. Ødegaard</sp>.
Kristiania 1919. I Bind indeholder bl. a.
følgende Afsnit: Om jordsmonnet, af <sp>K. O.
Bjørlykke</sp>. 56 S. Jordens gjødsling, af <sp>J.
Sebelien</sp>, 84 S. Kjøkkenhaven, af <sp>S.
Lysbakken</sp>, 73 S. Planteskolen og Frugthaven,
af <sp>H. Misvær</sp>, 104 S. Blomsterhaven, af <sp>P.
Nøvik</sp>, 37 S. Bogen er 2-spaltet og alle
Afsnittene om Havebrug rigt illustreret.

<sp>Lysbakken, Sigurd</sp>: Lærebok i
havedyrkning. 1. Opl. 1909. 6. Opl. Kristiania 1920.
240 S. Beregnet som Haandbog for
Havedyrkere og som Lærebog ved Landbrugsskoler,
korte Havebrugsfeursus og lign. Rigt ill.

<sp>Schübeler, F. C.</sp>: Die Culturpflanzen
Norwegens. Kristiania 1862.

— Viridarium Norvegicum (Norges Væxtrige). Et
Bidrag til Nord-Europas Natur- og
Culturhistorie. 1. Bd. 1886. 2. Bd. 1888. Tillæg 1891.
Disse Værker, som omhandler baade
Trævækster og urteagtige Planter, er af betydelig
Værdi for Studiet af de dyrkede og vilde
Planters Udbredelse i Norge.

<sp>Svenske</sp>.

Handbok för trädgårdsodlare, utgiven av <sp>Nils
Sonesson</sp> under medverkan av
framstående fackmän på trädgårdsodlingens olika
områden. Stockh. 1919. 1268 S. Talrige Ill.

Handbok i svenska trädgårdsskötseln, utgifven af
<sp>Erik Lindgren</sp>, <sp>Axel Pihl</sp> og <sp>Georg
Löwegren</sp>. Delt i 9 Afdelinger:
Inledning till trädgårdsskötseln; Köksväxtodling;
Frukiodling på kalljord; Fruktodling under
glas; Trädplantering, Blomsterodling på fritt
land; Krukväxtodling i växthus och
boningsrum; Trädgårdsanläggningskonst, Törnrosens
odling på fritt land och Blomsterdrifning under
vintern samt Trädgårdskalender; 9. Afsnit,
Växtnomenclatur, er forfattet af <sp>C. Vilh.
Hartmann</sp>. Stockh. 1872. Tavler og
talrige Ill.

<sp>Müller, Daniel</sp>: Trädgårdsskötsel.
Fullständig anvisning i frukt- ooh köksväxtodling,
blomsterskötsel i växthus och boningsrum,
trädgårdsanläggningskonst m. m. Tredje upplagan
efter de nyaste rön och iakttagelser omarbetad
af Agathon Sundius. 3 Dele. Stockh. 1888.
985 S. og 12 Haveplaner.

<sp>Tyske og engelske</sp>.

<sp>Lehmann, Alfred</sp>: Unsere
Gartenzierpflanzen. Zwickau. 8°. u. A. XXXII + 719 S.
Den foreliggende Bog er udarbejdet paa
lignende Maade som »Floraer« med Nøgler til
Bestemmelse af Planterne. Denne behandler
dog ikke den vilde Flora, men udelukkende
Havens Planter, saavel Træer som Stauder
og enaarige Planter. I et løst (upraktisk!)
Hæfte findes 17 Tavler med Billeder til Støtte
ved Benyttelsen af Bogen.

<sp>Rümpler, Th.</sp>: Illustriertes
Gartenbau-Lexikon. 1881. 2. Udg. 1890: 1022 S. 3. Udg.
1902. 940 S. Giver i almindelig leksikalsk Form
Oplysning om alle indenfor Havebrug og
Gartneri forefaldende Spørgsmaal.

<sp>Bailey, L. H.</sp>: The standard Cyclopedia of
Horticulture. A discussion, for the amateur,
and the professional and commercial grower,
of the kinds, characteristics and methods of
cultivation of the species of plants grown in
the regions of the United States and Canada
for ornament, for fancy, for fruit and for
vegeta bles; with keys to the natural families
and genera, descriptions of the horticultural
capabilities of the states and provinces and
dependent islands, and sketches of eminent
horticulturists. New York 1914-1917. 6 Bd.
Ialt 3639 S. 4000 Fig. i Teksten, 96
Helsidesbilleder og Farvetvl. Største
Havebrugsleksikon. Skrevet af et stort Antal Forfattere.

<sp>Miller, Philip</sp>: The gardeners Dictionary:
containing the methods of cultivating and
improving the kitchen, fruit and flower garden,
as also the physick garden, wilderness,
conservatory and vineyard, according to the
practice of the most experienced gardeners of
the present age; interspers'd with the history
of the plants, the characters of each
genus, and the names of all particular species
in latin and english, and an explanation of all
the terms used in botany and gardening.
London, fol. 1731. Udkommet i 9 Opl. paa
engelsk samt tillige i forkortet Form;
endvidere oversat paa fransk, tysk og hollandsk.
Den fyldige Titel udisiger hvad Bogen
indeholder. Et Tigtigt Kildeskrift.

<sp>Nicholson, George</sp>: The illustrated
Dictionary of gardening u. A. London. 4°. i (4
eller) 8 Bd. ialt c. 1800 S. The »1900«
Supplement. 4°. 1900 med c. 800 S. Værket
behandler i alfabetisk Orden alle indenfor
Havebruget forekommende Spørgsmaal, ligesom
Havebrugets Hjælpevidenskaber (Botanik,
Insektkendskab m. m.) er Genstand for Omtale.
Navnlig beskrives et meget stort Antal af
Prydplanter til Hus og Friland. I Tillægget er
foruden fornødne Rettelser navnlig Planter,
indførte indtil Aar 1900, omtalte. Bogen
foreligger i fransk Oversættelse.
A. L.

<b>2. Anlægsgartneri og Havekunst.</b>

Den nordiske Litteratur om Anlægsgartneri og
Havekunst er ret sparsom, hvorimod der paa
Hovedsprogene findes mange og betydelige Værker
om disse Emner. — I nedenstaaende Fortegnelse
er der for at lette Oversigten skelnet mellem
Anlægsgartneri og Havekunst; adskillige af de
anførte Værker behandler dog begge Dele. En Del
Bøger, nærmest skrevne som Vejledning for
Haveejere og Amatører, er medtaget her, medens andre
lignende maa søges under »Smaahavebrug«.

A. <sp>Anlægsgartneri</sp>.

Den egentlige faglig-tekniske Litteratur om
Anlægsgartneri er yderst sparsom. Supplerende
Oplysninger maa søges i de under B. nævnte
Værker, og med Hensyn til Plantekundskab o. s. v.
under andre af Litteraturfortegnelsens Grupper.

<sp>Bülow, P. M.</sp>: Haandbog for Formænd
(Formandsbogen). Kbhvn. 1917. 237 S. giver
Oplysning om de almindelige Regneregler,
navnlig Regning med Decimalbrøk, samt
Vejledning i Beregning af Fladeindhold og
Kubikindhold.

Endvidere Vejledning i Nivellement med
Beskrivelse af de almindelig forekommende
Nivellerinstrumenter, deres Opstilling og Brugen
af dem. Vejledning i simpel Landmaaling
(Opmaaling), samt Korttegning, Jordarbejder,
Afvandings- og Ledningsarbejder m. m. findes
ligeledes behandlet.

Endvidere i et særligt Afsnit behandlet de
simpleste Regler for Udførelse af Beton- og
Jærnbetonarbejder, Valg af Betonmaterialer,
Blandingsforhold og Jærnindlæg m. v. —
Sluttelig indeholder Bogen en Del nyttige Tabeller
samt en Timelønstabel. Bogen, som er skrevet
i populær Form, er iberegnet paa Selvstudium.

<sp>Hansen, Aage</sp>: Fortegninger. 10 Tavler i
Mappe til Brug ved Undervisning og
Selvstudium i Havetegning. Udgivet af Alm. dansk
Gartnerforening.

<sp>Nyholm, H. V.</sp>: Landmaaling og Nivellering.
3. Udg.

<sp>Encke, Fritz</sp>: Anleitung z. gärtnerischen
Planzeichnen. 16 Illustrationer med Tekst.
Omhandler Plantegning.

<sp>Scherl, August</sp>: Hausgarten. 120 S. Illustr.
En Samling Haveplaner belyst med
Perspektiver og Beskrivelser samt Beregninger over
Bekostninger ved Anlægninger. Disse Beregninger
er dog ret værdiløse her i Landet, da der dels
er andre Forhold dér end her, og dels er Bogen
udkommet 1908, hvorved Beregningerne, ogsaa
i Tyskland, er forældede.

B. <sp>Havekunst</sp>.

Den virkelig selvstændig arbejdende
Havearkitekt vil ikke i et enkelt Værk kunne finde
fuldstændig Vejledning i sit Fag, men maa
indgaaende studere Fortidens Havekunst, enten den
beskrives i datidige Lærebøger eller i moderne
Samleværker.

1. <sp>Nyere Værker</sp>.

<sp>Erstad-Jørgensen, E.</sp>: Villahaven. 116 S.
med 3 Planer, Vejledning i Anlæg og
Vedligeholdelse af Villahaver.

— Blomsterhavens Anlæg. Se Illustreret Havebog
under Leksika og Haandbøger.

<sp>Abelin, Rudolf</sp>: Herrgårdsträdgården. En
principbok om och för de storre trädgårdarna
på landet. Stockh. 1915. 200 S. 2 Planer og
29 Ill.

— Villaträdgården. En bok för sommarställen och
stadsgårdar. Stockh. 1903. 174 S. 8 Planer.
2. Opl. 1915.

<sp>Margareta, kronprinsessa av
Sverige</sp>: Vår trädgård på Sofiero. Stockh. 1915.
58 S. Talrige Ill.

<sp>Thomas, H. H.</sp>: Idealträdgården. Oversat af
Elisabeth av Ugglas. 1915.

<sp>Lange, W.</sp> & <sp>O. Stahn</sp>: Gartengestaltung der
Neuzeit. Mange Illustr. 16 Farvetavler.
<sp>Maass, Harry</sp>: Wie baue und pflege ich
meine Garten. 1919. 318 S. Ill. Nærmest for
Amatører.

<sp>Migge, L.</sp>: Die Gartenkultur des 20.
Jahrhunderts. 1913. 159 S. Ill.

<sp>Holme, Charles</sp>: The Gardens of England
(Special Nummer 3 of »The Studio«). 3 Bd.
1907-11. Smukt og instruktivt Billedværk om
engelsk Havekunst.

<sp>Jekyll, Gertrude</sp>: Wall and Water
Gardens. 5. Udg. 1913. 214 S.

— Wood and Garden. 1899. 286 S. Ill.

— & <sp>Lawrence Weaver</sp>: Gardens for
Small Country Houses. 3. Udg. 1914. 260 S.
Illustr. Værk om Havekunst og
Havearkitektur.

<sp>Mawson, Thomas H.</sp>: The Art and Craft of
Garden Making. C. 400 S. Rigt Illustr.
Pragtværk i stort Format, omhandler moderne større
og mindre engelske Haver, Havearkitektur,
Drivhuse, Havebygninger, Broer o. s. v. Flere
farvelagte Tavler.

2. <sp>Ældre Værker, eller Værker af
historisk Art</sp>.

<sp>Bloch, H. R.</sp>: Se under Leksika og Haandbøger.

<sp>Mansa, J. L.</sp>: Udkast til Hauge-Anlæg i den
engelske Smag samt Anvisning til at inddele
og beplante smaae Partier. 1798. 24 Tavler,
gengivende forskellige Planer til Haver i
engelsk Stil.

<sp>Rothe, Rud.</sp>: Landskabsgartneriske
Betragtninger over Danmark. 1853. 130 S.

<sp>Schnitler, Carl W.</sp>: Norske Haver. Kristiania
1916. 212 S. Rigt ill. En udførlig
Behandling af den norske Havekunsts Historie.

— Italiensk Renæssance og Barok i Havekunst og
Bykunst. Kristiania 1917. 140 S. Smukt og
rigt ill. Værk.

— Trädgårdskonstens historia i Europa. Oversat
af H. Flygare. Stockh. 1917. 211 S.

<sp>Mollet, André</sp>: Lustgård, uthi hwilken
innehålles afrijtningar på trääwärck, så wäl
Parterrer medh Lööfwärck, afdeelningar med
Jord, som träägårdar och annat slijkt.
Stockholm 1651. Fol. 16 Tvl. Et for sin Tid
fremragende Pragtværk. Ogsaa trykt paa Tysk og
Fransk.

<sp>Gothein, Marie Louise</sp>: Geschichte der
Gartenkunst. 1914. 2 Bind, c. 450-500 S., rigt
illustreret. En samlet Oversigt over hele
Verdens Havekunst.

<sp>Meyer, G.</sp>: Lehrbuch der schönen Gartenkunst.
Berlin 1860. Ny Udg. 1895. 251 S. 26 Tvl.

<sp>Schultze-Naumburg, Paul</sp>:
Kulturarbeiten, 2 Bind, hver paa c. 300 S., rigt Illustr.
med gode Detailbilleder af Haver, Bygninger
og Haveskulptur.

<sp>Leyland, John</sp>: Gardens Old and New. 2
Bind hver paa c. 300 S. Rigt Illustr.
Pragtværk i stort Format om Havekunst og
Havearkitektur.

<sp>Triggs, H. I.</sp>: The art of garden design in
Italy. 1916. Ill. Pragtværk.

— Formal Gardens in England and Scotland. 1902.
Ill. Pragtværk.

<sp>Alphand, A.</sp>: Les promenades de Paris. 1868.
2 Bd. meget stort Format, mange kol. Tvl.
Et monumentalt Standardværk over det 2.
Kejserdømmes Havekunst.

<sp>André, E.</sp>: L'Art des jardins. 3. Udg. Paris 1879.
350 S. 510 Ill. Fint Tryk. Historisk Indledning,
udmærket med Planer og Billeder fra mange
bekendte Renæssance- og Barokanlæg. Mindre
værdifuldt Afsnit om Træer og Udplantning.
Afslutning om offentlig Vejanlæg,
Boulevardbeplantning. Indeholder fyldige Oplysninger om
specielle franske Forhold indenfor Faget.

La theod et la pratique du jardinages. 1. Udg.
1709. 208 S. Ialt 4 Udg. Forf. anonym.
Bidrager i høj Grad til en præcis Forstaaelse af
fransk Havekunst.

Om ældre Anlægsgartneri og Havekunst giver
følgende Værker endvidere en Del værdifulde
Oplysninger: <sp>Den Danske Vitruvius</sp> af L.
Thurah. II, 1749, med udmærkede Billeder af
Datidens Haver; <sp>Den danske Atlas</sp> af E.
Pontoppidan, 1763-1781; <sp>Theorie der
Gartenkunst</sp> af C. C. L. Hirschfeld, 5 Bd. 1779-85 —
indeholder Omtale af de kgl. danske Slotshaver,
»Stemningshaver« m. m.
H. V.

<b>3. Binderi og Dekoration.</b>

Litteraturen om Binderi og Dekoration er meget
sparsom, hvilket vel har sin Grund i, at Moden
og Smagen paa disse Omraader hurtig skifter og
forandres, hvorved de givne Anvisninger snart
bliver mindre anvendelige. At det gamle atter
kan blive »moderne«, afgiver førstnævnte Bog
Bevis for, idet nogle af dens Anvisninger netop er
særlig anvendelige i Øjeblikket.

<sp>Bentzien, J. A.</sp>: Udførlig Anvisning til at
binde smukke Buketter, og et Udvalg af de
dertil tjenligste Planter med nogle korte
Bemærkninger om Kulturen af dem. Kbhvn.
1865. 83 S.

<sp>Olbertz, J.</sp>: Die moderne Binderei. 7. Udg.
Leipzig 1916. 189 S. En rigt illustreret og
nyttig Haandbog.

— Musterblätter der Bindekunst. Erfurt 1906. 50
kolorerede Tavler med Eksempler omfattende
Binderi og Dekoration lige fra Sørgekranse til
Sport. Ingen Tekst. En tilsvarende Udgave,
med ikke-kolorerede Tavler er den
værdifuldeste.

— Tafel und Heim im Blumenschmuck. Leipzig
1912. 95 S. Omhandler især Borddekoration.
Rigt illustr.

I det Illustr. Ugeskrift »Die Bindekunst«,
udgivet af J. Olbertz, behandles indgaaende Emner
vedrørende Binderi og Blomster udsmykning.
A. P.

<b>4. Blomster- og andre Prydplanter.</b>

<sp>Danske</sp>.

<sp>Becker, G. A.</sp>: Lærebog i Dyrkning af
Prydplanter, 1911, 276 S.

<sp>Fleischer</sp>: Se Leksika og Haandbøger.

<sp>Jensen</sp>: Se Leksika og Haandbøger.
<sp>Jørgensen, Jens K.</sp>: Blomsterhavens
Planter. Se Illustreret Havebog under Leksika og
Haand'bøger.

<sp>Walter, Joh. Ernst Chr.</sp>: Flora eller
colorerede Afbildninger af Pragt-Blomster med
dansk og tysk Beskrivelse. Kbhvn. 1838. 4°.
Bestaar af 51 Hæfter à 6 Tavler med smukke
Blomsterbillleder, stukne i Kobber og kolorerede.
Teksten meget kortfattet.

<sp>Norske</sp>.

<sp>Engelskjøn, C.</sp>: Se under Smaahavebrug.

<sp>Nøvik, P.</sp>: Se under Smaahavebrug samt
Landbruksboken under Leksika og Haandbøger.

<sp>Schübeler, F. C.</sp>: Se under Træer og Buske.

<sp>Svenske</sp>.

<sp>Lind, Gr. och E. Abrahamson</sp>:
Blomsterodling under glas, 1913. 193 S. Illustr.

<sp>Lindman, C. A. M.</sp>: Vi och våra blommer.
En bok om prydnadsväxterna inne och ute.
Stockh. 1911-13. 415 S. Tekst og 100
særdeles smukke Farvetavler. Et pragtfuldt og
meget interessant Værk.

Magasin för Blomster-Älskare och Idkare af
Trädgårds-skötsel. Udgivet af Aug. Pfeiffer. Stockh.
1803-1812. 36 farvelagte Kobberstik med
Tekst af Prof. O. Swartz. Et for sin Tid
særdeles smukt Værk.

<sp>Margareta, kronprinsessa af
Sverige</sp>: Från blomsterträdgården. Stockh. 1917.
Rigt ill.

<sp>Tyske</sp>, <sp>engelske</sp> og <sp>franske</sp>.

<sp>Vilmorin's Blumengärtnerei</sp>, 3. Opl.
ved A. Voss, 1896, 2 Bd., 1508 S., mange
Illustr. og 100 kol. Tavler. Beskrivelse, Kultur
og Anvendelse af det samtlige Plantemateriale
for tyske Haver. God Haandbog.

<sp>Robinson, W.</sp>: The English Flower Garden.
1903. 892 S.

<sp>White, E. A.</sp>: The Principles of Floriculture.
1915. 467 S. illust. Omhandler Dyrkning og
Drivning af Prydplanter under Glas.

<sp>Bellair, G. et L. Saint-Léger</sp>: Les
plantes de serre. 1900. 1672 S. illustr. Fyldig og
god Haandbog.

<sp>Altaner</sp>.

<sp>Risum, J. N.</sp>: Vore Altaner, deres
Udsmykning, Tilplantning og Pasning. 1908. 54 S. ill.

<sp>Böttner, J.</sp>: Balkongärtnerei u. Vorgärten.
1904. 106 S. illust.

<sp>Begonia</sp>.

<sp>Lange, A.</sp>: Begonia. 1915. 22 S. Særtryk, ill.

<sp>Blomsterløg</sp>.

<sp>Goldring, W.</sp>: The book of the lily. 1905.
98 8. Illustr.

<sp>Griffiths, D. and H. E. Juenemann</sp>:
Commercial dutch-bulb culture in the united
states. 1919. 50 S. illustr.

<sp>Bregner</sp>.

<sp>Becker, G. A.</sp>: Bregner og deres Dyrkning.
1901. 239 S. Illustr.

Fern and fern Allies. Se Kew Hand-lists under
Ordbøger m. m.

<sp>Chrysanthemum</sp>.

<sp>Chrysanthemum og Lathyrus</sp>. En
Vejledning for Havevenner, redigeret af K. B.
Klixbüll og G. N. Brandt. 1920. 128 S. illust.

<sp>Dahlmark, Nils</sp>: Boken om Krysantemum.
Dess historia och odling. Praktisk handbok
för trädgårdsvänner, amatörer och yrkesmän.
Stockh. 1920. 176 S. 19 Ill.

<sp>Herrington, A.</sp>: The Chrysanthemum. 1913.
158 S. illustr.

<sp>Hængeplanter</sp>.

<sp>Lange, A.</sp>: Hængeplanter. 1917. 21 S. illustr.
Særtryk.

<sp>Kaktus</sp>.

<sp>Schumann, K.</sp>: Gesammtbeschreibung der
Kakteen. 1899. 832 S. illustr. Indeholder ogsaa
en kort Kulturanvisining.

<sp>Thomsen, Hans</sp>: Kaktus. 1905. 66 S.

<sp>Lathyrus</sp>.

<sp>Nordenstreng, Ellen</sp>: Luktärter ute och
inne. Stockh. 1917. 151 S. Med 29 Ill. og et
Indledningsdigt »Lathyrus« af Bertil
Gripenberg.

<sp>Nelliker</sp>.

<sp>Ward, C. W.</sp>: The american carnation. 1903.
296 S. illustr. Meget grundigt og fuldstændigt
Værk.

<sp>Orchidéer</sp>.

<sp>Nielsen, E.</sp>: Om tropiske Orchidéer og deres
Dyrkning. 1895. 113 S. med kol. Tavl.

<sp>Holzhausen, A.</sp>: Orchidéer, deras förekomst,
odlingshistoria och skötsel. 1916. 173 S. illustr.

<sp>Schlechter, E.</sp>: Die Orchidéen, ihre
Beschreibung, Kultur u. Züchtung. 1915. 836 S.
illustr. God Haandbog.

<sp>Watson, W.</sp>: Orchids; their culture and
management, by H. J. Chapman. 1903. 559 S.
illustr. God praktisk Bog.

Orchids. Se Kew Hand-lists under Ordbøger m. m.

<sp>Roser</sp>.

<sp>Roser</sp>. En Vejledning for Havevenner, redigeret
af G. N. Brandt 1915. 132 S. illustr. Kol.
Tavler.

— 2. Udg. 1918. 128 S. med delvis nye
Bidragydere.

<sp>Zeiner-Lassen, A.</sp>: Rosen, dens Historie,
Udbredelse og Kultur. 2. Udg. 1908. 137 S.

<sp>Dahlmark, Nils</sp>: Om rosor och rosenodling
på fritt land och under glas. En handbok för
trädgårdsvänner, amatörer och yrkesmän. 3.
Udg. Stockh. 1919. 171 S. 39 Ill.

<sp>Olbrich, S.</sp>: Der Rose Zucht und Pflege. 1912.
292 S. illustr.

<sp>Stauder</sp>.

<sp>Brandt, G. N.</sp>: Stauder. En Vejledning for
Havevenner. 3. Opl. 1918. 184 S. illustr.

<sp>Holzhausen, A.</sp>: Perenna växter. Deras
använning och skötsel. 1917. 336 S. illustr.

<sp>von Post, S. Adolf</sp>: Fleråriga
blomsterväxter, som i Sverige kunna odlas på kalljord.

En bok för hem på landet och för
villaträdgårdar. Stockh. 1910. 132 S.

<sp>Foerster, Karl</sp>: Winterharte Blütenstauden
und Sträucher der Neuzeit. 1911. 295 S., mange
Illustr. og kol. Tavler.

<sp>Hesdörffer, Max</sp>: Die schönsten Stauden
für die Schnittblumen- und Gartenkultur; med
48 Tavler.

<sp>Tarouca , E. S.</sp>: Unsere Freiland-Stauden. 1910.
285 S. Illustr. Omhandler Tiltrækning, Pasning
og Anvendelse af alle i Mellemeuropa haardføre
Stauder.

Herbaceous plants (Stauder). Se Kew Hand-lists
under Ordbøger m. m.

<sp>Jenkins, E. H.</sp>: The Hardy Flower Book. 1913.

<sp>Lynch, P. I.</sp>: The book of the iris. 1904. 214 S.
36 Tvl. En god Specialbog.

<sp>Stenhøje og Stenhøjsplanter</sp>.

Vand- og Stenhøjsplanter: En Vejledning for
Havevenner, redigeret af G. N. Brandt. 1917.
210 S. Illustr.

<sp>Wocke, E.</sp>: Die Alpen-Pflanzen. 1898. 257 S.
illustr.

<sp>Farrer, Reg.</sp>: My rockgarden. 3. Udg.
London 1909. 303 S. ill.

<sp>Meredith, L. B.</sp>: Rock Gardens. 1914. 390 S.
Illustr. Baade Bygning af Stenhøje og
Stenhøjsplanter omtales.

<sp>Robinson, W.</sp>: Alpine flowers for gardens,
roek, wall, marshplants and mountain shrubs.
3. Udg. London 1903. 304 S. ill.

<sp>Stueplanter</sp>.

<sp>Jensen, N. P.</sp>: Vore Stueplanter. 1910. 86 S.

<sp>Jenssen, J.</sp>: Hjemmets Flora. Vejledning til
Behandling af Potteplanter i Stuen alene. 2.
Opl. Kbhvn. 1896. 143 S.

<sp>Risum, J. N.</sp>: Stueplanter. Praktisk
Vejledning i Stuedyrkning af ældre og nyere Arter
samt Vejledning i Blomsterudsmykning af
Altaner. 1911. 208 S.

— Stuegartneriet. Se Illustreret Havebog under
Leksika og Haandbøger.

<sp>Nøvik, P.</sp>: Stuegartneriet. 3. Opl. 1910. 188 S.
illustr.

<sp>Hesdörffer, M.</sp>: Handbuch d. praktischen
Zlmmergärtnerei. 3. Opl. 1907. 598 S. illustr.

<sp>Tæppebede</sp>.

<sp>Levy, E.</sp>: Muster-Album der modemen
Teppichgärtnerei. 7. Opl. 1900. 135 S. illustr.

<sp>Vand- og Sumpplanter</sp>.

Vand- og Stenhøjsplanter: Se under Stenhøje og
Stenhøjsplanter.

<sp>Mönkemeyer, W.</sp>: Die Sumpf- u.
Wasserpflanzen. Ihre Beschreibung, Kultur und
Verwendung. 1897. 189 S. illustr.
G. B.

<b>5. Farvelære.</b>

De almindelige fysiske Lærebøger indeholder
Afsnit om Lysets Brydning og Farver. Til Hjælp ved
en nøjagtig Farveangivelse er der fremstillet
Bøger, hvori der er opklæbet smaa Papirstykker af
forskellig Farve, og hver Farvevariation er
betegnet med et Nr.

Den mest fuldstændige af disse Farvekoder er
Klincksieck et Valettes: <sp>Code des Couleurs</sp>.
Paris 1908, som indeholder 720 Farver. Et ældre
Værk er P. A. Saccardo: <sp>Chromotaxiaseu
nomenclator colorum</sp>, Petavii 1891, som
indeholder 50 Farveprøver.
N. E.

<b>6. Forsøgsvæsen.</b>

<sp>Danske</sp>.

I den aarlige »Beretning fra Statens
Planteavlsudvalgte findes Oplysninger om Statens
Forsøgsvirksomheds Organisation. — »Arbejdsplan for
Statens Forsøg i Plantekultur«, der hvert Aar
trykkes som Manuskript, indeholder udførlige
Planer og Arbejdsregler for de til enhver Tid under
Udførelse værende Forsøgsarbejder. — »Tidsskrift
for Planteavl (indtil 21. Bind »Tidsskrift for
Landbrugets Planteavl«), som udkommer med c.
et Bind paa omkring 900 S. aarligt, indeholder
saavel de udførlige Forsøgsberetninger som de
korte Meddelelser om Forsøgsresultaterne. Indtil
1921 er der udsendt 141 Beretninger og 75
Meddelelser, som dog langtfra alle har Interesse for
Havebruget.

I de under »Gødningslære« nævnte
Forelæsninger over Landbrugets Jorddyrkning og
Plantekultur af T. Westenmann findes en ret udførlig
Omtale af forsøgstekniske Principper.

Følgende Afhandlinger i »Tidsskrift for
Planteavl« omhandler forsøgstekniske Spørgsmaal:

<sp>Hansen, N. A.</sp>: Prøvedyrkning paa
Forsøgsstationen ved Aarslev. 21. Bd. 66 S. 1914.

— Rudefordeling og Fejl ved Markforsøg. 22. Bd.
60 S. 1915.

<sp>Kristensen, R. K.</sp>: Om Bestemmelse af
Middelfejlen ved Markforsøg. 22. Bd. 16 S. 1915.

— Om Nøjagtigheden ved Afgrødebestemmelser i
Græs og Hø. 26. Bd. 12 S. 1920.

— Om Fejlteori og Markforsøg. 17. Bd. 14 S. 1910.

— Om Anvendelse af Fejlloven paa Afgrøder af
Roer. 18. Bd. 21 S. 1911.

<sp>Lindhard, E.</sp>: Om det matematiske Grundlag
for Dyrkningsforsøg paa Agermark. 16. Bd.
22 S. 1909.

— Om Fejlberegning i Dyrkningsforsøgets
Tjeneste. 22. Bd. 20 S. 1915.

<sp>Nielsen, N. P.</sp>: Spørgsmaalet om Nabovirkning
hos Forsøgsafgrøder. 14. Bd. 17 S. 1907.

I »Gartner Tidende« for Aarene 1910-1920 og
»Aarbog for Gartneri« 1921 findes Beretninger om
Alm. dansk Gartnerforenings Forsøgsvirksomhed. —
»Haven« indeholder i Aargangene 1904-1920
Beretninger om Det jydske Haveselskabs og
Østifternes Haveselskabs Forsøgsvirksomhed. —
Beretningerne om Planteavlsarbejdet i de forskellige
Landsdeles Landboforeninger indeholder jævnlig
Beretninger om Forsøg med Haveplanter, udført af
Landboforeningerne. — Ved Statens
Redskabsudvalg udsendes Beretninger om Statens
Redskabsprøver, omfattende saavel Land- som
Havebrugsredskaber.

<sp>Norske</sp>.

I »Norsk Havetidende« er offentliggjort
Resultaterne af Selskabet »Havedyrkningens Venner«s
Forsøgsvirksomhed med Køkkenurter. —
»Beretning om Norges Landbrukshøjskoles virksomhet«,
som udgives aarligt, indeholder Meddelelser om de
Forsøg og Undersøgelser, der udføres ved
Højskolens Havebrugsafdeling.

<sp>Holtsmark , G.</sp> og <sp>Bastian R. Larsen</sp>:

Om muligheden for at indskrænke de fejl, som
ved markforsøg betinges af jordens
uensartethed. »Tidsskrift for Planteavl«, 12. Bd. 22 S.
1905.

<sp>Weydahl, K.</sp>: Havedyrkningens Venners
forsøgsvirksomhet: Beretning for 1911, for 1912,
for 1913 og for 1914 samt: Forsøk med
Erter og Bønner 1911-13. 1914, Om hvitkål
1915, Pil- og Marværter, 1916, og Om
kaalrot, matnæpe og gulrot 1916.

<sp>Lund, J. H.</sp>: Beretninger fra ovennævnte
Selskab for 1917 og 1918.

<sp>Stedje, P.</sp>: Erindringsliste (fra Statens
forsøksstasjon i havebruk), for 1920.

— og <sp>A. H. Bremer</sp>: Beretning fra statens
forsøksstasjon for grønsaksdyrkning for 1919-20.

<sp>Svenske</sp>.

Om »Sveriges pomologiska forening«s
Forsøgsvirksomhed findes Beretningerne offentliggjort i
Foreningens Aarsskrifter fra 1912 af. — I
»Meddelanden från Kungl. Landtbruksstyrelsen«,
»Meddelanden från Centralanstalten för
försöksväsendet på Jordbruksområdet« og »Meddelanden från
Kungl. Landtbruksakademiens Experimenalfälts
Trädgårdsafdelning« gives der ogsaa Beretninger
om Forsøg og Undersøgelser vedrørende
Havebruget. Endvidere udsendes Beretninger fra
Alnarps trädgårdars försöksverksamhet; hidtil er
udsendt:

1. Beretning. J. Rasmussen: Några
undersökningar over grobarheten hos köksväxtfrö. 1919.

2. Beretning: J. Rasmusson. Kolonistförsök vid
Alnarp. 1920.

3. Beretning. J. Rasmusson: Några erfarenheter
från ett avståndsförsök med bruna bönor.
1920.

<sp>Tyske</sp>.

Beretningerne fra Gartnerlæreanstalterne i
Geisenheim, Dahlem og Proskau giver Meddelelser
om de ved disse Anstalter udførte Forsøg og
Undersøgelser. — I »Bericht der Obstbau-Anstalt der
Landwirtschaftskammer für den Regierungsbezirk
Cassel zu Oberzwehren«, som udkommer aarlig eller
med faa Aars Mellemrum, meddeles Resultaterne
af Gødningsforsøg og andre Forsøg med
Køkkenurter, Frugttræer og Frugtbuske.

<sp>Engelske</sp>.

»Reports of the Woburn Experimental Fruit
Farm«. I-XVII giver udførlige Beretninger om
det ved Woburn gennem 25 Aar udførte
Forsøgsarbejde vedrørende Frugttræ- og Frugbbuskkultur. —
Hovedresultaterne fra Forsøgene ved Woburn er
samlede i Duke of Bedford and Spencer Pickering:
»Science and Fruit Growing«, et Værk paa 348
Sider, som udkom 1919. — »The Agricultural and
Horticultural Research Station (The National Fruit
& Cider Institute)«, Long Ashton, Bristol,
udsender aarlige Beretninger, som bl. a. indeholder
Beretninger om Forsøg med Frugttrækultur og
Cidertilberedning. — »Experimental and Research
Station, Waltham Cross« udsender fra 1915 aarlige
Beretninger om Forsøg med Kulturer under Glas.
— I »Journal of the Royal Horticultural
Society« findes Beretninger om de af Foreningen
udførte Forsøg og Undersøgelser, og om Forsøg
udførte paa Forsøgsstationen ved East Malling, der
ellers sorterer under Landbrugsskolen i Wye, Kent.

<sp>Amerikanske</sp>.

De enkelte Stater indenfor U. S. A. og
Provinserne i Canada har hver mindst en Forsøgsstation,
og de fleste af disse Forsøgsstationer beskæftiger
sig ogsaa rned Havebrugsforsøg. Beretningerne fra
de amerikanske Forsøgsstationer er saa talrige, at
det vil være umuligt her at nævne blot de
vigtigste. I »Experiment Station Record«, som
udgives af det amerikanske Landbrugsministerium
og bl. a. findes i Landbohøjskolens Bibliotek,
meddeles Hovedindholdet af de Forsøgsberetninger, som
fremkommer baade i og udenfor Amerika, og ved
direkte Henvendelse til vedkommende amerikanske
Forsøgsstation er det i Reglen muligt at faa
tilsendt den eller de Beretninger, man har Interesse
for. — I »Proceedings of the American Society
for Horticultural Science« fremkommer talrige
Oplysninger om Havebrugsforsøgsvirksomheden i
Nord-Amerika.

Under Afsnittet om Gødningslære, er meddelt en
Fortegnelse over Beretninger om Gødningsforsøg.
N. E.

<b>7. Frugtavl.</b>

Neppe nogen anden Gren af Havebruget kan
opvise en saa righoldig Litteratur som Frugtavlen.
Allerede i den ældste og hele den ældre
Havebrugslitteratur indtager Frugtavlen en fyldig Plads
og endnu mere gælder dette den nyere og nyeste
Litteratur, som paa dette Omraade er
overordentlig frodig. Baade paa fransk, engelsk (amerikansk)
og tysk Sprog forefindes der talrige betydelige
Hovedværker indenfor dette Felt, hvoraf mange
er udkomne i flere indtil mange Udgaver. Ogsaa
paa de skandinaviske Sprog kan der opvises
saadanne, der kan betegnes som Haandbøger eller
Lærebøger. Endnu talrigere, man kunde fristes til
at sige altfor talrige, er de kortfattede
Anvisninger til Frugtavl, som Tiden har bragt og
ustandselig bringer, altfor talrige, fordi de sjældent
bringer noget nyt eller originalt, selv om der ogsaa
her kan peges paa Undtagelser.

Intet enkelt Omraade indenfor
Frugtavlslitteraturen har frembragt saa betydelige Værker som
den egentlige Pomologi, Værker hvoraf mange er
Frugten af et livslangt flittigt Studiearbejde.
Allerede det 17. men endnu mere det 18.
Aarhundrede kan opvise saadanne, men det er dog især
i de første to Trediedele af det 19. Aarhundrede
at Pomologien har sin egentlige Blomstringstid, der
kendetegnes ved Værker af den nævnte Art, hvis
Opgave det har været at samle og beskrive saa
mange som muligt af de Sorter, som var
Beskrivelse værd, og samtidig at yde Bidrag til en
Udredning af den før Pomologernes Arbejde
herskende Navneforvirring. Nogle af disse Bøger er
tillige Pragtværker med kunstnerisk udførte,
farvede Afbildninger af Frugtsorterne, andre er med
Hensyn til Udstyr mere beskedne, men derfor
ingenlunde nødvendigvis mindre værdifulde.

Ogsaa efter det nævnte Tidspunkt blomstrede
den pomologiske Litteratur, men Udviklingen har
ført med sig, at den i den nyeste Tid tildels har
faaet en anden Karakter, de store saa vidt muligt
alle Sorter samlende pomologiske Værker er
afløst af saadanne, som træder i den praktiske
Frugtavls Tjeneste indenfor et enkelt Lands Omraade,
ved at beskrive de paa den Tid, for vedkommende
Land bedst egnede Sorter. Herfra danner dog de
fra <sp>The New York agricult.
experiment. station</sp> udgaaede Monografier en
Undtagelse.

For den, der vil trænge dybere ind i Frugtavlens
Væsen og Virke er, foruden de nævnte
Hovedværker, Vejen dertil nutildags de paa de forskellige
Sprog udkommende, Emnet omfattende
Tiddskrifter, og ikke mindst de, navnlig fra
Forsøgsstationer udgaaende Special-Afhandlinger. Blandt disse
sidste, hvis Antal er for stort og hvis Emner for
varierende til at de kan medtages i nedenstaaende
Fortegnelse, skal særlig nævnes de af <sp>U. S.
Department of Agriculture, Division
of Pomology</sp> udgivne, saakaldte Bulletiner,
saavel som Bulletinerne og Beretningerne fra flere
af de til de enkelte nordamerikanske Staters
Universiteter knyttede Forsøgsstationer.

Naar det nedenfor skal forsøges at give en
Fortegnelse over Frugthavelitteraturens Hovedværker,
og den for de skandinaviske Gartnere lettest
tilgængelige værdifulde Litteratur, saavel som
enkelte Bøger, der indenfor nævnte Kategori
medtages, som Eksempler paa saadanne, som har
historisk Interesse, saa maa det bemærkes, at
Havebrugslitteraturen ikke er saa specialiseret, at der
ikke med fuld Føje kunde være Anledning til at
nævne en stor Del af de, Havebrug i
Almindelighed omhandlende Bøger, hvori ogsaa Frugtavlen
er behandlet udførligt, dette vil dog kun
undtagelsesvis ske, idet den samlede Litteraturfortegnelse
i en særlig Afdeling nævner Bøger af denne Art.

Det, der i Affattelsen af en Litteraturfortegnelse
som den, her her udkræves, falder vanskeligst, er
at træffe den rette Begrænsning.

Alle de anførte Bøger findes paa Den kgl.
Veterinær- og Landbohøjskoles Bibliotek i København,
med Undtagelse af de franske Pomologier af
Noisette og Poiteau.

Hvor intet særligt nævnes, er Bogens Format 8°.

A. <sp>Haandbøger</sp> (Lærebøger).
Frugttrædyrkning i Almindelighed.

<sp>Danske</sp>.

<sp>Bentzien, J. A.</sp>: Haandbog for
Frugttrædyrkere. 1861. 511 S.

<sp>Bruun, Alfred</sp>: Frugthaven. 1920. 220 S.
Se Illustreret Havebog under Leksika og
Haandbøger.

<sp>Bøgh, G. I.</sp>: Frugtdyrkning i Jylland.
Bemærkninger for Landboere. 1865. 24 S. Bryder
paa den praktiske Mands Vis bl. a. med
Datidfens overdrevne Hang til Beskæring.

<sp>Dybdahl, J. A.</sp>: Jordbær og vore vigtigste
Frugtbuskarter. 1879. 389 S. Behandler alle
Frugtbuskarterne med Hensyn til Stamarter,
Dyrkningens Historie, Variation og Sorter,
Formering og Dyrkning.

<sp>Fleischer, Esaias</sp>: Forsøg til en dansk
Haugebog. Afsnittet om Frugtavl. Se under
Leksika og Haand'bøger.

<sp>Gram, Hans</sp>: Praktisk Vejledning i Frugtavl.
3, Udg. 1911. 318 S.

<sp>Gram, Michael</sp>: Frugtavl. 85 S. Se Den
danske Landmandsbog under Leksika og
Haandbøger.

— og <sp>Hans Gram</sp>: Frugtavl. Kbhvn. 1920.
219 S. Ill. Autoriseret af Alm. d.
Gartnerforening til Brug ved Foreningens
Elevundervisning.

<sp>Just, Ivar Dam</sp>: Grundig og fuldstændig
Anvisning til Have-Væsenet. I. 1772. 301 S.
Interessant ved sine af en forbigangen Tids
Overtro prægede Anvisninger.

<sp>Schmidt, Chr. Franz</sp>: Forslag til nogle
Forbedringer i Hauge- og Træfrugtdyrkningen.
1793. 150 S. Indeholder Fortegnelse over
Frugtsorterne i Forfatterens Planteskole ved
Haderslev og giver bl. a. et interessant Indblik i
Datidens udenlandske Planteskoleforbindelser.

<sp>Norske</sp>.

<sp>Dahle, A.</sp>: Frugtdyrkning. 1916. 94 S.

<sp>Einset, Olav</sp>: Fruktdyrkning i Amerika.
Stipendieberetning. 29 S. 1913.

<sp>Larsen, A. O.</sp>: Lønnende Frugtdyrkning. 1910.
80 S.

<sp>Lysbakken, S.</sp>: Beretning om
fruktdyrkningen i Møre og Trøndelag. 75 S. Særtryk af
»Norsk Havetidende«. 1920.

<sp>Misvær, H.</sp>: Se Landbruksboken under
Leksika og Haandbøger.

<sp>Nickelsen, I. O.</sp>: Frugts Behandling for Salg.
1908. 43 S.

<sp>Nøvik, P.</sp>: Norsk Havebog. 2. Del. 6. Opl.
1916. 124 S.

<sp>Skard, O. M.</sp>: Om Salg og Kjøp av Norsk
Frukt. 1919. 47 S.

— Om svingninger i fruktutbyttet i Norge. 1918.
28 S.

<sp>Svenske</sp>:

<sp>Abelin, K.</sp>: Om frukt och frukträdsodling.
2. OpL 1906. 323 S.

<sp>Lind, G.</sp>: Fruktodling på kalljord. 3. Opl. 1920.
310 S.

<sp>Sonesson, N.</sp>: Ekonomisk fruktodling. 1916
128 S.

<sp>Tyske</sp>.
<sp>Böttner, J.</sp>: Praktisches Lehrbuch des
Obstbaues. 1898. 574 S.

<sp>Christ, J. L.</sp>: Handbuch über die
Obstbaumzucht und Obstlehre. 3. Udg. 1804. 910 S.
Bogen hører til den ældre tysk-klassiske
Frugthavelitteratur.

<sp>Gaucher, N.</sp>: Handbuch der Obstkultur. 1889.
936 S. Bogen, der paa sine Steder er af
stærk polemisk Karakter og paa mange
Punkter bryder med overleveret Praksis, har i visse
Henseender indledet en ny Tid i tysk
Frugttrædyrkning. Udførligt beskæftiger den sig
med Formfrugttrækultur og ledsager
Anvisningerne til Beskæring med Billeder, der i
Naturtroskab og Tydelighed langt overgaar hvad
man ellers har set af den Art. Ogsaa paa vor
Frugttrædyrkning har Gauchers Bog i sin Tid
øvet en direkte Indflydelse.
<sp>Goethe, Rudolph</sp>: Deutscher Obstbau. 1909.
320 S. Den afdøde Forfatter, fhv. Forstander
for <sp>Königl. Lehranstalt für Wein-,
Obst- und Gartenbau, Geisenheim
a. Rhein</sp>, er højt anset i Tyskland. Bogen
bringer bl. a. et stort statistisk Materiale til
Belysning af Frugtdyrkningens Udbredelse og
Betydning i Tyskland.

<sp>Hirschfeld, C. C. L.</sp>: Handbuch der
Fruchtbaumzucht. 1788. 430 S. Den bekendte
Forfatter af det store Værk »Theorie der
Gartenkunst«, var Professor i Æstetik i Kiel og
saaledes dansk Forfatter. H. d. F. er en
fortrinlig Bog, der, foruden at have historisk
Interesse, kan læses med stort Udbytte endnu.

<sp>Janson, A.</sp>: Der Grossobstbau. 1909. 313 S.
Giver tillige med nedennævnte af Zürn et
godt Indblik i de for Tiden i Tyskland
raadende Anskuelser om Erhvervsfrugtavl.

<sp>Lucas, E.</sp>: Vollständiges Handbuch der
Obstcultur. 1881. 432 S.

<sp>Vothmann, J. G.</sp>: Oekonomisch praktischer
Garten-Katechismiis fur feinere Gartenbesitzer.
1784. 294 S. Forf. er som Alsing dansk, og
Bogen er skrevet ud af hans Erfaringer som
Gartner paa Als.

<sp>Zürn, E. S.</sp>: Der Erwerbs-Obstbau. 1906. 333 S.

<sp>Engelske</sp> og <sp>amerikanske</sp>.

<sp>Bailey, L. H.</sp>: The principles of fruit-growing.
1913. 516 S. med en Del Billeder. Af denne
meget produktive amerikanske
Havebrugs-Forfatter foreligger der flere gode Bøger med
forskellige Emner. Den her nævnte giver et godt
Indblik i Metoderne for amerikansk Frugtavl.

<sp>Bunyard, G.</sp>: Fruit farming for profit. 4. Udg.
1899. 173 S. Giver i kort Form Indblik i sin
Tids engelske Syn paa Erhvervsfrugtavl,
særlig et Udvalg af de dertil egnede Sorter og
interessante Angivelser af det Udbytte i
Mængde og i Penge, som kan opnaaes.

— <sp>and O. Thomas</sp>: The fruit-garden. 1904.
507 S. 4°. med talrige Billeder. Omhandler
Dyrkningen af alle frugtydende Planter, ogsaa
under Glas. De sidste 100 S. er anvendt til
Konturrids af Frugtsorter.

<sp>Thomson, E.</sp>: The gardeners assistant. Ny
Udgave ved <sp>William Watson</sp>. 4. og 5. Bd.
1902. 4°. med talrige udmærkede Billeder.
Behandler paa karakteristisk engelsk Maade hver
af Frugtsorterne med Hensyn til deres
almindelige Fordringer og specielle Kultur, saavel
set fra et Amatør- som fra et
Erhvervssynspunkt. Endvidere beskrivende
Sortsfortegnelser med tilhørende Afbildninger.

<sp>Franske</sp>.

<sp>Baltet, Charles</sp>: Traité de la culture
fruitière commerciale et bourgeoise. 1908. 4. Udg.
725 S. Omhandler alle Frugthaveplanterne i
alfabetisk Orden med Hensyn til Kultur,
Sorter o. s. v. Giver bl. a. en Fremstilling af
Frugtdyrkningens Art og kommercielle
Betydning i Frankrigs forskellige Egne.
<sp>Du Breuil, A.</sp>: Culture des arbres et
arbrisseaux à fruits de table. 1868. 757 S. Som
Lærebog for sin Tid, trods sit beskedne
Udstyr, et Hovedværk. Omhandler alle Sider af
Frugttrædyrkningen, og i Overensstemmelse
med Tiden og Landet, særlig udførligt
Formfrugttræ-Kultur og Beskæring.

<sp>Gillekens</sp>: Traité de la taille et de la culture
des arbres fruitiers. 2. Udg. 1871. 335 S.
Omhandler særlig udførligt Formfrugttrækultur
og Beskæring.

B. <sp>Pomologi</sp>.

<sp>Danske</sp>.

<sp>AlmindeligdanskGartnerforenings
Frugtudvalg</sp>: Frugtsorter, der anbefales
til almindelig Plantning. Særtryk af
Gartner-Tidende. 1890. Ny Udg. 1897. 8 S. Fol.
Udgivet til Vejledning for danske Frugtavlere.

<sp>Bentzien, J. A.</sp>: Beskrivelse og Tegning af 31
paa det danske Haveselskabs Produktudstilling i
Oktober 1863 fremlagte Pære- og Æblesorter,
som egner sig til almindelig Dyrkning. 1864.
56 S.

— Beretning om den nordiske Frugtudstilling i
København 9.-17. Oktober 1875. 1877. 111 S.
Giver bl. a. em Liste over alle de udstillede
Frugtsorter.

<sp>Bredsted, H. C.</sp>: Hasselnødden, dens Kultur
samt Afbildning og Beskrivelse af de dyrkede
Sorter. 1887. 75 S. Giver, foruden en kortfattet
Kulturanvisning, Beskrivelse og Afbildning af
Frugter af 48 Hasselsorter.

— Haandbog i dansk Pomologi. 1890-93 og 1896.
3 Bd. Omtaler og beskriver 114 Pæresorter,
137 Æblesorter, 86 Blommesorter og 80
Kirsebærsorter. Vor fuldstændigste, dog selvfølgelig
allerede noget forældede danske Pomologi.

Den danske Frugthave. Et Billedværk for
Udbredelse af Kendskab til Landets Frugter, udgivet
af et Selskab. 1869-75. Fol. Dette værdifulde
og smukke Værk omfatter 120 Tavler, hver
Tavle med en litografisk Gengivelse i
naturlig Størrelse af en Frugtsort i flere
Eksemplarer, en gennemskaaret Frugt samt Blade.
Beskrivelserne, der ledsager Billederne, er
fordelt mellem en Kreds af Datidens bedste
Frugtkendere.

Fortegnelse over Sorter af Æbler, Pærer, Blommer
og Kirsebær, som kan anbefales til Dyrkning
i Danmark. Udarbejdet af et Udvalg nedsat i
Fællesskab af Almindelig dansk
Gartnerforening, Det kgl. danske Haveselskab, Det jydske
Haveselskab og Østifternes Haveselskab.
»Haven«. 1914. Offentliggjort til Vejledning for
danske Frugtavlere.

<sp>Henriksen, P.</sp>: Danske Frugtsorter. 1915.
37 S. Omtaler og beskriver et mindre Udvalg
af formentlig værdifulde danske Sorter.

<sp>Matthiesen, C.</sp>: Dansk Frugt. 1913. 324 S.
Omtaler og beskriver de forud kendte eller af
Forf. i Landets forskellige Egne samlede
danske Frugtsorter, 307 Æblesorter, 34
Pæresorter, 1 Blommesort og 6 Kirsebærsorter.

<sp>Pedersen, A.</sp>: Frugtundersøgelsen i Aarhus
Amt 1916-18. Særtr. af Gartner-Tidende. 41 S.
En foreløbig Beretning om den af Aarhus
Amtskreds af Alm. dansk Gartnerforening
foranstaltede, af Forfatteren udførte Undersøgelse af et
Antal af Amtets Haver med det Hovedformaal
at komme til Kundskab om de for Forholdene
bedst egnede Sorter.

<sp>Svenske</sp>.

<sp>Eneroth, O.</sp>: Handbok i svensk pomologi. I-II.
1864-66. Tils. 615 S. samt ny omarbejdet og
forøget Udgave ved Alexandra Smirnoff. 5 Dele.
1896-1902. Tilsammen 1517 S. 4°. Eneroths
Haandbog giver i første Del (212 S.) en
Fremstilling af Pomologiens Formaal og det af
Pomologerne udrettede Arbejde, Frugtsorternes,
særlig de i Sverrig dyrkede Sorters, Historie
og deres Synonymer, Frugtarternes
Naturhistorie i botanisk og pomologisk Henseende m. m.
I anden Del (403 S.) beskrives et stort Antal
Sorter af alle Frugttræ- og Frugtbuskarterne.
Foruden Gennemsnits-Rids af Frugtsorterne
indeholder Bogen kolorerede Gengivelser af en
Del af Sorterne.

<sp>Lind, Gustaf</sp>: Våra frukter och bär. Stockh.
1912. 160 S.

— Svensk frukt. Färglagda avbildningar jämte
beskrivningar över i Sverige odlade frukt- och
bärsorter. Häfte I, Stockh. 1920, omfatter 6
Æble- og 2 Pæresorter. Værket, der
udkommer i Hæfter, skal være en Fortsættelse af det
nedenfor nævnte.

<sp>Pibl, Axel og Jakob Eriksson</sp>:
Svenska fruktsorter i färglagda avbildningar. Udg.
af Svenska trädgårdsförenlngen. 1899-1911. 4°.
Paa ialt 100 løse Tavler er i farvede
Afbildninger gengivet Frugter, gennemskaaret Frugt og
Blade af 50 Æblesorter, 25 Pæresorter, 15
Blommesorter og 10 Kirsebærsorter. En kort
Beskrivelse ledsager hver Tavle.

<sp>Tyske</sp>.

<sp>Diei, A. F. A.</sp>: Versuch einer systematischen
Beschreibung in Deutschland vorhandener
Keraobstsorten. 1799-1819. 19 Bd., hvert Bind
200-300 S. Fortsættelse 1821-32. 3 Bd. hvert Bd.
200-300 S. Generalregister ved H. Meyer. 1834.
130 S. Hører trods sit beskedne Udstyr til den
ældre tysk-klassiske pomologiske Litteratur.

<sp>Goeschke, Franz</sp>: Die Haselnuss, ihre Arten
und ihre Kultur. 1887. 93 S. 4°. Foruden at
omhandle Hasselbuskens Kultur, giver den en
Beskrivelse af 87 Sorter og giver paa 76
Tavler Afbildninger af lige saa mange Sorters
Frugt, Blade og Blomster.

Illustrirtes Handtbuch der Obstkunde. Udg. af F.
Jahn, E. Lucas og J. G. C. Oberdieck.
1859-79. 8 Bd. og 2 Supplements-Bind. Hvert Bind
paa c. 600 S. foruden 1 »Ergänzungsband« af
W. Lauche. 1883. Et Hovedværk indenfor
tysk pomologisk Litteratur der beskriver en
stor Mængde Sorter af Æbler, Pærer, Blommer,
Kirsebær, Fersken og Bærfrugt. For Æble- og
Pæresorternes Vedkommende løber saaledes
Antallet af hver op til omkring 1000.
Beskrivelserne ledsages af et Gennemsnitsrids af en
Frugt.

<sp>Lauche, W.</sp>: Deutsche Pomologie. 1882-83. 6
Bind. Et Hovedværk indenfor tysk pomologisk
Litteratur. Indeholder Beskrivelse af og
Kulturanvisninger for de mest anbefalelsesværdige
Sorter af Æbler, Pærer, Kirsebær, Blommer,
Aprikoser, Ferskner og Vindruer. For hver Sort
er Beskrivelsen ledsaget af en farvet
Afbildning af en hel og en gennemskaaret Frugt,
som oftest ogsaa en Blomst.

<sp>Mathieu, Carl</sp>: Nomenclator Pomologicus.
1889. 538 S. En alfabetisk Fortegnelse over
saavidt muligt alle beskrevne Sorter af
samtlige Frugtarter tilligemed deres Synonymer. Et
overordentlig nyttigt Arbejde, hvis Fortsættelse
desværre endnu ikke er optaget af nogen.

<sp>Maurer, L.</sp>: Die Beerensträucher. 1900. 108 S.
Kultur og Sortsudvalg af alle
'Frugtbuskarterne.

— Stachelbeerbuch. 1913. 345 S. Efter en
udførlig Omtale af Stikkelsbærsorternes Stamarter,
Artens Morfologi og Stikkelsbærbuskens Kultur
gives en Beskrivelse af 138 Sorter, for hver
Sort ledsaget af en Afbildning i naturlig
Størrelse af en Gren med Frugt, og paa særlige
farvede Tavler en typisk Frugt af hver Sort. Et
Hovedværk indenfor sit Speciale.

Deutschlands Obstsorten ved Müller, Grau u.
Bissmann, under Medvirkning af fremragende
Fagmænd. 1905, ikke afsl. 4°. Beskriver og
afbilder paa løse Tavler dels Frugter i farvet
Gengivelse, dels, paa sorte Tavler, Træer af en
stor Mængde Æble-, Pære- og Kirsebærsorter,
endvidere Stikkelsbær- og Ribssorter.

<sp>Engelske og amerikanske</sp>.

<sp>Beach, I. A.</sp>, <sp>N. O. Booth</sp> og <sp>O. M. Taylor</sp>:
The apples of New York. (Report of <sp>The
New York agricult. experiment
station</sp>. 1903). 1905. 2 Bind, tils. 769 S.
Den første af de fra Stationen udgaaede
Monografier af Frugtarter, hvoraf to andre nævnes
nedenfor, som alle i videnskabelig Grundighed,
forenet med praktisk Anvendelighed, staar
paa Højde med eller overgaar al anden
pomologisk Litteratur. Behandler historisk og
pomologisk 698 Sorter Æbler. Beskrivelserne for
en stor Del ledsaget af farvede eller
ikke-farvede fotografiske Gengivelser af Frugten.

<sp>Card, F. W.</sp>: Bush-fruits. 5. Udg. 1909. 537 S.
Ill.

<sp>Downing, A. J.</sp>: The fruit and fruit-trees of
America. 1886. 1098 S. med forskellige Tillæg
(189 S.). Kortfattede pomologiske
Beskrivelser, tildels med Kontur-Rids af en
overordentlig stor Mængde Sorter af alle Frugtarterne.

<sp>Hedrich, U. P.</sp>: The plums of New York
(Report of <sp>The New York agricult.
experiment station</sp> 1910). 1911. 616 S.
4°. En Monografi af Slægten Blomme og dens
Varieteter. Efter en botanisk Behandling og
Udredning af Arterne indenfor Slægten, særlig
Stamarterne for de dyrkede Sorter, følger et
Kapitel om Blommedyrkning og derefter en med
fuldstændige Litteraturhenvisninger ledsaget
historisk og beskrivende Redegørelse for saa at
sige alle beskrevne Blommesorter, ialt 1966
Sorter, hvoraf 315, som de vigtigste, gives en
særlig udførlig Behandling, der for en stor Del
ledsages af farvede Afbildninger efter
Fotografier og af en Naturtroskab i Gengivelsen, som
neppe kan overgaas. I alt 107 Farvetavler. Et
Hovedværk og i hele sit Udstyr et Pragtværk
indenfor den pomologiske Litteratur.

— The cherries of New York (Report of <sp>The
New York agricult. exp. station</sp>
1914). 1915. 371 S. 4°. En Monografi af
Slægten Kirsebær og dens dyrkede Varieteter. I
Plan, Udførelse og Udstyr ganske sidestillet
med foregaaende. Omhandler 1154 Sorter,
hvoraf 82, som de vigtigste, særlig udførligt. 56
farvede Tavler.

<sp>Hogg, E.</sp>: The apple and its varieties. 1884.
759 S. Kortfattede pomologiske Beskrivelser,
tildels med Kontur-Rids af en stor Mængde
Æblesorter

<sp>Franske</sp>.

<sp>Decaisne, J.</sp>: Le jardin fruitier du Muséum.
9 Bd. 4°. 1865-72. Et Hovedværk og i
Henseende til Udstyr et Pragtværk indenfor den
pomologiske Litteratur. Paa 495 farvede
Tavler i fortrinlig Udførelse gengives Frugter,
en overskaaret Frugt og en Kvist med Blade af
lige saa mange Sorter, først og fremmest af
Pærer (356 Tavler) og dernæst af Fersken,
Aprikoser, Blommer, Stikkelsbær og Jordbær.
Første Bind skildrer Slægten Pæres Morfologi
og de vildtvoksende Arter behandles botanisk.

<sp>Leroy, A.</sp>: Dictionnaire de pomologie. 6 Bd. 4°.
1867—79. I fransk pomologisk Litteratur maa
A. Leroys Værk stilles i allerførste Række,
særlig hvad Studiet af Sorternes Historie og
Udredning af Synonymerne angaar. Det omfatter
Beskrivelise af 915 Pæresorter, 527
Æblesorter, 43 Abrikossorter, 127 Kirsebærsorter og
124 Ferskensorter, og giver en kronologisk
ordnet Fortegnelse over den pomologiske
Litteratur i Forfatterens Bibliotek, i alt 476 Værker i
1117 Bind.

<sp>Noisette, Louis</sp>: Le jardin fruitier. 2. Udg.
1839. 3 Bd. 4°. Indeholder Beskrivelser, for
en stor Del ledsaget af farvede Afbildninger,
af Sorter af alle Frugtarter, særlig Pærer.

<sp>Poiteau</sp>: Pomologie française. 1846. 4 Bind.
Fol. Et Hovedværk og i Henseende til Udstyr
et Pragtværk indenfor den pomologiske
Litteratur, oprindelig Pris 600 frcs. Det beskriver
en stor Mængde Frugtsorter af alle Frugtarter
med farvede Afbildninger.

<sp>Afhandlinger af speciel Natur
i Bogform</sp>.

<sp>Gram, Michael</sp>: Amerikansk Pakkemaades
Betydning og Anvendelighed i dansk
Frugtsalg. 1917. 20 S.

— Rationel Frugtpakning. 1919. 40 S.

<sp>Lassen, A. Zeiner-</sp>: Beskæring af Æble- og
Pæretræer, Kirsebær- og Blommetræer. 1889.
32 S. 3. Opl. 1892.

<sp>Nyeland S.</sp>: Frugthavedyrkningen efter den
nyere Beskæringsmaade. 1873. 272 S. 2. Udg.
med Titelen Frugthavedyrkningen. 1879. 351 S.

<sp>Rothe, T.</sp>: Afplukning og almindelig
Opbevaring af Træfrugt i Haverne. 1880. 8 S.

— Frugttræ-Beskæring i Danmark. 2. Udg. med
et Tillæg af Joh. Rafn. 1895. 60 S.

<sp>Dahl, Carl G.</sp>: Handledning i beskärning av
fruktträd. Lund 1920. 52 S. Af Serien
Sveriges Pomologiska Forenings ströskrifter.

— Fruktens behandling vid skörd och förvaring.
Stockh. 1917. 31 S. Af samme Serie som
foreg.

<sp>Christ</sp> und <sp>E. Junge</sp>: Anleitung für die
Wert- und Rentabilitätsberechnung der
Obstkulturen auf neuere Grundlage. 1905. 87 S.
Bogen er udarbejdet som Vejledning til en
rigtig Taksation af Frugttræer efter forskellige
Beregningsmetoder.

<sp>Ewert, R.</sp>: Die Parthenocarpie oder
Jungfernfrüchtigkeit der Obstbäume und ihre Bedeutung
für dem Obstbau. 1907. 57 S. En Undersøgelse
af Frugtsorternes Befrugtningsforhold og deres
Evne til at udvikle Frugter uden forudgaaende
Befrugtning. Afhandlingen har givet
Anledning til at disse for Frugtavl vigtige
Spørgsmaal er blevet gjort til Genstand for videre
gaaende Studium fra mange Hold, ogsaa af
Forfatteren selv.

<sp>Poenicke, Walter</sp>: Die Fruchtbarkeit der
Obstbäume. 1912. 104 S. Gennem en
Fremstilling af Frugttræets Ernæringsfysiologi
kommer Forfatteren til og giver Anvisning paa
Midler til at fremkalde Frugtbarhed, deriblandt
de af ham indførte Frugttræbælter
(Fruchtgürtel).

<sp>Steglich</sp>: Statik des Obstbaues, 1907. 147 S,
Det omfattende Arbejde har til Maal at gøre
det muligt, paa Grundlag af Kendskab til et
Frugttræs Stammeomfang at bestemme dets
Forbrug af Kvælstof, Fosforsyre og Kali i det
Aar, hvori det gaar ind, og derigennem de
Mængder af Kunstgødning, hvormed det bør
gødes. Igennem Tabeller, hvoraf disse Mængder
direkte kan aflæses, er Arbejdet lagt tilrette
for Frugtavleren.

<sp>Bailey, L. H.</sp>: Sketch of the evolution of our
native fruits. 3. Udg. 1911. 472 S. ill.

<sp>Waite, M. B.</sp>: The pollination of pear flowers.
1894. 86 S. (U. S. Department of Agriculture,
Bul. 5). En Undersøgelse af Betydningen af
Krydsbefrugtning mellem Pæresorterne, der har
givet Anledning til og dannet Udgangspunkt
for alle senere Studier paa dette vigtige
Omraade.
A. B.

<b>8. Frøavl.</b>

<sp>Danske</sp>.

<sp>Arrhenius, I.</sp>: Vejledning i Frøavl. 1878.
64 S. Overs. fra Svensk af <sp>Jørgen
Meincke</sp>. Kortfattet Vejledning i Avl af Frø af
Græsmarks-, Køkkenhave- og Blomsterplanter.

<sp>Clausen, Claus</sp>: Frøavl af Handelsplanter.
1914. 62 S. Kun 1. Del er endnu udkommet,
om Frøavlen af Korsblomstfamilien.

<sp>Erhard-Frederiksen, V.</sp>: Vejledning i
Frøavl af Køkkenhavens Rodfrugt- og
Græsmarkens (samt andre) Kulturplanter. 2. Udg.
1919. 244 S. 44 Ill. 8 Tvl. Omtale af
Frøavlen i Almindelighed, Krydsningsfarer,
Sygdomsangreb, Frøets Behandling,
Organisation, Dyrkning af de enkelte Frøsorter.
Udførlig Vejledning i praktisk Frøavl.

<sp>Gram, Hans</sp>: Frøavl af Køkkenurter. 1918.
187 S. 1. Del. Om Frøavlen i Almindelighed,
Forhold og Arbejder. Krydsningsfarer, Frøets
Behandling og Undersøgelse. II. Del. Frøavlen
af de enkelte Køkkenurter. — En Vejledning
i praktisk Frøavl.

<sp>Gøhru, C.</sp>: Vejledning i Havefrøavl. Udg. af
A/S. L. Dæhnfeldt, Odense. 2. forøgede Udg.
1919. 275 S. Havefrøavlen i Almindelighed,
Skadedyr og Svampeangreb, Krydsningsfarer,
Frøets Behandling. Dyrkning af de enkelte
Urtefrøsorter. Avl af Blomsterfrø. En udførlig
Vejledning i praktisk Frøavl. 1. Udg. udsendt
nærmest for Firmaets Avlere.

<sp>Helweg, L.</sp>: Frøavl af Foderroer. 2. Udg. 1908.
111 S. og 3 Tabeller om Produktionsudgifter,
Frøudbytte m. m. Krydsningsfarer og
Kendetegnene paa Krydsningsformer, der ogsaa er
af Vigtighed for beslægtede Arter af
Køkkenurterne, omtales udførligt, ledsaget af Billeder.

<sp>Jørgensen, Niels</sp>: Vejledning i
Frøbestemmelse og Frøindkøb. 3. Udg. 1918. 65 S. 22
Tavler og 1 koloreret med Billeder af Mark-
og Havefrøsorter. Nærmest til Brug ved
Undervisning i Frølære og ved praktiske
Frøarbejder, Analyser; Statsfrøkontrollens Regler og
Gennemsnitstal for Mark- og Køkkenurtefrø.

<sp>Samsøe-Lund og Hjalmar Kiærskou</sp>:
Morfologisk-anatomisk Beskrivelse af Brassica
oleracea L., B. campestris (L.) og B. Napus (L.).
(Havekaal, Rybs og Raps), samt Redegørelse
for Bestøvnings- og Dyrkningsforsøg med disse
Arter. 1885. 149 S. og 16 Tavler. Navnlig
Krydsningsforsøgene er af Betydning for den
praktiske Frøavl.

<sp>Norske</sp>.

<sp>Gulli, G.</sp>: Frøavl av rotfrukter. 46 S.

<sp>Lund, J. H.</sp>: Frøavl av havevekster og
akerrotvekster. 1918. 16 S.

<sp>Moen, Olav</sp>: I Noko um verlaget og
frøavlen. II. Meidinger. 1917. 41 S.

<sp>Schübeler, F. C.</sp>: Frøavl i Norge. 1889. 92 S.

<sp>Svenske</sp>.

<sp>Hyltén-Cavallius, G.</sp>: Kort handledning i
fröodling av våra vigtigaste köksväxter. 1918.
52 S. Nogle Billeder. Om Frøavlen i
Almindelighed og de enkelte, vigtigste Kulturer.

<sp>Gram, Hans</sp>: Köksväxternas fröodling.
Bearbetad för svenska förhällanden af John Gréen.
1919. 88 S. Kort Bearbejdelse og Oversættelse
af den danske »Frøavl af Køkkenurter«.

<sp>Lundén, Ossian</sp>: Fröodling av köksväxter i
hemträdgården. 1917. 47 S. Frøavlen i
Almindelighed og specielle Frøkulturer særlig for
Smaahavebruget.

<sp>Wetterberg, Sven</sp> og <sp>Hilding
Claesson</sp>: Kort vägledning i trädgårdsfröodling.
1918. 103 S. Frøavl i Almindelighed,
'Sygdomme og Skadeinsekter (ret udførligt); de
vigtigste Kulturer.

<sp>Tyske</sp>.

<sp>Gross, Emanuel</sp>: Der praktische
Gemüsesamenbau. 1904. 182 S. 3 Tekstbilleder og
Afbildninger af 135 Frøsorter paa 4
Lystryktavler. Om Frøet (Frølære) i Almindelighed og
specielle Kulturer.

<sp>Nobbe, Friedrich</sp>: Handbuch der
Samenkunde. 1876. 631 S. 339 Fig. (Træsnit) i
Teksten. Fysiologisk-statistiske Undersøgelser
al Brugsværdien af Land-, Skovbrugs- og
Have-Frøvarer. Videnskabelig-praktisk Haandbog.

<sp>Salzwedel, O.</sp>: Rationelle Samensucht. 1860.
157 S.

<sp>Schulze, W.</sp>: Gärtnerische Samenkunde. 1885.

— Die Gemüsesamensucht. 1896.

<sp>Trenkle, R.</sp>: Der Gemüsesamenbau. 1919. 139
S. 14 Afbildn. Kort Vejledning i Frøavlen af
de vigtigste Køkkenurter. Avlen i
Almindelighed og af de enkelte Kulturer.
Krydsningsmulighederne omtales ret udførligt.
H. G—m.

<b>9. Gødningslære.</b>

A. <sp>Større Lærebøger</sp>.

<sp>Westermann, T.</sp>: Forelæsninger over
Landbrugets Jorddyrkning og Plantekultur. 1.
Referat af Th. Madsen-Mygdal. Kbhvn. 1902.
Autograferet. 2. Referat af A. Pedersen med
Tilføjelser af M. Gormsen. Kbhvn. 1919.
Autograferet. Den almindelige Del af disse
Referater indeholder et stort Afsnit om Gødningen
og Gødningens Anvendelse.

<sp>Sebelien, J.</sp>: Læren om gjødsel. 1. Del.
Kunstgødninger. 299 S. 2. Del. De naturlige
Gødninger. 123 S. Illustr. Kristiania 1916.

— Se Landbruksboken under Leksika og
Haandbøger (Norske).

<sp>Ødegaard, N.</sp>: Jordbrugslære. Kristiania. 6.
Udg. 1917.

<sp>Lundén, Ossian</sp>: Jord och gödsel i
trädgårdsbruket. Helsingfors 1916. 482 S. 83 Ill.

<sp>Schneidewind, W.</sp>: Die Ernährung die
landwirtschaflichen Kulturpflanzen. 487 S. Illustr.
Berlin 1915.

<sp>Hall, A. D.</sp>: Fertilizers and manures. 384 S. 9
Tavler. London 1909.

B. <sp>Mindre Lærebøger og
Afhandlinger</sp>.

<sp>Busk, Svend</sp>: Gødningslære for Gartnere og
Havebrugere. II. Udg. 51 S. Odense 1921.

— Kunstgødningens Anvendelse i Havebruget. 48
S. Illustr. Kbhvn. 1912.

— <sp>og V. Petersen</sp>: Kunstgødning til
Haveplanter. 7 S. Odense 1909.

<sp>Gram, Hans</sp>: Den lille Gødningslære. Kort
Anvisning i Gødskning af Haveplanter. Kbhvn.
1919. 38 S.

<sp>Hansen, K.</sp> og <sp>J. Aagaard</sp>: Gødningslære.
2. Udg. 1919. 224 S. Ill. Benyttes som
Lærebog ved de fleste Landbrugsskoler.

<sp>Stenbæk, H.</sp>: Lidt om Gødning i Havebruget.
Artikelserie i »Haven«. 1904. Kbhvn.

<sp>Vestergaard, H. A. B.</sp>: Gødningslæren samt
et kortfattet Tillæg om Sædskiltet. 121 S.
Kbhvn. 1916.

<sp>Westermann, T.</sp>: Om kvælstofrige
Bygødninger. 15 S. Kbhvn. 1890.
<sp>Weydahl, K.</sp>: Gjødsling til havevekster.
Kristiania 1911.

— Planteslag og gjødsling i havebruket. 16 S.
Illustr. Kristiania 1916.

<sp>Böving, P. A.</sp>: Konstgödsel i trädgårdsbruket.
38 S. Illustr. Göteborg 1911.

<sp>Dahl, C. G.</sp>: Om gödslingen i våra trädgårdar.
24 S. Illustr. Helsingborg 1914.

<sp>Wagner, Paul</sp>: Trädgårdsväxternes näring
med särskild hänsyn till konstgödselens
betydelse för trädgårdsbruket. En fri
Oversættelse af nedennævnte Bog, bearbejdet for
svenske Forhold af Thorild Wulff. Stockh. 1909.
116 S. 16 Tvl.

— Die Ernährung d. gärtnerischen Kulturpflanzen.
5. Udg. af: »Anwendung künstlicher
Düngemittel im Obst-Gemüsebau, in der Blumen- u.
Gartenkultur. 97 S. 15 Tavler. Berlin 1908.

<sp>Dyer, B. & F. W. E. Skrivell</sp>: The
manuering of garden crops. 120 S. Illustr. og Tvlr.
London 1903.

<sp>Forsøgsberetninger</sp>.

<sp>Danske</sp>.

Beretninger og Meddelelser fra Statens
Forsøgsvirksomhed i Plantekultur i »Tidsskrift for
Planteavl« <footnote>Indtil 21. Bd. »Tidsskrift for Landbrugets
Planteavl«.</footnote>

15. Beretning. R. K. Kristensen: Undersøgelser
over opbevaret Ajles Kvælstofindhold i
forskellige Partier af Ajlekummen m. v. 16 S. 13. Bd.
1906.

22. Beretning. R. K. Kristensen: Undersøgelser af
Ajle, særlig med Hensyn til dens Tab af
Kvælstof under Opbevaringen. 16 S. 14. Bd.
1907.

53. Beretning. Fr. Hansen: Forsøg med
forskellige Kvælstofgødninger til Vaarsæd og
Rodfrugter. 1904-1909. 40 S. 17. Bd. 1910.

71. Beretning. Fr. Hansen og Josef Hansen:
Gødningsforsøg paa Forsøgsstationen ved Askov
1894-1910. 194 S. 20. Bd. 1913.

123. Beretning. Josef Hansen: Brak- og
Grøngødningsforsøg paa Sandmarken ved Askov
1888-1914. 42 S. 25. Bd. 1918.

131. Beretning. Harald R. Christensen: Forsøg og
Undersøgelser vedrørende Kalk og Mergel. 146
S. 25. Bd. 1918.

138. Beretning. Harald R. Christensen: Forsøg med
Kogsalt og Kalisalte. 86 S. 26. Bd. 1919.

140. Beretning. Gødningsforsøg paa
Forsøgsstationen ved Aarslev 1911-1918. 27. Bd. 1920.

25. Meddelelse. Resultater af Undersøgelser over
Ajlens Indhold af Kvælstof under forskellige
Forhold.

47. Meddelelse. 17 Aars Forsøg over Anvendelsen
af Staldgødning og Kunstgødning paa
Forsøgsstationen ved Askov 1894-1910.

49. Meddelelse. Resultater af 13 Aars Forsøg med
Staldgødning, anvendt i forskellig Mængde og
til forskellig Tid, med og uden Tilskud af Ajle,
paa Forsøgsmarkerne ved Askov 1898-1910.

Forskellige Beretninger:

<sp>Larsen, I. C.</sp>: Beretning om Forsøg med
københavnsk Dagrenovation, udført paa
Forsøgsstationen ved Lyngby 1911-14. (Beretning fra
de tre Landboforeninger i Københavns Amt).
København 1918.

De forskellige Provinsers Planteavlsberetninger
(Landboforeningernes og Husmandsforeningernes)
indeholder Meddelelser om lokale Gødningsforsøg
og undertiden ogsaa om Forsøg med Haveplanters
Gødskning.

I »Aarbog for Gartneri 1920«, udgivet af Alm.
dansk Gartnerforening, findes refereret
Hovedresultaterne af de af Foreningen indtil 1919 udførte
lokale Gødningsforsøg.

<sp>Norske</sp>.

<sp>Weydahl, K.</sp>: Om jordnæringens indflydelse
paa havebruksplanters udvikling. I. 1909. 32
S. II. 1910. 16 S. Kristiania.

— Gjødslingsforsøk med tomater. 1909.

— Gjødsling til havevekster. 1911.

— Beretninger om Selskabet »Havedyrkningens
Venner«s Forsøgsvirksomhed: Gjødslingsforsøk
1911-1913.

<sp>Svenske</sp>.

<sp>Feilitzen, H. v.</sp>: Tiden f. stallgödslens
utköring och stallgödslens verkningsvärdi. (183.
Medd. f. Centralanst.). 32 S. Linköping 1919.

<sp>Rhodin, S.</sp>: Fortsatt fältförsök med nyere
kväfvegödselmedel (176. Medd. f.
Centralanstalten). 31 S. Stockholm 1918.

<sp>Tyske</sp>.

I »Bericht der Obstbau-Anstalt der
Landwirtschaftskammer für den Regierungsbezirk Cassel zu
Oberzwehren«, som udkommer med faa Aars
Mellemrum, meddeles Resultater af
Gødningsforsøg, særlig med Frugttræer.

<sp>Lierke-Leopoldshall</sp>: Neuere
Erfahrungen über Obstbaumdüngung. 31 S. Berlin 1906.

<sp>Steglich</sp>: Statik des Obstbaues. Se under
Frugtavl.

<sp>Engelske og amerikanske</sp>.

<sp>Gladwin, Fred. E.</sp>: A test of commercial
fertilizers for grapers. New York Agr. Exp.
Station, Bul. 458. 16 S. 1919.

<sp>Hedrick, H. P. & R. D. Anthony</sp>: Twenty
years of fertilizers in an apple orchard. New
York. Agr. Exp. Sta. Bul. 460. 1919.

<sp>Pickering, Spencer U.</sp>: 16. Report of
the Woburn Experimental Fruit Farm. 76 S.
London 1917. Beretningen indeholder en ret
udførlig Oversigt over Forsøg med Gødskning af
Frugttræer.

<sp>Stewart, John P.</sp>: The fertilization of apple
orchards. Pennsylvania Agricultural
Experiment Station. Bul. 100. 28 S. og Bul. 121.
28 S. State College. 1910 og 1913.
N. E.

<b>10. Handels- og Retsforhold.</b>

Noget specielt Værk om Handels- og Retsforhold
med særlig Henblik paa Havebruget, findes ikke.
I »Aarbog for Gartneri 1920« er paa nogle faa
Sider givet en Oversigt over de væsentligste
»Lovbestemmelser af Interesse for Gartnere«. Uden at
behøve at gaa til den egentlige juridiske
Faglitteratur kan enhver i nogle meget overskuelige
Haandbøger let gøre sig bekendt med de
væsentligste af de gældende Lovbestemmelser og
Handelssædvaner, som man kan faa Brug for i det
daglige Livs Handel og Vandel. Af saadanne skal
nævnes:

<sp>Bloch og Giørtz</sp>: Lov og Ret. 4. Udg. 1907.

<sp>Hages</sp> Haandbog i Handelsvidenskab. 4. Udg.
1918.

<sp>Gram, H.</sp>: Den danske Landboret. 1911.

Landbrugets Ordbog. Se under Leksika og
Haandbøger.

<sp>Munch-Petersen, H.</sp>: Den borgerlige Ret.
4. Udg. 1917.

<sp>Hindenburg</sp>: Juridisk Formularbog ved V.
Krarup og Aage Svendsen. 5te gennemsete og
udvidede Udgave. Kbhvn. 1919.

Af alle Lovtekster kan der faas bilige og
bekvemme <sp>Særtryk</sp> (Pios Forlag). Enhver kan
abonnere paa »Lovtidende«, hvori Lovenes
retsgyldige Bekendtgørelse finder Sted, men den
nemmeste Maade at holde sig nogenlunde à jour
med Lovgivningen er gennem »<sp>Kretz'
Aarbog</sp>«, der udkommer ved Slutningen af hver
Rigsdagssamling og giver Lovenes Indhold, men ikke
deres Tekst, tilligemed mange andre nyttige
Oplysninger.
F. S.

<b>11. Havebrug paa Færøerne og Island.</b>

<sp>Børgesen, F.</sp>: Gardening and tree-planting in
the Færøes. Om Træers og Havebrugets Forhold
paa Færøerne og om de Blomster- og
Køkkenhaveplanter der kan lykkes. Kbhvn. 1906. 7
Tekstbilleder af Træer og Haver.

<sp>Madsen, A.</sp>: Havebrug paa Færøerne.
Historisk Fremstilling paa 7 S. i »Danmarks
Havebrug og Gartneri til Aaret 1919«. Se
under Historiske Oplysninger.

<sp>Islandske</sp>.

De vigtigste Skrifter om <sp>Havebrug</sp> —
derunder Kartoffel- og Rodfrugtavl — som er udgivet
paa Island og om Island, enten vedrørende specielle
Grene af Havebruget paa Mand eller om det som
Helhed:

Ældre Skrifter.

<sp>Arngrimsson, Bjarni</sp>: Om
garðyrkjunnar nauðsyn og nytsemi fyri Ísland.
Kaupmannahöfn 1820.

<sp>Halldórsson, Björn</sp>: Korte Beretninger om
nogle Forsøg til Landvæsenets og især
Haugedyrkningens Forbedring i Island. Kbhvn. 1765.
S. 32. 8°.

<sp>Kjærnested, Jón Þorláksson</sp>: Stuttur
leiðarvisir i garðyrkju. Viðeyjarklaustri.
1824. 40 S. 8°.

<sp>Lever, Hans Vilhelm</sp>: Ávisum til
jarðeplaræktunar. Leirárgörðum. 1810. 32 S.

<sp>Ólafsson, Êggert</sp>: Lachanologia eða
matjuntabók. Kbhvn. 1774. 24 S. + 116 + 10. 8°.

<sp>Olavius, Olafur</sp>: Íslenzk urtagaðbók.
Kbhvn. 1770. (16 + 88 + 14 S. 8).

Nyere Tid.

Det isl. Havebrugsselskabs Smaaskrifter. 1-7. (»Hið
isl. garðyrkjufélag«). Reykjavik 1895-1901.

<sp>Grüner, M.</sp>: Bodenkultur Islands. Berlin 1912.
I denne er Havebruget behandlet ret
indgaaende.

<sp>Helgason, Einar</sp>: Bjarkir. Leiðarvisir i
trja- og blómarækt. Reykjavik 1914. S. 8
+ 187. 8°.

— Rósir. Leðtarvísir um ræktum inniblóma.
Reykjavík 1915.

— Um matjurtarækt. Reykjavik 1917.

<sp>Kristjánsson, Benedikt</sp>: Leiðbeiningar
um garðrækt. Reykjavík 1915.

<sp>Lock, Alfred G.</sp>: Um jarðrækt og garðyrkju
á Íslandi. Kaupmannahöfn 1876.

<sp>Madsen, A.</sp>: Havebrug paa Island. Historisk
Fremstilling paa 20 S. i »Danmarks Havebrug
og Gartneri til Aaret 1919.« Se under
Historiske Oplysninger.

<sp>Schierbeck, G.</sp>: Beretninger om nogle
Forsøg i Plantekultur paa Island i »Nyt
Magazin for Naturvidenskaberne« XXX. Bind.

— Garðyrlejukver. Reykjavik 1891. S. 4 + 80.
Duodez.

— Leiðarvisir til að rækta gulrófur (Kålrabi),
turnips og bortfelskar rófur. Reykjavik 1886.
S. 32. 8°.

— Skýrsla um nokkrar tilraunir til
jurtaræktunar á Íslandi. Í »Timarit hins íslenzka
Bókmentafélags«. Reykjavík 1886 og 1890.

<sp>Schübeler, C. F.</sp>, Prof., Dr.: Íslensk
garðyrkjubók. Íslenskað og aukið hefur Móritz
Halldársson-Friðriksson. Kbhvn. 1883. S. IX
+ 139. 8°.

Af Tidsskrifter og Blade, der udkommer paa
Island og hvori der findes mange Artikler
vedrørende Havebrug, maa fremhæves:

Bunaðarrit, udk. 4 H. aarl., udg. af
Bunaðarfélag Íslands (Det isl. Landbrugsselskab).
Reykjavik fra 1887-1920.

Ársrit, udg. af »Ræktunarfélag Norðuslands«.
Akureyri fra 1903-20.

Freyr (Et Landbrugsblad). Reykjavik 1903-20.
E. H-n.

<b>12. Hegn og Læ.</b>

<sp>Dalgas, E.</sp>: Anvisning til Anlæg af
Smaaplantninger omkring Gaarde og Haver samt til
Anlæg af levende Hegn. 25 S. 5. Opl. Aarhus
1894.

<sp>Henriksen, P.</sp>: Hegn og Læ. 36 S. Se Den
danske Landmandsbog under Leksika og
Haandbøger.

<sp>Johansen, Th., G. Morville og H.
Schrøder</sp>: Anlæg og Behandling af levende
Hegn, Læbælter og Smaaplantninger. 32 S.
Illustr. Aarhus 1911.

Landbrugets Ordbog. Se under Leksika og
Haandbøger.

<sp>Pinholt, V.</sp>: Læ- og Hegnsplantning. 16 S.
Illustr. Aarhus 1907.

Litteratur om Læets Virkning findes under:
Klimatiske Forhold.
N. E.
<b>13. Historiske Oplysninger om Havebruget.</b>

Af Værker, der udelukkende tager Sigte paa at
give en sammenhængende historisk Skildring af
Havebrugets Udvikling i Danmark fra de ældste
Tider til vore Dage, er der kun to: <sp>Fr. Taarup</sp>:
Materialier til den danske Havekulturs Historie og
Statistik. Kbhvn. 1843, og <sp>Svend Bruun og
Axel Lange</sp>: Danmarks Havebrug og
Gartneri til Aaret 1919. Kbhvn. 1920. 767 S. og rigt
illustr. I sidstnævnte Værk er af 12 Forfattere
behandlet følgende Emner: Havebrug i Danmark i
Oldtid og Middelalder; Udsigt over Havebruget i
det 16., 17. og 18. Aarhundrede; Private Haver;
Kongelige Haver; Botaniske Haver; Kommunale
Anlæg; Havebrugsundervisning og Eksamener;
Handelsgartneriet; Handelsplanteskoler; Frugtavlen;
Blomstergartneriet; Køkkengartneriet; Frugtdriveri;
Havefrøavlen; Nutids Erhvervsgartnerier;
Torvehandel m. m.; Havebrugets Forsøgsvæsen;
Plantesygdommenes Bekæmpelse;
Havebrugsorganisaitioner; Havebruget paa Færøerne, Island og Grønland.

Brudstykkeagtige, men særdeles grundige
Skildringer skyldes Havebrugshistorikeren J. Chr.
Pedersen, dels udsendt som Smaapjecer, dels som
Artikler i »Gartner-Tidende«. En samlet Fortegnelse
over disse er givet af <sp>Fr. Heide</sp> i:
Herregaardsgartneren Christian Pedersen. En Oversigt over
hans Arbejder, særligt paa det historisk-botaniske
Omraade. 1919. 65 S. I »Københavns
Handelsgartnerforening«, 10 Aars Virksomhed. Kbhvn. 1918,
findes gartnerhistoriske Bidrag; i »Vestre
Kirkegaard 1870-1920« ved <sp>Villads Christensen</sp>
og <sp>A. Berg</sp> er en enkelt Side af Havekulturens
Historie udførligt og ret omfattende belyst, og i
<sp>Lauritz Pedersen</sp>: Kronborg Have,
Marienlyst, 1920, er givet et vægtigt Bidrag til
Havekunstens Historie i Danmark. I vor almindelige
historiske Litteratur vil man undertiden træffe paa
Skildringer af Havebruget, f. Eks. i »Danmarks
Riges Historie«, i <sp>Troels-Lund</sp>: Dagligt Liv
i Norden, III. Bd., i <sp>I. B. Daugaards</sp>
Skildringer af Klosterlivet. Af lokalhistoriske Skrifter,
der fortæller noget om Havebrugets Historie, kan
nævnes <sp>Wilses</sp> Bog om: Stapelstaden Fredericia
og <sp>Fr. Heides</sp> »Midtsjælland i de gode gamle
Dage«. Opmærksomheden skal i denne Forbindelse
henledes paa vore Amters historiske Samfunds
Aarsskrifter, paa <sp>Villads Christensens</sp>
Historiske Meddelelser om København, paa
Tidsskriftet »Fra Arkiv og Musæum«. Selvfølgelig vil
man i vore gartneriske Havebrugstidsskrifter
lejlighedsvis træffe Artikler af historisk Indhold.

Man kan ogsaa finde Ting af Interesse i
<sp>Christensen Hørsholms</sp> agrarhistoriske Studier,
og i <sp>I. B. Krarup</sp>'s Landbrugets Udvikling i
Danmark siden 1835, o. m. fl. Steder; der kan
umuligt gives en blot nogenlunde udtømmende Liste
over Værker og Forfattere, der har givet
havebrugshistoriske Oplysninger. Omend
<sp>Hirschfeldts</sp> Bøger er skrevne paa Tysk, saa hører de
dog med til de Værker, der oplyser en Del om
Havebrugets Historie i Danmark, og det samme kan
siges om <sp>Dybdahls</sp> Køkkenhaveplanterne, men
i øvrigt er den kulturbeskrivende Gartnerlitteratur
fattig paa historiske Oplysninger. Ude i Periferien
falder en Bog som <sp>Hans Kyrres</sp> Kartoffelens
Saga.

Om Udviklingen af den nyeste og nu saa
frodige Gren af Havebruget: Koloni- og Skolehaverne,
vil man finde Oplysninger i <sp>J. Eilersgaard</sp>:
Arbejderhaverne og deres Fader. 1905. 24 S. samt
i <sp>J. Riis</sp>: Om Kolonihaver og deres Betydning
for Samfundet. Udg. af »Det københavnske
Haveselskab«. Historiske Meddelelser om Sagens
Udvikling i Danmark, Sverrig, Tyskland, Frankrig
og Belgien. Om dens Betydning i økonomisk og
moralsk Retning. Skolehaver. 29 Tekstbilleder.
1907. 108 S.
F. S.

<sp>Norske</sp>.

<sp>Nøvik, P.</sp>: Samlinger til Havebrugets Historie
i Norge. 1901. 298 S.

<sp>Olofsen, O.</sp>: Havebrug og Frugtavl i Norge i
Middelalderen. 1898. 59 S.

— Havebruget og Frugtavlens Utvikling i
Hardanger. 1900. 99 S.
S. L.

<b>14. Jordbundslære og Bakteriologi.</b>

<sp>Danske</sp>.

<sp>Christensen, Harald R.</sp>: Landøkonomisk
Jordbundslære. Kbhvn. 1917. 130 S. (Lærebog
for Land- og Havebrugsskoler).

— Jordbund og Gødning. 20 S. Kbhvn. 1920.
Særtryk af »Ill. Havebog«, se under Leksika og
Haandb.

— Nyere Principper i Jordbundsforskningen.
Tidsskrift for Landbrugets Planteavl. Bd. 18. 1906.
50 S. (Afhandling).

— Om Binding af Luftens frie Kvælstof ved
fritlevende Mikroorganismer. Tidsskrift for
Landbrugets Planteavl. Bd. 16. 1909. 33 S.
(Afhandling med talrige Litteraturhenvisninger).

— Nyere Undersøgelser over Salpetersyredannelse
i Staldgødning og Jord. Tidsskrift for
Landbrugets Planteavl. Bd. 18. 1911. 10 S.
(Afhandling med talrige Litteraturhenvisninger).

— Studier over Jordbundsbeskaffenhedens
Indflydelse paa Bakterielivet og Stofomsætningen i
Jordbunden. Tidsskrift for Planteavl. Bd. 21.
1914. 239 S. (Beretning om Undersøgelser,
talrige Litteraturhenvisninger).

— og <sp>O. H. Larsen</sp>: Undersøgelser over
Jordens Kalktrang. Tidsskrift for Landbrugets
Planteavl. Bd. 17. 1910. 102 S. (Beretning om
Forsøg og Undersøgelser vedrørende Metoder til
Bestemmelse af Jordens Kalktrang).

<sp>Schmidt, Johs.</sp> og <sp>Fr. Weis</sp>: Bakterierne.
Kbhvn. 1901. 351 S. (Lærebog for Studerende).

<sp>Westermann, T.</sp>: Undersøgelser over Typer
af danske Jorder. Kbhvn. 1902. 47 S.
(Beretning om Undersøgelser).

<sp>Norske</sp>.

<sp>Bjørlykke, K. O.</sp>: Se Landbruksboken under
Leksika og Haandbøger.

— Lærebok i geologi. 3. Udg. 1919. 228 S.

<sp>Svenske</sp>.

<sp>Barthel, Chr.</sp>: Bidrag til frågan om
stallgödselkväfvets nitrifikation i åkerjorden I, II og
III Meddelande Nr. 150, 172 og 211 från
Centralanstalten för försöksväsendet på
jordbruksområdet. Stockholm 1917, 1918 og 1920. 13,
17 og 18 S. (Beretning om Undersøgelser).

— Mikroorganijsmerna. Stockh. 1916.

<sp>Weibull, Mats</sp>: Undersökning af skånska
jordarter. Kungl. Landtbruks-Akademiens
Handlingar och Tidskrift. 1907. 71. S. (Beretning
om Undersøgelser).

<sp>Tyske</sp>.

<sp>Löhnis, F.</sp>: Vorlesungen über
landwirtschaftliche Bakteriologie. Berlin 1913. 398 S.
(Lærebog for Studerende).

<sp>Mitscherlich, E. A.</sp>: Bodenkunde für Land-
und Forstwirte. 3. Opl. Berlin 1920. 355 S.
(Lærebog for Studerende).

<sp>Ramann, E.</sp>: Bodenkunde. 3. Opl. Berlin 1911.
619 S. (Lærebog for Studerende).

<sp>Engelske</sp>.

Hall, A. D.: The soil. London 1915. 311 S.
(Lærebog for Studerende).
H. C.

<b>15. Klimatiske Forhold.</b>

Det danske Meteorologisk Instituts Publikationer:
»Meteorologisk Aarbog«, »Maanedsoversigt over
Vejrforholdene« og de daglige »Vejrberetninger«
(Morgen, Middag og Aften), hvorpaa der ligesom
paa Maanedsoversigten kan tegnes Abonnement.

<sp>Danske</sp>.

Populær Vejledning til Benyttelse af Vejrkort m. m.
udgivet af Meteorologisk Institut. Kbhvn. 1911.

<sp>Cour, D. la</sp>: Temperaturforhold i Atmosfæren.
Kbhvn 1912. 15 S. (Grundrids til folkelig
Universitetsundervisning.

<sp>Ellinger, H. O. G.</sp>: Forelæsninger over
Meteorologi ved den kgl. Veterinær- og
Landbohøjskole, c. 125 S. Kbhvn. 1919.

<sp>Esbjerg, Niels</sp>: Beretning om
Lævirkningsundersøgelser i 1913-15. 44 S. Illustr.
Tidsskrift for Planteavl. 24. Bd. Kbhvn. 1917.

<sp>Norske</sp>.

Publikationer fra Det norske meteorologiske
Institut i Kristiania.

<sp>Svenske</sp>.
Publikationer fra Den svenske
Meteorologiske-hydrografiske Centralanstalt i Stockholm.

<sp>Hamberg, H. E.</sp>: Om skogarnes inflytande på
Sveriges klimat. I-V. Stockholm 1885-96. 298
S., Kort og grafiiske Tavler.

<sp>Timberg, A. G.</sp>: Populär meteorologi. 1908.

<sp>Amerikanske</sp>.

<sp>Bates, Carlos G.</sp>: Windbreaks their influence
and value. U. S. Department of Agriculture
Forest Service. Bul. 86. 100 S. Mange Illustr.
og grafiske Tavler. Washington 1911.
N. E.

<b>16. Konservering af Frugt og Grønsager.</b>

I de nordiske Lande udkom der i Krigsaarene
1914-19 flere Smaabøger med Vejledning i
Syltning uden Sukker; disse er ikke medtaget i
efterfølgende Fortegnelse.

<sp>Danske</sp>.

A. Bøger med større Udbredelse, der
væsentligst giver Vejledning i almindelig Syltning og
desuden med mindre Afsnit om Henkogning og
Tørring.

<sp>Adler, Laura</sp>: Syltebog — med Tillæg om
Tilberedning af Svampe — 32 S. ved Eline
Eriksen, Sorø Husholdningsskole.

<sp>Jensen, Frk.</sp>: Frk. Jensens Syltebog. 98 S.

<sp>Mangor, A. M.</sp>: Mangors Syltebog. 34. Oplag.
112 S.

<sp>Nimb, Louise</sp>: Illustreret Syltebog. 132 S.

B. Bøger med Vejledning i økonomisk og
rationel Konservering og Anvendelse.

<sp>Knudsen, Hanne</sp>: Pomona. 1. Del. 8. Udg.
144 S.

<sp>Lauridsen, Magdalene</sp>: Frugt og
Grøntbogen. 4. Udg. 96 S.

<sp>Nyeland, Stephan</sp>: Frugtens Opbevaring og
Anvendelse i Almindelighed. 1917. 78 S.

C. Vintilberedning.

<sp>Licht, E.</sp>: Frugtvinen under Arbejde — med
Tillæg om Tørring af Frugt og Grønsager.
105 S.

— Rendyrket Gær til danske Frugtvine.

<sp>Norske</sp>.

<sp>Handagard, Idar</sp>: Saftboki (Landsmaal).
1912. 55 S.

— Frukt og saft. 1916. 115 S.

<sp>Haslund, Grete</sp>: Om Frugt og Grønsakers
Opbevaring. — Vinlægning. 84 S.

<sp>Misvær, H.</sp>: Om Tillavning av Bær og
Frugtsafter. 26 S.

<sp>Nesheim, Britha</sp>: Om haveveksters
anvendelse i husholdningen. 1919. 111 S.

<sp>Nilssen, Alma og Alette Golden</sp>: Frugt
og Grønsaksbok. 128 S. Giver en god
Vejledning i rationel og økonomisk Konservering.

<sp>Rachlew, Angelique</sp>: Syltebog. 48 S.

<sp>Solstad, Benedikte</sp>: Havesakers
opbevaring og anvendelse. 1904. 115 S.

<sp>Sopp, Olav</sp>, Dr.: Hjemmelavning av Øl og Vin.
100 S. Mere Oplag.

<sp>Svenske</sp>.

<sp>Hamilton, Märta</sp>: Konservering och
vinberednlng. 98 S. Bogen har i Sverrig vundet
megen Anerkendelse og stor Udbredelse; den
har været meget brugt som Vejledning ved
svenske Konserveringskursus.

<sp>Hjelm, Erik</sp>, Carl G. Dahl, Nils Sonesson,
Else Dahl, Märta Hamilton og Agnes
Eliasson: Allt om konservering. 98 S.
Fremkommen som Artikler i »Trädgården« 1915,
senere udgivet som Bog.

Konservering. 128 S. Udgivet af Göteborgs nya
Husmoderskola.

<sp>Lemomark, Tyra</sp>: Frukt- och
grönsakskonservering. 105 S.

— Fruktmos och Fruktgelé. 180 S.

— Torkning av Frukt och Bär och Grönsaker. 80 S.
<sp>Lind, Gustaf</sp> och <sp>John Gréen</sp>:
Konserveringsbok. Meget brugt ved svenske
Konserveringskursus. 50 pl.

<sp>Sonesson, Nils</sp>: Fruktkonservering.
Utförlig handledning för behandling af färsk frukt,
såväl som beredning af mos, marmelad, sirap,
gelé, latverge saft, pasta, dunst- och
inläggningsfrukt, lemonadättika, ättikfrukt, bärviner,
alkoholfria viner och fruktättika. Stockh. 1911.
134 S. Med Forfatterens Tilladelse
Oversættelse og Bearbejdning for svenske Forhold af
12. Udg. af Hertens-Junges
»Obsteinkochbüchlein für den bürgerlichen und feineren
Hanshalt«.

<sp>Tyske</sp>.

Bøger med Vejledning i rationel og økonomisk
Konservering og som har vundet stor Udbredelse:

<sp>Barth, Max</sp>: Die Obstweinbereitung,
Omarbejdet af Dr. C. von der Heide. 80 S.

<sp>Junge, E.</sp>: Die Gemüseverwertung. 124 S.

<sp>Mertens, R.</sp>: Dörrbüchlein, omarbejdet af E.
Junge. 64 S.

— Obsteinkochbüchlein, omarbejdet af E. Junge.
176 S.
H. K.

<b>17. Køkkenurter.</b>

<sp>Danske</sp>.

<sp>Becker, G. A.</sp>: Køkkenhaven. 163 S. Se
Illustreret Havebog under Leksika og Haandbøger.

<sp>Block, H. R.</sp>: Se under Leksika og Haandbøger.

<sp>Dybdahl, J. A.</sp>: Jordbær- og vore vigtigste
Frugtbusk-Arter. 1879. 389 S. illustr.

— Køkkenhaveplanterne. 1877. 658 S. illustr.
Udmærket grundig, men noget forældet
Haandbog.

<sp>Elberg, Ove</sp>: Kortfattet populær Vejledning i
Dyrkning af Asparges. 1902. 68 S.

<sp>Fleischer, E.</sp>: Se under Leksika og
Haandbøger.

<sp>Henriksen, P.</sp>: Køkkenurter. 6. Opl. 1919.
97 S.

— Køkkenhavebrug. 116 S. Se Den danske
Landmandsbog under Leksika og Haandbøger.

<sp>Jensen, F. J. C.</sp>: Se under Leksika og
Haandbøger.

<sp>Nyeland, S.</sp>: Køkkenhavedyrkning. 2. Udg.
1913. 159 S. illustr.

<sp>Norske</sp>.

<sp>Lysbakken, Sigurd</sp>: Se Landbruksboken
under Leksika og Haandbøger.

— Gulrot. 1918. 43 S.

<sp>Moen, Olav</sp>: Kaal. 1917. 74 S.

<sp>Nøvik, P.</sp>: Køkkenhaven. 5. Opl. 1908. 114 S.

<sp>Weydahl, K.</sp>: Grønsakboken, Lære- og
Haandbok i Grønsakdyrkning. 1916. 112 S. illustr.
Er særlig beregnet for Gaardejer« og
Landbrugsskoleelever.

<sp>Svenske</sp>.

<sp>Dahlmark, Nils</sp>: Våra köksväxter och
grönsaker. Praktisk handledning vid uppdragning
av alle för hushållet behövliga rotväxter och
grönsaker. Särskilt lämpad för egna hem,
koloniträdgårdar m. m. 2. Opl. Ill.

<sp>Lind, G. och F. Liljewall</sp>:
Köksväxtodling. 3. Opl. 1915. 255 S.

<sp>Lundén, O.</sp>: Köksväxtodlingen. 1913. 652 S.
illustr. 2. Udg. 1919. 720 S. Meget
fuldstændig og grundig Haandbog.

<sp>Tyske</sp>.

<sp>Böttner, J.</sp>: Praktische Gemüsegärtnerei. 3.
Opl. 1901. 352 S. illustr.

<sp>Goeschke, F.</sp>: Das Buch der Erdbeere. 2.
Opl. 1888. 268 S. illustr. Beskrivelise af Arter
og Varieteter, Kultur paa Friland samt
Drivning.

<sp>Martens, G. von</sp>: Die Gartenbohnen, ihre
Verbreitung, Cultur und Benützung. 1860. 92
S. 12 kolor. Tavler. Meget indgaaende
Skildring af Havebønnens Former.

<sp>Möschke, P.</sp>: Die Erdbeere. 2. Opl. 1905. 83 S.
illustr. Inddeling, Beskrivelse, Kultur paa
Friland og under Glas.

<sp>Engelske</sp>.

<sp>Watts, R. L.</sp>: Vegetable gardening. 1913. 511
S. illustr.

<sp>Wright, J. and H. J.</sp>: The vegetable growers
guide. 2 Bind. 1909. 702 S. illustr., ogsaa kol.
Tvl. Stort Pragtværk, der ogsaa omhandler
Drivning af Køkkenurter.

<sp>Franske</sp>.

<sp>Vilmorin-Andrieux et Cie</sp>: Les
plantes potagères. Description et culture des
principeaux légumes des climats tempérés. Paris
1883. 650 S., talrige Ill. Udførligt, ogsaa dansk,
Register. Et Hovedværk, nu forældet.
G. B.

<b>18. Lægeplanter.</b>

<sp>Heger, Jens Stephan</sp>: Afbildninger i
Særdeleshed af de vigtigste vildtvoksende
Giftplanter med Beskrivelse over deres Virkninger
paa Mennesker og Dyr. Kbhvn. 8°. 1827.
Upagineret. 40 kol. Tavler med Tekst. De
fleste af Bilederne her findes ogsaa i følgende
udførligere Værk. I Teksten gives Oplysning
om Planternes Voksesteder samt om deres
Virkninger.

— Herbarium pharmaceuticum eller Afbildninger
af de officinelle Lægemidler af Planteriget, som
vokse vildt eller kunne dyrkes i de danske
Stater. Kbhvn. 8°. 1822-1824. Upagineret. 9
Hæfter med i alt 141 kol. Afbildninger. Til
hver af de kolorerede Billeder er givet en Del
Oplysninger angaaende Plantens Natur,
Voksested, dens Egenskaber og Anvendelse og
hvorledes og hvornaar Indsamlingen finder Sted._

<sp>Lind, Jens</sp>: Om Lægeplanter i danske
Klosterhaver og Klosterbøger. Kbhvn. 1918. 8°.
115 S. Den fornøjelige lille Bog gennemgaar
de vigtigste Lægeplanter, som har været
anvendt i gamle Dage, specielt dem som
omtales i Henrik Harpestrængs Lægebog, gør
Rede for en Del Naturstudier angaaende
Forekomsten af disse Planter og omtaler en Del af
den foreliggende Litteratur om dette Emne.
<sp>Wendt, J. C. V.</sp>: Anvisning til at indsamle,
tørre og conservere medicinske Planter og
Plantedele. Kbhvn. 1810. 8°. 199 S. Der
gives Anvisning paa Behandling af hver enkelt
anvendelig Planteart. Stoffet er ordnet
eftersom det er Roden, Bladene, Blomsterne eller
Frøet, der anvendes. De latinske Navne er
ledsagede af en Del Folkenavne paa dansk, norsk,
islandsk, laplandsk og færøisk.

<sp>Lind, Gustaf och Nils de Verdier</sp>:
Våra Medicinalväxter. Stockholm 1917. 48 S.
og 48 kol. Tavler. Der omtales 48 forskellige
Medicinalplanter, hver ledsaget af en naturtro
Afbildning, hvorpaa tillige er vist, hvilken
Del af Planten, der finder Anvendelse. I
Teksten meddeles Kantens Folkenavne, dens
Forekomst, dens Udseende, dens Behandling,
samt Tørringsresultat.

<sp>Sager, Ida</sp>: Från gamla trädgårdsland. 1910.
137 S. Behandler 'gamle Dages Krydder- og
Lægeplanter.

<sp>Schumacher, Chr. Fr.</sp> og <sp>Joh. Dan
Herholdt</sp>: De officinelle Lægemidler af
Planteriget, som voxe vildt, eller kunne,
dyrkes i de danske Stater efter de forskellige
Aarstider, paa hvilke de indsamles. Kbhvn.
1808. 4°. 23 S. Bogens Indhold er
tilstrækkelig udtrykt i Titelen. En Del danske og
norske Navne er tilføjede i Teksten.
A. L.

<b>19. Ordbøger, Plantelister m. m.</b>

<sp>Danske</sp>.

<sp>Jenssen, J.</sp>: Ordbog for Gartnere og øvrige
Plantedyrkere. 1886. 456 S.. 8°.
Udkommet i 2. Udgave 1907 under Titelen: Ordbog
for Gartnere og Botanikere. 375 S. 8°. Med
Vejledning til Forstaaelse af de ved Planternes
Betegnelse forekommende græske og latinske
Slægts-, Arts- og Varietetsnavne samt botaniske
Kunstudtryk. I 1. Udg. er der en Del
Oplysninger om den latinske Grammatik.

<sp>Jenssen Tusch, H.</sp>: Nordiske Plantenavne.
Kbh. 1867. 8°, med Tillæg 1870 og nogle
senere Smaatillæg. 368 S. Bogen bringer en
Række lat. Plantenavne mest paa vildtvoksende
P. i de nordiske Lande, alfabetisk ordnede med
Fortegnelse over de i de 3 nordiske Riger samt
Island (og Færøerne i et Tillæg) nu og i
Fortiden anvendte folkelige Navne samlede fra
trykte Kilder og mundtlige Meddelelser. Et
Register: Navnefortegnelse til nordiske
Plantenavne. 1871. 122 S. over alle Folkenavnene,
ordnede alfabetisk med Henvisninger til, hvor
i Bogen vedkommende Navn findes, gør det
muligt let at skaffe sig Oplysning om hvilke
Planter, de enkelte Navne er eller har været
knyttede til.

<sp>Viborg, Erik</sp>: Forsøg til systematiske
danske Navne af indenlandske Planter, forfattet
til Brug for Lærlingerne ved den kongelige
Veterinærskole. Kbhvn. 1793. 8°. 344 S.
Tanken var at give de danske Planter todelte
Navne, ligesom der var bleven givet i den
latinske Nomenklatur. En Del eksisterende
Navne blev anvendt, men Forf. skabte selv
mange. Nogle af Bogens Navne har holdt sig,
andre er forsvundne.

<sp>Svenske</sp>.

<sp>Lyttkens, Aug.</sp>: Svenska växtnamn.
Stockholm 1904—15. 8°. 1891 S. Til de
systematisk ordnede latinske Navne føjer
Forfatteren todelte svenske Navne, hovedsagelig
substantiviske. Dertil en Rigdom af de i
Sverrig og andre Lande anvendte Folkenavne
med et Utal af Litteratur- og
Aarstal-Henvisninger.

<sp>Svensson, P.</sp>: Flora över Sveriges
kulturväxter. Stockh. 1893. 727 S.

<sp>Tyske</sp>.

<sp>Pritzel, G. A.</sp>: Iconum botanicarum Index
locupletissimus. Die Abbildungen sichtbar
blühender Pflanzen und Farnkraüter, aus der
botanischen und Gartenliteratur des XVIII und
XIX Jahrhunderts in alfabetischer Folge
zusammengestelt. 4°. Berlin 1855. 1184
Spalter med Tillæg. 1866. 298 Spalter. En
meget udførlig Fortegnelse over
Planteafbildninger og et fortrinligt Hjælpemiddel til at finde
saadanne Billeder i Litteraturen.

— Thesaurus Literaturæ Botanicæ. Leipzig 1872.
4°. 576 S. Giver en Fortegnelse over de
botaniske Forfattere med Angivelse af deres
vigtigste Værker.

— <sp>und C. Jessen</sp>: Die deutschen
Volksnamen der Pflanzen. Neuer Beitrag zum
deutschen Sprachschatze. Aus allen Mundarten und
Zeiten zusammengestellt. Hannover 1882. 8°.
701 S. Den udførlige Titel udsiger tydeligt,
hvad Bogen indeholder. Stoffet er ordnet
systematisk, og under hvert latinsk Navn er de
forskellige tyske Navne opførte. I Registret er
de tyske Folkenavne opført alfabetisk med
Angivelse af hvilken Plante, de hører til.

<sp>Ulrich, Wilhelm</sp>: Internationales
Wörterbuch der Pflanzennamen in Lateinischer,
Deutscher, Englischer und Fransösische Sprache.
Leipzig. 8°. u. A. 341 S. Alfabetisk ordnet
efter de latinske Plantenavne med hosføjede
engelske, tyske, franske Navne. Bag i Bogen
særlige Registre over de tyske, franske og
engelske Navne med Sidehenvisninger.

<sp>Wittstein, G. C.</sp>: Etymologisch-botanisches
Handwörterbuch. Ansbach 1852. 8°. 952 S.
De latinske (og græske) Navne er opførte i
alfabetisk Orden med Angivelse af hvilken
Familie, de hører hen under, og med
Forklaring af hvorfra Navnet stammer og hvorfor
det er givet til Planten.

<sp>Engelske</sp>.

Index Kewensis Plantarum Phanerogamarum.
Oxford. 4°. med Tillæg. 1895-1913. Det her
omtalte Værk er en alfabetisk Fortegnelse
over alle kendte Plantenavne (Phanerogamer)
med Angivelse af til hvilken Familie de
henregnes, hvem der har givet dem Navn, hvor
de første Gange er beskrevne og hvor de har
hjemme. Ved Synonymerne findes Henvisning
til hvilken Art Planten rettelig bør henregnes
under. Værket udkom 1895 i 2 store Bind
med 3-spaltede Sider (2567 S.). Senere,
1901-06, er kommet et stort 519 S. og 3 smaa
Tillæg. (1904, 1908, 1913).

Kew Hand-lists. Den botaniske Have i Kew ved
London har udgivet en Række Fortegnelser
over de Planter, som dyrkes i Haven.
Udkommet er: Hand-list of: Trees and shrubs
(Træer og Buske). Coniferæ (Naaletræer).
Herbaceous plants (Stauder). Fern and fern
Allies (Bregner og dermed beslægtede).
Orchids. Tender Monocotyledons exeluding
Orchids (Kælne Enkimbladede). Tender
Dicotyledons (Kælne Tokimbladede). Disse
»Handlists« er ordnet botanisk-systematlsk og yder
et udmærket og let anvendeligt Hjælpemiddel
til at skaffe sig Kundskab om Arten og dens
Varieteters korrekte Navn, Hjemstavn og
Synonymer.

<sp>Pickering, Charles</sp>: Chronological history
of plante. Boston 1879. 1222 S. Heri er
givet en Del historiske Oplysninger om de
vigtigste Planter, hvornaar de først er fundne,
hvor de omtales og hvornaar de først er
kommet i Kultur. Stoffet er som Bogens Titel
udsiger, ordnet i historisk Tidsfølge. I
Registeret er Planternes Navne opført alfabetisk
med Sidehenvisninger.

<sp>Prior, R. C. A.</sp>: On the popular names of
british plants. Edinburgh 1863. 8°. 250 S.
Udkommet i 3 Udgaver. (3die Udg. 1879.
294 S.). De folkelige engelske Navne er
anførte i alfabetisk Orden med vedføjede
historiske Oplysninger og etymologiske
Forklaringer, samt Angivelse af hvilken Plante, der i
det enkelte Tilfælde er Tale om. Bogen
slutter med de latinske Plantenavne opførte
alfabetisk og tilføjet deres folkelige Navne; paa
Grundlag af dette Register kan Navnene findes
i Bogen.

<sp>Wijk, H. L. Gerth van</sp>: A dictionary of
plant names. Haarlem 1909-10. 4°. 1444 S.
Navnene (latinske) er opført i alfabetisk
Orden, hvorefter følger de folkelige Navne paa
de fire Sprog: engelsk, fransk, hollandsk og
tysk. Ved hvert Slægtsnavn er Familienavnet
anført.
A. L.

<b>20. Pilekultur.</b>

<sp>Holst, Vilh.</sp>: Resultatet af en Piledyrkning.
Tidsskrift for Skovvæsen, Bd. XI B., Side 147.
(Forsøg i Kolindsund).

<sp>Jensen, N. P.</sp>: Rationel Pilekultur. Vejle 1915.
126 S.

<sp>Oppermann, H.</sp>: Piledyrkning paa
Visborggaard. Tidsskrift for Skovvæisen, Bd. XXIX A.,
Side 119. (En kortfattet Meddelelse).

<sp>Prytz, C. V.</sp>: Piledyrkning i Danmark.
Tidsskrift for Skovvæsen, Bd. XI, A., Side 118.
(En kortfattet Oversigt).
C. V. P.

<b>21. Plantedrivning og Væksthusbygning.</b>

<sp>Danske</sp>.

<sp>Brødsgaard, C.</sp>: Champignonsdyrkning. 1918.
26 S. Illustr.

<sp>Danvig, A. M.</sp>: Lærebog i Frugt- og
Grøntdrivning. 1915. 191 S. Illustr. Omhandler
ogsaa Bygning og Opvarmning af Væksthuse.

<sp>Frederiksen, J.</sp>: Melonens Dyrkning i
Varmebede. 1885. 68 S.

<sp>Jensen</sp>: Se under Leksika og Haandbøger.

<sp>Rothe, Tyge</sp>: Grundlag for Vejledning i
Plante-Drivning afsluttet af C. F. Paludan.
Erindringsord til Forelæsninger, holdte ved
Rosenborg-Gartnerlæreanstalt. 1885-90, 513 S.
Illustr. Omfatter en almindelig Del og en
særlig Del, i hvilken Drivningen af de vigtigste
Nytteplanter omtales. Udførlig og grundig
Lærebog.

<sp>Thomson, W.</sp>: Vinstokkens Dyrkning under
Glas. Udgivet paa Dansk af M. Hår. 1892.
136 S. Illustr.

<sp>Norske</sp>.

<sp>Appelt, O. B.</sp>: Haandbok i drivning af frugt
og grønsager. 1915. 126 S. Illustr.

<sp>Svenske</sp>.

<sp>Andersen, M. P.</sp>: Vinodling. Jönköping 1915.

<sp>Larsson, L.</sp>: Vinodling under glas. Praktiska
råd och anvisningar till vinrankans odling
under glas, samt till uppförande av därtill
lämpliga växthus. Stockh. 1917. 91 S. 30 Ill.

<sp>Lind, G. och R. Abrahamson</sp>: Moderna
växthus. Stookh. 1916. 202 S. ill. God
Vejledning i Bygning og Opvarmning af Væksthuse.

<sp>Tyske</sp>.

<sp>Goeschke</sp>: Se Køkkenurter.

<sp>Goethe, R.</sp>: Handbuch der Tafeltraubenkultur.
1894. 235 S. illustr., ogsaa 30 kol. Tavler.

<sp>Hampel</sp>: Handbuch d. Frucht- u.
Gemüsetreiberei. 3. Opl. ved F. Kuhnert. 1911. 278 S.
illustr.

<sp>Molisch, H.</sp>: Ueber ein einfaches Verfahren,
Pflanzen zu treiben (Warmbadmethode).
1908-09. 86 S. 4 Tvl.

<sp>Möschke</sp>: Se Køkkenurter.

<sp>Reiter, Curt</sp>: Die Praxis der
Schnittblumengärtnerei. 1916. illustr. 659 S. God
Haandbog omhandlende baade Væksthusbygning,
Opvarmning, alm. Kulturregler, Sygdomsangreb,
Dyrkning og Drivning af Væksthusplanter og
Dyrkning paa Friland af Prydplanter til
Afskæring.

<sp>Schnurbusch, O.</sp>: Die praktischen
Kultureinrichtungen d. Neuzeit. 1902-04. 396 S.
illustr. Omhandler saavel Væksthusbygning som
Opvarmning af Væksthuse.

<sp>Engelske</sp>.

<sp>Bailey, L. H.</sp>: The forcing-book. 9. Opl. 1911.
266 S. illustr. Indretning og Pasning af
Drivhuse, Drivning af Urter.

<sp>Barron, A. F.</sp>: Vines and vine culture. 3. Opl.
1892. 199 S. illustr.

<sp>Ward, H. W.</sp>: The book of the grape. 1901.
97. S. illustr.

<sp>Wright</sp>: Se Køkkenurter.

<sp>Franske</sp>.

<sp>Pacottet, P. et J. Dairat</sp>: Cultures de
serres, Construction et chauffage des serres,
forcage des raisins. 1910. 540 S. Illustr.
Indeholder meget grundige Anvisninger.
G. B.

<b>22. Planteskoledrift.</b>

Paa Arbejder, der specielt behandler
Planteskoledrift, er Litteraturen meget fattig. Paa
Anvisninger til selve Formeringen af Træer og Buske
især af Frugthaveplanterne er der derimod ingen
Mangel, i saa at sige enhver Lærebog om
Frugtavl eller Havebrug i Almindelighed bliver
Frugthaveplanternes Formering omtalt, ligesom
Lærebøger, der omhandler Prydhaven, ogsaa undertiden
vil give Anvisning til Træers og Buskes
Formering. I de fleste nedenfor nævnte Bøger er det
ogsaa Planternes Formering, der udgør
Hovedindholdet, tillige om Planteskolens Drift handler kun
enkelte af dem.

<sp>Dalgas, E.</sp>: Regler for Behandling af
Planteskoler til Naaletræer og grove Løvtræer. 1884.
37 S. og samme Bog, delvis omarbejdet af
Chr. Dalgas. 1897. 36 S.

<sp>Rafn, Johannes</sp>: Skovfrøanalyser gennem
25 Aar. 1912. 87 S. 4°. Indeholder Vigtige
Oplysninger om Træfrøhandelen i de nævnte
Aar og om Træfrøet selv.

<sp>Misvær, H.</sp>: Se Landbruksboken under Leksika
og Haandbøger (Norske).

<sp>Lind, Gustaf og John Gréen</sp>:
Trädskoleskötsel. 1915. 128 S.

<sp>Gaucher, N.</sp>: Die Veredlungen und ihre
Anwendung für die verschiedenen Bäume und
Sträucher. 1888. 406 S.

<sp>Hartwig, J.</sp>: Die Kunst der
Pflanzenvermehrung durch Samen, Stecklinge, Ableger
und Veredelung. 5. Udg. 1886. 254 S.

<sp>Teichert, O.</sp>: Gärtnerische Veredlungskunst.
2. Udg. ved B. Fintelmann. 1880. 150 S.

<sp>Bailey, L. H.</sp>: The nursery book. A complete
guide to the multiplication of plants. 17. Udg.
1912. 365 S.
<sp>Kains, M. G.</sp>: Plant Propagation, Greenhouse
and Nursery Practice. 1916. 322 S. Ill.

<sp>Baltet, Charles</sp>: L'art de greffer. 6. Udg.
1898. 517 S.

— Les pépinière, fruitière, forestière, arbustive,
vigneronne et coloniale. 1903. 825 S.
A. B.

<b>23. Plantesygdomme og deres Bekæmpelse.</b>

De senere Aartiers indgaaende Studium af
Plantepatalogien har affødt en meget rig Litteratur,
idet den stigende Interesse for og Betydningen af
Forebyggelsen og Bekæmpelsen af
Kulturplanternes Fjender har bevirket og nødvendiggjort en
hurtig Publikation af de gennem Videnskab og
Praksis indvundne Resultater. Denne stærke
Udvikling har foraarsaget, at de plantepatologiske
Værker hurtig er blevet forældede; i nedenstaaende
Fortegnelse er ældre Værker kun undtagelsesvis
medtagne.

De i de forskellige Kulturlande af Staten eller
private Sammenslutninger oprettede
plantepatologiske Institutioner udsender aarlige Beretninger,
Afhandlinger, Flyveskrifter o. s. v. deres
Virksomhed vedrørende. For Danmarks Vedkommende er
dette Tilfældet med »Statens plantepatologiske
Forsøg«, Lyngby; for Norge: Beretninger fra
Statsentomologen og Statsmykologen; for Sverrig: Den
entomologiska Avdeling og Avdelingen för
lantbruksbotanik ved »Centralanstalten för
försöksväsendet på jordbruksområdet«, Stockholm; for
Finland: Landbruksstyrelsens Afdeling for
Plantepatologi.

A. <sp>Svampesygdomme</sp> m. m.

Her kun medtaget Litteratur udikommen
efter Aar 1900.

<sp>Danske</sp>.

<sp>Ferdinandsen, C.</sp> og <sp>E. Gram</sp>: Kort
Vejledning i Frøafgrødernes Sygdomme. Kbhvn.
1918. 67 S.

— <sp>F. Kølpin Ravn</sp> og <sp>Sofie Rostrup</sp>:
Haveplanternes Sygdomme og deres
Bekæmpelse. 141 S. 69 Fig. Se Illustr. Havebog
under Leksika og Haandbøger.

<sp>Gram, E.</sp>: Bekæmpelse af Plantesygdomme. 12
S. Se Den danske Landmandsbog under Leksika
og Haandbøger.

<sp>Lind, J.</sp>: Kortfattede, praktiske Anvisninger
til Bekæmpelse af Haveplanternes Sygdomme.
4 Udg. 5. Udg. sammen med <sp>Ernst Gram</sp>,
Kbhvn. 1921. 88 S. 38 Fig.

<sp>Ravn, F. Kølpin</sp>: Smitsomme Sygdomme
hos Landbrugsplanterne. Kbhvn. 1914. 270 S.
111 Fig.

<sp>Rostrup, E.</sp>: Plantepatologi. Kbhvn. 1902.
640 S. 259 Fig.

<sp>Norske</sp>. Se under B. Skadedyr.

<sp>Tyske</sp>.

<sp>Eriksson, Jakob</sp>: Die Pilzkrankheiten der
landwirtschaftlichen Kulturpflanzen. Leipzig
1913. 246 S. 133 Fig. En tilsvarende Udg.
paa Svensk.

<sp>Hiltner, L.</sp>: Pflanzenschutz nach Monaten
geordnet. Stuttgart 1909. 433 S. 138 Fig.

<sp>Hollrung, M.</sp>: Die Mittel zur Bekämpfung
der Pflanzenkrankheiten. Berlin 1914. 340 S.
30 Fig.

<sp>Kirchner, T.</sp>: Die Krankheiten und
Beschädigungen unserer landwirtschaftlichen
Kulturpflanzen. Stuttgart 1906. 675 S.

<sp>Klebahn, H.</sp>: Grundzüge der allgemeinen
Phytopatologie. Berlin 1912. 147 S. 74 Fig.

<sp>Krüger, Fr. und P. Rörig</sp>: Krankheiten
und Beschädigungen der Nutz- und
Zierpflanzen des Gartenbaues. Stuttgart 1908. 212 S.
5 Tvl. + 224 Tekstfig.

<sp>Küster, E.</sp>: Pathologische Pflanzenanatomie.
Zweite Auflage. Jena 1916. 447 S. 209 Fig.

<sp>Neger, F. W.</sp>: Die Krankheiten unserer
Waldbäume und wichtigsten Gartengehölze.
Stuttgart 1919. 286 S. 234 Fig.

<sp>Sorauer, Paul</sp>: Handbuch der
Pflanzenkrankheiten. Dritte, vollständig neubearbeitete
Auflage. Bd. I-III. Berlin. Bd. I: Paul Sorauer:
Die nichtparasitären Krankheiten. 1909. 891
S. 208 Fig. Bd. II: G. Lindau: Die
pflanzlichen Parasiten. 1908. 550 S. 62 Fig. Bd. III:
L. Reh: Die tierischen Feinde. 1913. 774 S.
306 Fig.

<sp>Engelske</sp>.

<sp>Duggar, B. M.</sp>: Fungus Diseases of Plants.
Boston 1909. 508 S. 240 Fig.

<sp>Hesler, L. E. and H. H. Whetzel</sp>: Manual
of Fruit Diseases. New York 1917. 462 S.
126 Fig.

<sp>Lodeman, E. G.</sp>: The Spraying of Plants. A
Succinct Account of the history, principles and
practice of the application of liquids and
powders to plants for the purpose of destroying
insects and fungi. New York 1908. 399 S.
92 Fig.

<sp>Rankin, W. H.</sp>: Manual of Tree Diseases. New
York 1918. 398 S. 70 Fig.

<sp>Smith, Erwin F.</sp>: Bacteria in Relation to
Plant Diseases. Carnegie Institution of
Washington Publication 27 (Vol. 1). 1905. 285 S.
31 Pl. 145 Fig.

<sp>Stevens, F. L. and J. G. Hall</sp>: Diseases of
economic plants. New York 1910. 513 S.
214 Fig.

<sp>Ward, Marshall, H.</sp>: Diseases in Plants.
1901. 309 S.

<sp>Franske</sp>.

<sp>Delacroix, G. et A. Maublanc</sp>: Maladies
des plantes cultivées. I-II. Paris. T. I:
Maladies non parasitaires. 1908. 431 S. 58 Fig.
T. II: Maladies parasitaires. 1909. 452 S.
83 Fig.
C. F.

B. <sp>Skadedyr</sp>.

<sp>Danske</sp>.

<sp>Bergsøe, Vilh.</sp>: Fra Mark og Skov.
Bearbejdet af C. Wesenberg-Lund. I-II. Kbhvn.
1915-16. 596 + 573 S., 520 + 397 Tekstfigurer og
talrige Tavler.

<sp>Boas, J. E. V.</sp>: Skadelige Insekter i vore
Haver. Kbhvn. 1906. 72 S. 85 Tekstfig.

— Dansk Forstzoologi. Kbhvn. 1896-98. 441 S.
240 Tekstfig. og 10 Tavler.

<sp>Lind, J.</sp>: Se under Afsnit A.

<sp>Rostrup, Sofie</sp>: Insekt- og Svampeangreb i
Frugt- og Køkkenhaven. Aarhus 1909. 55 S.

— Vort Landbrugs Skadedyr. 3. Udg. Kbhvn.
1907. 282 S. 64 Tekstfig.

— Talrige Afhandlinger i »Tidsskrift for
Planteavl«.

<sp>Norske</sp>.

<sp>Schøyen, W. M.</sp>: Zoologi for Landbrugsskolen.
2. Udg. Kristiania 1919. 180 S. 209
Tekstfig. (Insekter m. m. S. 44-103).

— Landbruksbokens forskellige Afsnit om
Insekter og Plantesygdomme. Se under Leksika og
Haandbøger.

— Beretning om Skadeinsekter og
Plantesygdomme. Kristiania 1892-1913. (Særtryk af
»Aarsberetning angaaende de offentl. Foranstaltninger
til Landbrugets Fremme i
»Landbruksdirektørens aarsberetning«).

<sp>Schøyen, T. H.</sp>: Samme Beretning 1913 og
følgende Aar.

<sp>Svenske</sp>.

<sp>Holmgren, A. E.</sp>: Trädgårdens skadedjur.
Stockholm 1883. 354 S. Talr. Tekstfig.

— De för träd og buskar nyttiga och skadliga
insekterna. Stockh. 1867. 362 S.

<sp>Trägårdh, I.</sp>: Sveriges skogsinsekter.
Stockholm 1914. 279 S. 136 Tekstfig. 16 Tavler.

<sp>Tullgren, Alb.</sp>: Skadeinsekter i trädgården
och på fältet. Stockh. 1906. 169 S. 105
Tekstfig.

— Trädgårdsväxternas fiender och vänner. Stockh.
1915. 174 S. 98 Tekstfig.

— <sp>och Axel Ekblom</sp>: Våra viktigaste
skadeinsekter. 3 Farvetavler med kortfattet
Tekst. Stockh. 1913-14.

Meddelanden från Centralanstalten för
försöksväsendet paa jordbrugsområdet. Entomologiska
avdelingen. Nr. 1-37. Stockh. 1907-1920.

Uppsatser i praktisk entomologi utgivna av
Entomologiska Föreningen i Stockholm. Arg. 1-23.
Stockh.-Uppsala. 1891-1914. Talrige Tekstfig.
og 23 Farvetavler.

<sp>Finsk-svenske</sp>.

<sp>Linnaniemi, W.</sp>: Berättelse över
Skadeinsekters uppträdende i Finland Aaret 1913 og
følgende . »Landtbruksstyrelsens Meddelanden«.
Helsingfors 1915 og følgende Aar.

— Korta anvisningar för bestemmandet av våra
skadeinsekter. Agrikultur-Ekonomiska
Försöksanstaltens Lantmannaskrifter Nr. 5.
Helsingfors 1915. 38 S. 31 Tavler.

<sp>Reuter, E.</sp>: Berättelse över skadeinsekters
uppträdande i Finland i Aarene 1895-1912.
»Landtbruksstyrelsens Meddelanden«. Helsingfors
1897-1915.

<sp>Tyske</sp>.

<sp>Hollrung, M.</sp>: Se Afenit A.

<sp>Kirchner, O.</sp>: Se Afsnit A.

<sp>Sorauer, P.</sp>: Se Afsnit A.

<sp>Engelske</sp>.

<sp>Theobald, F. V.</sp>: The insect and other allied
pests of orchard, bush and hothouse fruits.
Wye. 1909. 550 S. 328 Tekstfig.

<sp>Franske</sp>.

<sp>Guénaux, G.</sp>: Entomologie et parasitologie
agricole. 3 Ed. Paris 1917. 572 S. 427 Tekstfig.
A. T.

<b>24. Smaahavebrug.</b>

Ved »Smaahavebrug« forstaas her det private
Havebrug under mindre Former, Kolonihavebrug
etc. Litteraturen, beregnet for Havebrugere, er
meget righoldig, og det har været vanskeligt i
denne korte Fortegnelse at opføre et passende
Udvalg. De fleste af de ældre Bøger har nærmest
kun historisk Interesse, og af de nyere Bøger vil
nogle faa af de for hver Havebrugers særlige
Forhold mest passende være fyldestgørende. Under
Leksika og Haandbøger, ligesom under de fleste
andre af Litteraturfortegnelsens Grupper, vil der
findes opført Værker, som har stor Interesse for
Havebrugere og som supplerer de her nævnte.
<sp>Danske</sp>.

<sp>Bentzien, J. A.</sp>: Havebog for Landbostanden.
1865. 83 S.

— Fuldstændig Haugekalender for Hvermand. 2.
Opl. 1857. 95 S.

<sp>Galschiøt, C.</sp>: Vejledning i Havebrug for
mindre Jordbrugere. 1876. 63 S.

— Vejledning i Dyrkning af Handelsplanter og
Rodfrugter, samt Frøavl, for den mindre
Jordbruger. Om disse Planters Dyrkning, Høst og
videre Tilberedning til færdig Brugs- eller
Handelsvare; bl. a. Spind-, Olie-, Farve-, Krydder-
og Lægeplanter, Humle, Tobak, Pil og en Del
Køkkenurter. 22 Træsnit. 280 S. Udgivet
med Understøttelse af Selskabet til
Havedyrkningens Fremme. 1879.

<sp>Grønvald-Fynbo</sp>: Praktisk Havebog for
danske Hjem; med et Tillæg om Frugt- og
Grøntretter. 5. Opl. 1908. 119 S.

<sp>Jacobsen, Jac.</sp>: Havebog for Bønder. Et
Prisskrift, udgivet af Det kgl. danske
Landhusholdningsselskab. 1809. 102 S. og 2. forbedrede
Udg. med et Tillæg. 1837. 96 S.

<sp>Jensen, F. J. Chr.</sp>: Den lille Gartner.
Vejledning i Havedyrkning for Ejere af
Smaahaver, med 2 Haveplaner. 1873. 71 S.

— Havebog for Bondestanden, indeholdende
nøjagtige Anvisninger til Dyrkningen og den
henslgtsmæssigste Anvendelse af alle, saavel
nødvendige som nyttige Køkken vækster,
Frugttræer og Frugtbuske, samt en kort Vejledning
i Biavl. Med litograferede Tegninger. 1848.
121 S.

— Havebog for Landmænd. Med 48 Træsnit i
Teksten. 1870. 180 S.

<sp>Jensen-Vonge, N. P.</sp>: Rationelt Havebrug.
Praktisk Havebog for danske Hjem. En
kortfattet, klar Vejledning i rationelle Anlægs- og
Driftsmaader i Havebruget, særlig dog for
jydske Forhold. Oversigt over de maanedlige
Havearbejder. 2 Haveplaner, Plantningsplaner og
2 Tekstbilleder. 1. Opl. 1908. 5. Opl. 1919.
71 S.

— Kolonihaven. Nogle vejledende Vink til
Kolonihavens Anlæg og Pasning, deres Størrelse og
Inddeling, Lysthuse, Planteudvalg og Kulturer.
2 Haveplaner. 4, Opl. 1919. 32 S.

<sp>Jenssen, J.</sp>: Havens Pasning Aaret rundt,
Vejledning i Køkken-, Frugt- og Blomsterhaven,
med Erindringsliste over de paa enhver Tid af
Aaret forefaldende Arbejder. 4. Udg. 1920.

<sp>Klixbüll, K. B.</sp>: Vor Have. En Raadgiver
for Haveejere. 173 S. Kbhvn. 1921. Bogen
er skrevet for Amatører og indeholder følgende
Afsnit: Jordens Behandling, Planternes
Behandling, Blomsterhaven, Køkkenurterne,
Frugttræer og Frugtbuske samt en Havekalender.

<sp>Knudsen, Hanne</sp>: Krydderplanter. Dyrkning
og Anvendelse. 1916. 96 S.

<sp>Mansa, Johan Ludvig</sp>: Have-Katekismus
eller Grundregler for nyttige Havevæksters
Dyrkning i Dannemark. Kbhvn. 1787. 140 S.
En for den jævne Mand udarbejdet Anvisning
fremstillet i Spørgsmaal og Svar. 5 Udgaver
(2den 1796, 3die 1804, 4de 1834 og 5te
1843); de to sidste udarbejdede af Sønnen J. L.
Mansa.

<sp>Matthiesen, C.</sp>: Haven. En Vejledning i
Forhold og Arbejder i Frugt-, Urte-, Villa- og
Blomsterhaven, samt lidt Stuegartneri. 127 S.

<sp>Møller, Niels R.</sp>: Nyttehaven. En
Vejledning særlig i Frugt- og Køkkenhavedyrkning.
1890. 142 S.

<sp>Nyeland, Stephan</sp>: Havevennen. En
kortfattet praktisk Vejledning i Blomster-, Køkken-
og Frugthavedyrkning i en mindre Have; hver
Afdeling kan ogsaa faas særskilt af 4. Udg.
1906. 194 S.

<sp>Orup, A.</sp>: Letfattelig Vejledning i Havebrug. 2.
Opl. Omfatter alle Havens Afdelinger, Udvalg
af Sorter. Havekalender. 2. Opl. 1913. 220 S.

<sp>Riedel, W.</sp>: Smaahavers Indretning paa Land
og i By. 1897. 44 S.

<sp>Uldall, J.</sp>: Prydplanter og Nytteplanter. En
Samling Afhandlinger om Haveplanters Kultur,
Anvendelse, Liv og Sygdomme. For største
Delen Særtryk af Artikler i Nationaltidendes
Havetidende. 1886. 24 S. 4°.

<sp>Visse, C.</sp>: Havebog for Gaardmænd og
Husmænd. Særlig for jydske Forhold. 6. Opl.
1907. 72 S.

<sp>Vothmann, Joh. Georg</sp>: Lærebog i den
oekonomiske Haugedyrkning eller kort og paa
Erfaring grundet Undervisning i at anlægge
nyttige Hauger, opelske og pleje Haugevæxter
og Træer, til Nytte og Fornøjelse, paa Landet
i Danmark. 2 Dele. Oversat (fra Tysk) og
tildels omarbejdet af <sp>A. V. Maarberg</sp>. Kbhvn.
1817. 328 S.

<sp>Norske</sp>.

<sp>Christensen, P. C. og Th. Thøgersen</sp>:
Havebog. I Kjøkkenhaven, 60 S. II
Blomsterhaven samt om Potteplanter, 92 S. III
Frugthaven. Træer og Buske, Haveanlæg. 1885.
104 S.

<sp>Engelskjøn, C.</sp>: Rosens Dyrkning i Stuen
efter rationelle Regler. 1888. 131 S.

— Stuegartneriets Grundregler og Specialkultur.
1892. 243 S.

Havebog, af E. Lindgren, oversat til norsk
Rigsmaal af P. C. Christensen. 7. Opl. 1896. 182 S.

<sp>Linaae, I.</sp>: Raadgiver i Havestel. 1917. 73 S.

<sp>Lysbakken, S.</sp>: Grønsakers dyrkning og
anvendelse. En grønsaksbok for hvermand. 4.
Opl. 1918. 42 S.

<sp>Moe, Asche</sp>: Smukke Havehjem. Vejledning
i regelmæssige Anlæg og i Naturforskønnelse
af Hjemmets Have, særlig Prydhaven. 50
Tekstbilleder. 1911. 122 S.

<sp>Norby-Olsen, H.</sp>: Kjøkenhagen. Ei
retleiding i hagestell. 3. Utg. 1920. 87 S.
(Landsmaal).

<sp>Nøvik, P.</sp>: Norsk Havebog (i 4 Dele). 1. Del:
Havedyrknlng i Almindelighed, Formering,
Frøavl, Skadeinsekter og Plantesygdomme. 6. Opl.
1919. 152 S.

— 4. Del. Blomsterhaven og Parken. 4. Opl. 1919.
168 S.

— Havedyrkningen i Norges nordligste Egne før
og nu. Nærmest historiske Oplysninger.
Meddelelser om en Del Haver og de Planter, som
findes deri. 1902. 31 S.

— Småbrukerens havebok. 2. Opl. 1918. 80 S.

— Stuegartneriet. 3. Opl. 1910. 188 S.

<sp>Schübeler, F. C.</sp>: Haandbog i Havedyrkning.
Om Dyrkning og Behandling av Kjøkkenvekster
og med et Tillæg om levende Hegn. 1850.
298 S.

— Kjøkkenhaven, dens Brug og Nytte i
Husholdningen. Et Skrift for Folket. 1865. 3. Opl.
1886. 126 S.

<sp>Seland, H. og H. Norby-Olsen</sp>:
Frukthagen. 1908. 80 S. (Landsmaal).

Småhaveboken, af Rudolf Abelin, oversat til
Rigsmaal af H. Misvær.

<sp>Skard, O. M.</sp>: Havebok for barn og ungdom.
1914. 56 S.

<sp>Smith, Johannes</sp>: Skolehaven som
undervisnings- og arbejdsfelt. 1906. 104 S.

<sp>Ytreberg, Sev.</sp>: Hagebok for Nord-Norge.
Tromsø 1921. 198 S.

<sp>Svenske</sp>.

<sp>Abelin, R.</sp>: Den mindre trädgården. En bok
för täppan och torpet. 7. Opl. Stockh. 1919.
170 S.

— Koloniträdgården. En bok för stadboer och
industrisamhällen. Stockh. 1907. 96 S.

Föreningen koloniträdgårdar i Stockholm.
Tioårsskrift, 1906-1916, med trädgårdsbok. Stockh.
1916. 69 S. 12 S. med Tvl. Et særdeles godt
udstyret og interessant lille Hæfte.

<sp>Gustafson, Märta</sp>: Arbetet i
koloniträdgården. Stockh. 1919. 64 S.

<sp>Landgren, Lillie</sp>: Vår trädgård. Stockh.
1910. 102 S.

<sp>Lind, Gustaf</sp>: Egnahemsträdgården.
Handledning vid den mindre trädgårdens skötsel.
4. Opl. Stockh. 1918. 145 S.

— Småbrukarens trädgårdsbok. Handledning vid
skötseln af trädgårdar vid mindre landtbruk
och egna hem. Upsala 1910. 127 S.

<sp>Lindgren, E.</sp>: Trädgårdsbok. 8. Opl. Stockh.
1905.

<sp>Lindhagen, Anna</sp>: Om koloniträdgårdar.
Stockh. 1905. 58 S.

— Koloniträdgårdar och planterade gårdar. Stockh.
1916. 56 S. Talrige Ill.

<sp>Lundén, Ossian</sp>: Hemmets köksträdgård.
Praktisk handledning vid odling av
köksväxter i täpporna på landet. Genomsedd och för
svenska förhållanden lämpad av Ellen
Nordenstreng. Stockh. 1915. 132 S. 29 Ill.

— Koloniträdgården. En bok om koloniträdgårdar,
deras betydelse för samhället, deras
anläggande och skötsel. Helsingfors 1918. 229 S. Ill.

<sp>Melander, Sigrid</sp>: Trädgårdsbok för
landthushållsskolan och koloniträdgården. Stockh.
1920. 133 S.

<sp>Tamm, Oscar</sp>: Hushållsträdgården. En
trädgårdsbok för menige man. 3. Opl. Stockh. 1898.
74 S.

— Prydnadsträdgården. Stockh. 1892. 118 S.

<sp>Åkerstein, Harald</sp>: Hemmets
trädgårdsbok. Borlänge 1918. 80 S.

<sp>Tyske</sp>.

<sp>Christ-Lucas</sp>: Gartenbuch. En paalidelig
Raadgiver til Anlæg og Drift af Hjemmets
Have. 19. Opl. er bearbejdet af <sp>Fr. Lucas</sp>,
med et Tillæg om Stuekulturer. 292
Afbildninger og 2 farvelagte Dobbelttavler med Billeder
af Plantesygdomme og Skadedyr.

<sp>Encke, Fr.</sp>: Der Hausgarten. Særlig for
Villahavers Udsmykning. Et mindre Afsnit om
Nyttehaven. 115 Tekstbilleder. 177 S.

<sp>Grüner, J.</sp>: Kleingartenbau. Vejledning i Pleje
af Nytte- og Prydplanter i Haven, samt
Stueblomster, Altan- og Akvarieplanter. 10
Afbildninger.

<sp>Hampel, Carl</sp>: Gartenbuch für Jedermann.
Vejledning i praktisk Udøvelse af alle Grene
af Gartneri. 4. forøgede Udg. ved <sp>F. Kunert</sp>.
Med 259 Tekstbilleder. 1902. 472 S.

<sp>Hesdörffer, Max</sp>: Praktisches Taschenbuch
für Gartenfreunde. En Raadgiver for den
hjemlige Pryd-, Køkken- og Frugthave. 4. Udg.
127 Tekstbilleder.

— Der Kleingarten. Om Anlæg, Inddeling og
Drift. 18.-25. Tusind.

<sp>Hintze, Karl</sp>: Kleine Hausgarten. Om
Anlæg, Indretning og Vedligeholdelse. 3 Planer
og 70 Tekstbilleder. 1905. 120 S.

<sp>Jäger, H.</sp>: Der Hausgarten. Idéer og Vejledning
til Indretning, Udsmykning og Vedligeholdelise
af smagfulde Hus- og Forstadshaver, saavel til
Luksus som til Nytte. 1867. 12 Tavler med 35
Haveplaner. 122 S.

<sp>Langer, G. A.</sp>: Der Hausgarten des
Moor-Bauern. Vejledning til Anlæg og Pleje af
Hjemmenes Haver i de tyske Mosekolonier. 41
Tekstbilleder. 1914. 72 S.

<sp>Meyer's</sp> immerwährender Gartenkalender.
Praktisk Vejledning i de i alle Aarets Maaneder
forekommende Arbejder og Forhold i Haver og
Væksthuse. 6. Opl.

<sp>Rebholtz, F.</sp>: Der Hausgarten. Kort
Vejledning til Anlæg, Indretning og Drift. 60
Afbildninger.

<sp>Schmidlins</sp> Gartenbuch ved <sp>Th. Nietner</sp>
og <sp>Th. Rümpler</sp>. Praktisk Vejledning til
Anlæg og Drift af Hjemme- og Nyttehaven,
med Beskrivelse af de hertil egnede Planter.
4. Opl. 751 Tekstbilleder og 9 farvetrykte
Haveplaner.

<sp>Engelske</sp>.

<sp>Bailey, L. H.</sp>: Garden Making. Forslag til
Udnyttelse af den hjemlige Have.

<sp>Drury, W. D.</sp>: Home Gardening. Haandbog for
Amatøren, med Vejledning i Anlæg og
Dyrkning af Smaahaver.

<sp>Dyke, W.</sp>: The Science and Practice of
Manuring, med en Indledning af J. Wright. En
praktisk Bog for Amatøren samt Torve- og
Handelsgartneren.

<sp>Freeman, A. C.</sp>: Small Estate Management.
Illustr. Smaa Havebrugs Pleje.

<sp>Hobday, E.</sp>: Cottage Gardening, or Flowers,
Fruits and Vegetahles for small Gardens.

The Calender of Garden Operations. Udarbejdet af
The Gardener's Chronicles' Medarbejdere efter
Joseph Laxtons' Originalværk og afpasset efter
Villa-, Koloni- og Amatørhavers Krav. 75
Illustr. 1910. 170 S.

<sp>Thomas, H. H.</sp>: Little Gardens and How to
make the Most of Them. En letfattelig nyttig
Bog for Amatøren med den lille Have.

<sp>Ward, H. W.</sp>: My Gardener. En praktisk
Haandbog for »Millionen«. Illustr.

<sp>Weathers, John</sp>: A practical Guide to
Gardening, School, Cottage and Allotment.

<sp>Wright, Walter, P.</sp>: Garden Guide.
Praktisk Haandbog for alle Havevenner. 100 Illustr.

— <sp>and E. J. Castle</sp>: First Steps in Garden.
H. G.—m.

<b>25. Træer og Buske. (Dendrologi).</b>

I nedenstaaende Fortegnelse er, paa nogle
Undtagelser nær, kun medtaget saadanne Værker, som
omhandler Træer og Buske i botanisk-systematisk
Henseende, men saavel i den Litteratur, som
omhandler Prydhaven og dens Planter, som i
Skovbrugslitteraturen, findes der et rigt Stof med
beslægtet Emne. Naar de to førstnævnte af
nedenstaaende Bøger er medtaget paa dette Sted, er det
nærmest for Fuldstændigheds Skyld og fordi de er
danske; dendrologiske Arbejder har nemlig hidtil
haft let ved at blive forældede.

<sp>Danske</sp>.

<sp>Bentzien, J. A.</sp>: Oversigt over de vigtigste
Arter af Træer og Buske, som kunne finde
Anvendelse i Lyst- og Blomsterhaugen. 1852.
247 S.

<sp>Ørsted, A. S.</sp>: Frilands-Trævæxter i Danmark,
1864-67. 240 S.

<sp>Lange, Joh.</sp>: Arboretum Scandinavicum.
Afbildninger af de i Danmark, Norge og Sverrig
vildtvoksende Træer og Buske, fremstillede efter
Tavlerne i »Flora Danica«. 1883. 174
farvede Tavler. Fol.

<sp>Petersen, O. G.</sp>: Træer og Buske. Diagnoser
til dansk Frilands-Trævækst. 1916. 517 S.
Fig. Det nyeste og fuldstændigste danske
dendrologiske Værk. Dets Hovedformaal er at give
Vejledning til at bestemme eller kontrollere
Bestemmelsen af Arter, som findes eller kan
ventes at blive fundne i Kultur eller
vildtvoksende i Danmark. Bestemmelserne lettes ved
de i et stort Antal opstillede Nøgler.

<sp>Svenske</sp>.

<sp>Holmgren, Aug. Emil</sp>: Anvisning att
igenkänna Sveriges vigtigare lövträd og
löfbuskar under deras blad- och blomlösa
tillstånd jemte en kort framställning af
trädslagens naturliga familjer. Stockh. 1861. 127 S.
og 6 Tvl.

<sp>Lind, Gustaf</sp>: Våra prydnadsträd och buskar.
Kort beskrivning över i Sverige planterade
viktigare träartade prydnadsväxter. Stockh.
1914. 248 S. og 50 Fig.

<sp>Tyske</sp>.

<sp>Beissner, L.</sp>: Handbuch der
Coniferen-Benennung. 1887. 90 S.

— Einheitliche Coniferen-Benennung. Tillæg og
Berigtigelser til Ovenstaaende. 1891-92. 33 S.
Har samme Betydning og Formaal som den
nedenfor nævnte H. d. Laubholzbenennung.

— Handbuch der Nadelholzkunde. 2. Udg. 1909.
742 S. Som fuldstændig og let anvendelig
Haandbog næsten uundværlig indenfor sit Felt:
De dyrkede Naaletræer og deres vigtigste
Varieteter.

— <sp>Schelle, E.</sp> og <sp>H. Zabel</sp>: Handbuch der
Laubholzbenennung. 1903. 625 S. En for
Praktikeren meget nyttig Bog, som dels i
botanisk-systematisk, dels i alfabetisk Orden opfører
Artsnavne, Indførselsaar, Hjemstavn,
Synonymer, Former og Varieteter af alle i Tyskland
i Kultur værende Træer og Buske.

<sp>Dippel, L.</sp>: Handbuch der Laubholzkunde.
1889-93. 3 Bd. Fig. En for Praktikeren let
anvendelig Bog, der omfatter saavel Arterne som
disses dyrkede Varieteter.

<sp>Koehne, K.</sp>: Deutsche Dendrologie. 1893. 601
S. Fig. En fortræffelig Bog, der er let og
bekvem at benytte, men den medtager ikke,
eller kun i ringe Omfang, Varieteter.

<sp>Mayer, H.</sp>: Fremdländische Wald- und
Parkbäume für Europa. 1906. 622 S. Fig. og farv.
Tavler med Afbildninger af Ved-Gennemsnit.
Et fremragende og interessant Værk, men mere
af forstlig end af gartnerisk Interesse.

<sp>Schneider, C.</sp>: Illustriertes Handbuch der
Laubholzkunde. 1904-12. 2 Bd. Fig. 4°. Ved sin
Udførlighed særlig egnet for den, der ofrer
den botaniske Side af Dendrologien et dybere
gaaende Studium.

<sp>Silva, Tarouca E.</sp>: Unsere
Freiland-Laubgehölze. 1913. 419 S. med en Mængde smukke
Afbildninger og 16 farv. Tavler. 4°. Bogen
behandler sit Emne overvejende fra et
landskabsgartnerisk Synspunkt og giver, foruden en
alfabetisk ordnet Beskrivelse af Arter og
Former, ogsaa disse sammenfattede i en Mængde
Udvalg efter deres Egenskaber og
Anvendelighed.

— Unsere Freiland-Nadelhölzer. 1913. 301 S. med
en Mængde Afbildninger og Tavler, hvoraf 14
farv. Bogen er i hele sin Ordning og smukke
Udstyr ganske svarende til ovenfor nævnte
Værk.

<sp>Engelske</sp>.

<sp>Bean, W. J.</sp>: Trees and shrubs hardy in the
British isles. 1914. 2 Bd. tils. 1424 S. Fig.
og Tavler. En smuk og værdifuld Haandbog,
som, foruden at give Anvisning til Formering
og Kultur, sammenstiller Planterne i en
Mængde Udvalg efter Egenskaber og Anvendelighed
i gartnerisk Henseende, og som Hovedindhold
giver en alfabetisk ordnet Fortegnelse med
tilhørende Beskrivelser af Arterne og deres
Varieteter, ledsaget af en Mængde smukke
Afbildninger.

<sp>Cook, E. T.</sp>: Trees and shrubs for english
gardens. 1902. 471 S. 129 Tavler med
Afbildninger efter Fotografier af Træer og Buske. Den
meget smukke Bog behandler sit Emne fra et
havemæssigt Synspunkt og ordner Plantene
efter deres Anvendelighed i Have og Park.

<sp>Elwes, H. J.</sp> og <sp>A. Henry</sp>: The trees of
Great Britain and Ireland. 1906-13. 15 Bd.
Fol. Et i Indhold og Udstyr monumentalt Værk.
Teksten er samlet i Bind for sig, medens det
halve Antal Bind rummer de tilhørende
Afbildninger og gengiver de beskrevne Træarter
i dyrket Tilstand eller paa deres naturlige
Voksesteder.

Hand-list of trees and shrubs, excluding Coniferæ,
grown in arboretum. 2. Udg. 1902. 804 S.

— of Coniferæ, grown in the royal botanic
gardens. 2. Udg. 1903. 145 S. Se under Ordbøger
og Plantelister m. m.

<sp>Sargent, C. S.</sp>: Silva of North-America.
1890-1902. 14 Bd. Fig. Fol. Et monumentalt Værk,
der beskriver de i Nordamerika, med Undtagelse
af Mexico, hjemmehørende Træer.
A. B.
</chapter>

<chapter name="Forkortelser">
<h1>FORKORTELSER.</h1>

d = dansk; n. = norsk; s. = svensk; c. = cirka; C. = Celsius; m = Meter;
cm = Centimeter; mm = Millimeter; ha = Hektar; kg = Kilogram;
g = Gram; s. d. A. = se denne Artikel; Fig. = Figur.

Autorsignaturen efter Plantenavnene.

Ait. ɔ: W. Aiton, skotsk Botan. 1731-93.

All. ɔ: K. Allioni, italiensk Botan. 1725-1805.

Anders, ɔ: N. J. Andersson, sv. Bot. 1821-80.

Andr. ɔ: H. Andrews, engelsk Botan. i Bg. af
19. Aarh.

André, ɔ: Ed. André, fransk Gartner. 1840.

Arnold, ɔ: W. Arnoldi, nulevende russ. Botan.

Baill. ɔ: H. E. Baillon, fransk Botan. 1827-95.

Baker, ɔ: J. G. Baker, eng. Botan., nulevende.

Balb. ɔ: J. B. Balbis, italiensk Botan. † 1831.

Balf. ɔ: J. H. Balfour, skotsk Botan. 1808-84.

Barr. ɔ: Thomas Barr, engelsk Gartner.
1811-1909.

Bartl. ɔ: F. G. Bartling, tysk Botan. 1798-1875.

Baumg. ɔ: J. C. Baumgarten, tysk Naturf.
1765-1843.

Beauv. ɔ: Palisat de Beauvais, fransk Botan.
1755-1820.

Bechst. ɔ: J. M. Bechstein, tysk Naturf.
1757-1822.

Benth. ɔ: G. Bentham, eng. Botan. 1804-84.

Bess. ɔ: W. v. Besser, russisk Naturf.
1784-1842.

Bge. ɔ: A. v. Bunge, russisk Botan. 1803-90.

Bieb. ɔ: M. v. Bieberstein, tysk Naturf.
1768-1826.

Bl. ɔ: K. L. Blume, tysk-holl. Botan.
1796-1862.

Bois. ɔ: E. Boissier, schweizisk Botan. 1810-85.

Bong. ɔ: H. v. Bongard, russ. Naturf. † 1839.

Bonpl. ɔ: Aimé Bonpland, fr. Naturf.,
1773-1858.

Booth, ɔ: John Booth, tysk Gartner. 1801-47.

Bosc. ɔ: L. Bosc, fransk Botan. 1759-1828.

A. Br. ɔ: Alex. Braun, tysk Botan. 1805-77.

N. E. Br. ɔ: N. E. Brown, engelsk Botan.
nulevende.

R. Br. ɔ: Robert Brown, eng. Botan.
1773-1858.

Brown, ɔ: N. E. Brown, nulevende eng. Botan.

Brongn. ɔ: Adolph Théodore Brongniart,
fransk Botan. 1801-76.

Brot. ɔ: Fel Brotero, portug. Botan. † 1828.

Brous. ɔ: P. A. Broussonet, fr. Botan.
1761-1807.

Bull. ɔ: Bull, engelsk Gartnerfirma.

Burm. ɔ: J. Burmann, holl. Botan. 1706-79.

Carr. ɔ: Abel Carrière, fr. Gartner. 1816-96.

Cass. ɔ: A. H. Cassini, fr. Naturf. 1781-1832.

Cav. ɔ: A. Gavanilles, spansk Botan. 1745-1804.

Cham. ɔ: A. v. Chamisso, tysk Naturf.
1781-1838.

Cham. & Schlecht. ɔ: Chamisso &
Schlechtendahl.

Chois. ɔ: J. Choisy, schweizisk Botan.
1799-1859.

Clarke. ɔ: A. B. Clarke, eng. Naturf. 1841-

Coult. ɔ: J. M. Coulter, eng. Botan. 1853-

Corrv. ɔ: Adolphe Correvon, nulevende schw.
Gartner og Botan.

Croom. ɔ: H. B. Croom, amerikansk Naturf.
1799-1837.

Cunn. ɔ: A. Cunningham, eng. Botan.
1791-1839.

Cyrill. ɔ: D. Cyrillus, italiensk Naturf. 1734-99.

D. C. ɔ: A. P. Decandolle, schweizisk Botan.
1788-1841.

A D. C. ɔ: Alph. Decandolle, ovennævntes Søn.
1806-1893.

Decne. ɔ: J. Decaisne, fransk Botan. 1809-92.

Decne & Planch. ɔ: Decaisne og Planchon.

Desf. ɔ: R. L. Desfontaines, fransk Botan.
1750-1833.

Desv. ɔ: A. N. Desveaux, fr. Botan. 1784-1856.

Dicks. ɔ: J. Dickson, skotsk Botan. 1738-1822.

F. Didr. ɔ: F. Didrichsen, dansk Botan.
1814-87.

Dietr. ɔ: L. F. Dietrich, tysk Gartner.
1768-1836.

Dipp. ɔ: L. Dippel, tysk Botan. 1827-

D. Don. ɔ: David Don, eng. Botan. 1800-41.

G. Don. ɔ: George Don, ovennævntes Broder.
1798-1856.

Dougl. ɔ: D. Douglas, engelsk-amerik. Naturf.
1799-1834.

Drude, ɔ: O. Drude, tysk Botan. 1852-

Dryand. ɔ: J. Dryander, eng. Botan. 1748-1810.

Duchesn. ɔ: A. N. Duchesne, fransk Botan.
1747-1827.

Dum. ɔ: Dumortier, belgisk Naturf. 1797-1878.
Dun. ɔ: N. F. Dunal, fransk Botan. 1789-1856.

Durand, ɔ: Théophile Durand, Direkt. for bot.
Have i Brüssel. 1855-1912.

Du Roi. ɔ: J. P. Du Roi, tysk Naturf.
1741-85.

Eat. ɔ: A. Eaton, engelsk Botan. † 1842.

Ehr. el. Ehrenb. ɔ: C. Ehrenberg, tysk Naturf.
1795-1876.

Ehrh. ɔ: F. Ehrhart, tysk Botan. 1742-95.

Ell. ɔ: S. Elliot, amerikansk Bot. † 1830.

Endl. ɔ: S. Endlicher, østrigsk Botan. 1804-49.

Englm. ɔ: G. Engelmann, tysk-amerik. Botan.
1809-84.

Fisch. ɔ: Fischer v. Waldheim, russisk Naturf.
1771-1853.

Fisch. & Mey. ɔ: Fischer v. W. og C. A. Meyer.

Forsk. ɔ: P. Forskål, svensk Naturf. 1732-63.

Forst. ɔ: G. Forster, tysk Naturf. 1754-94.

Fort. ɔ: Rob. Fortune, engelsk Botan. 1813-80.

Franch. ɔ: A. Franchet, engelsk Rejsende og
Botan. 1851-

Fras. ɔ: John. Fraser, amerik. Naturf.
1750-1811.

Fries, ɔ: Elias Fries, svensk Botan. 1794-1878.

Gal. ɔ: H. Galeotti, belgisk Naturf. † 1858.

Gaertn. ɔ: J. Gärtner, tysk Botan. 1732-91.

Gaud. el. Gaudich. ɔ: G. Gaudichaud-Beaupré,
fransk Botan. 1789-1864.

J. Gay. ɔ: J. Gay, fransk Botan. 1797-1876.

Gml. ɔ: J. F. Gmelin, tysk Botan. 1746-1804.

R. Grah. ɔ: R. Graham, skotsk Botan. † 1845.

A. Gray. ɔ: Asa Gray, amerik. Botan. 1810-88.

Gren. ɔ: C. Grenier, fransk Botan. 1808-?

Griff. ɔ: W. Griffith, eng. Læge, Plantekender.
1810-45.

Grisb. ɔ: A. H. Grisebach, tysk Botan. 1814-79.

Guss. ɔ: G. Gussone, ital. Botan. 1787-1866.

H. B. & K. ɔ: Alex. Humboldt (tysk Botan.
1769-1858), Bonpland og Kunth.

Hanst. ɔ: J. Hanstein, tysk Botan. 1822-80.

Harv. ɔ: W. Harvey, engelsk Botan. 1811-66.

Hassk. ɔ: J. K. Hasskarl, holl. Botan. 1811-?

Haw. ɔ: A. Haworth, eng. Botan. 1772-1833.

Heldr. ɔ: Th. v. Heldrich, Direkt. botan. Have,
Athen.

Hemsl. ɔ: William Botting Hemsley, nulevende
engelsk Botan.

Herb. ɔ: W. Herbert, eng. Præst, Løgkender.
1772-1833.

Hildebr. ɔ: P. Hildebrandt, tysk Botan.
1847-81.

Hill. ɔ: J. Hill, engelsk Botan. † 1875.

Hoffm. ɔ: F. G. Hoffmann, tysk Botan.
1761-1826.

Hook. ɔ: W. J. Hooker, eng. Botan. 1785-1865.

Hook. f. ɔ: J. D. Hooker, ovennævntes Søn.
1817-1912.

Hopp. ɔ: D. Hoppe, tysk Læge (Alpeflora).
1760-1846.

Hort. ɔ: Hortorum ɔ: at Navnet er indført
gennem Havebruget.

v. Houtte. ɔ: Louis v. Houtte, belgisk
Gartner. 1810-76.

Huds. ɔ: W. Hudson, engelsk Botan. 1730-93.

Hügel. ɔ: K. A. Hügel, østrigsk Naturf.
1795-1872.

Jacq. ɔ: N. J. Jaquin, østrigsk Botan.
1727-1817.

James, ɔ: L. C. James, engelsk Botan. 1812-80.

Juss. ɔ: A. L. de Jussieu, fr. Botan. 1748-1836.

Karw. ɔ: W. v. Karwinski, tysk Naturf.
1780-1855.

Kaulf. ɔ: G. Kaulfuss, tysk Botan. † 1830.

Ker. Gawl. ɔ: Bellender Ker Gawler, engelsk
Botan. i Bg. af 19. Aarh.

Kern. ɔ: A. v. Marilaun Kerner, østrigsk
Botan. 1831-98.

Kit. ɔ: P. Kitaibel, ungarsk Botan. 1805-60.

C. Koch. ɔ: K. E. Koch, tysk Botan. 1809-79.

Komorov. ɔ: Adolph Komorov, nulevende
russisk Botan.

Kunth. ɔ: K. Kunth, tysk Botan. 1788-1850.

Kunze. ɔ: G. Kunze, tysk Botan. 1793-1851.

L. ɔ: Karl v. Linné, svensk Botan. 1707-78.

Labill, ɔ: J. de Labillardière, fransk Naturf.
1755-1834.

Lam. ɔ: J. Lamarck, fransk Naturf. 1744-1829.

Lamb. ɔ: A. Lambert, engelsk Naturf. † 1842.

Langsd. ɔ: G. v. Langsdorff, tysk Naturf.
1773-1852.

Lapeyr. ɔ: P. de Lapeyrouse, fransk Botan.
1747-1818.

Lauche. ɔ: F. Lauche, tysk Gartner. 1827-83.

Ledb. ɔ: K. v. Ledebour, tysk Botan.
1785-1851.

Lehm. ɔ: J. Lehmann, tysk Botan. 1792-1860.

Leichtl. ɔ: Max Leichtlin, tysk Gartner. 1831-

Lge. ɔ: J. Lange, dansk Botan. 1818-98.

Lem. ɔ: G. Lemaire, fransk Botan. 1801-71.

Lemoine. ɔ: V. Lemoine, fr. Gartner. 1823-

Less. ɔ: C. Lessing, tysk Botan. 1808-62.

L'Herit. ɔ: L'Heritier de Brutelle, fr. Botan.
1746-1800.

Liebm. ɔ: F. Liebman, dansk Botan. 1813-59.

Lind. ɔ: J. J. Linden, belgisk Gartner. 1817-98.

Lindl. ɔ: J. Lindley, engelsk Botan. 1799-1865.

Lk. ɔ: H. F. Link, tysk Botan. 1767-1851.

L. & O. ɔ: Link & Otto.

Lodd. ɔ: K. Loddiges, engelsk Gartner, † 1820.

Loisel. ɔ: Loiseleur Deslongchamps, fr. Botan.
1774-1849.

Loud. ɔ: J. C. Loudon, skotsk Botan.
1783-1843.

Lour. ɔ: J. Loureiro, portug. Naturf. 1715-96.

Lowe. ɔ: E. J. Lowe, eng. Naturf. 1825-1900.

Marsch. ɔ: O. C. Marsch, amerikansk Naturf.
1831-

Mart. ɔ: K. F. Martius, tysk Naturf. 1794-1868.

Marti, ɔ: Urban Martelli, italiensk nulevende
Botan.

Mast. ɔ: Maxwell Masters, eng. Botan. 1833-

Maxim. ɔ: K. J. Maximowicz, russisk Naturf.
1827-91.

Med. ɔ: F. K. Medicus, tysk Botan. 1736-1809.

Mett. ɔ: G. Mettenius, tysk Botan. 1823-66.

C. A. Mey. ɔ: C. A. Meyer, russ. Botan.
1795-1855.

Meyer. ɔ: E. Meyer, tysk Botan. 1791-1858.

Michx. ɔ: A. Michaux, fr. Naturf. 1746-1806.
Miers, ɔ: John Miers, eng. Naturf. 1789-1879.

Mill. ɔ: P. Miller, engelsk Gartner. 1691-1771.

Miq. ɔ: Miquel, tysk Botan. 1811-71.

Moench. ɔ: K. Mönch, tysk Botan. 1794-?

Mol. ɔ: Molina, spansk Botan. 1740-1829.

T. Moore, ɔ: Thomas Moore, engelsk Gartner.
1821-87.

C. Morr. ɔ: Charles Morren, belgisk Botan.
1807-57.

E. Morr. ɔ: Ed. Morren, ovennævntes Søn.
1833-86.

F. Muell. ɔ: F. v. Müller, australsk Naturf.
1825-96.

Murr. ɔ: J. A. Murray, svensk Botan. 1740-91.

Mühlbg. ɔ: H. Mühlenberg, amerik. Præst og
Botan. † 1815.

Naud. ɔ: Ch. Naudin, fransk Botan. 1815-99.

Neil. ɔ: John O'Neil, skotsk Læge og Botan.
1788-1874.

Ness. ɔ: Ness v. Esenbech, tysk Botan.
1770-1858.

Nichols. ɔ: G. Nicholson, eng. Gartner. 1747-

Nutt. ɔ: T. Nuttall, amerik. Botan. 1785-1859.

O'Brein. ɔ: L. P. O'Brein, amerikansk Botan.
† 1906.

Otto. ɔ: Chr. F. Otto, tysk Gartner. 1783-1856.

Pall. ɔ: P. S. Pallas, russ. Naturf. 1741-1811.

Pav. ɔ: J. Pavon, se Ruiz & Pav.

Paxt. ɔ: J. Paxton, engelsk Gartner. 1803-65.

Pers. ɔ: G. Persoon, holl. Botan. 1755-1837.

Pfeiff. ɔ: L. Pfeiffer, tysk Læge,
Kaktuskender. 1805-77.

Planch. ɔ: J. Planchon, fr. Botan. 1823-88.

Pohl. ɔ: J. Pohl, østrigsk Naturf. 1782-1834.

Poir. ɔ: J. L. Poiret, fr. Naturf. 1755-1834.

Presl. ɔ: K. B. Presl, østrigsk Botan. 1794-1852.

Pursh. ɔ: F. Pursh, tysk Naturf. 1794-1820.

Purschk. ɔ: Mussin Puschkin, russisk Naturf.
† 1837.

Raddi. ɔ: G. Raddi, italiensk Naturf. † 1829.

Raffin. ɔ: Raffinisque, ital. Naturf. 1784-1842.

Ram. ɔ: L. Ramond de Carbonnières, fr.
Botan. † 1827.

Rchb. f. ɔ: H. G. Reichenbach, tysk Botan.
1823-89.

Hegl. ɔ: Edv. Regel, tysk Gartner og Botan.
1815-92.

Rich. ɔ: L. C. Richard, fr. Botan. 1794-1821.

Riss. ɔ: G. A. Risso, ital. Botan. 1777-1845.

Rodr. ɔ: J. Barbosa Rodrigues, spansk Botan.
1842-

Roehl. ɔ: J. C. Röhling, tysk Naturf. 1776-1813.

Roem, ɔ: J. J. Römer, schweizisk Naturf.
1763-1819.

Roezl. ɔ: B. Roezl, østrigsk Naturf. 1824-85.

Rosc. ɔ: W. Roscoe, eng. Botan. 1753-1831.

Roxb. ɔ: W. Roxburg, eng. Naturf. 1759-1815.

Royle. ɔ: J. F. Royle, eng. Botan. 1799-1858.

Ruiz & Pav. ɔ: H. Ruiz (1754-1805) og J.
Pavon, spansk Naturf.

Rupr. ɔ: F. Ruprecht, russ. Naturf. 1814-70.

Salisb. ɔ: R. A. M. Salisbury, engelsk Gartner.
1761-1829.

Salm. Dyck. ɔ: Salm. R. Dyck, tysk
Succulentkender. 1773-1861.

Sand. ɔ: Fr. Sander, engelsk Gartner. 1847-

Schaffn. ɔ: J. H. Schaffner, nulevende
amerikansk Botan.

Schlecht. ɔ: D. Schlechtendal, tysk Botan.
1794-1866.

Schomb. ɔ: R. Schomburgk, eng. Naturf.
1804-65.

Schott. ɔ: H. W. Schott, østrigsk Gartner.
1794-1865.

Schrad. ɔ: H. A. Schrader, tysk Botan.
1767-1836.

Schrank, ɔ: F. v. P. Schrank, tysk Naturf.
1747-1835

Schreb. ɔ: J. G. v. Schreber, tysk Botan.
1737-1810.

Schult. ɔ: J. G. Schultes, østrigsk Botan.
1773-1831.

Scop. ɔ: J. Scopoli, italiensk Naturf. 1723-88.

Ser. ɔ: N. C. Seringe, holl. Botan. 1776-1858.

Sibth. ɔ: J. Sibthorp, eng. Botan. † 1796.

Sieb. ɔ: F. W. Sieber, østrigsk Naturf.
1785-1844.

Sieb. & Zucc. ɔ: F. Siebold (1791-1866) og
Zuccarini, tysk Botan. (Japan).

Sims, ɔ: J. Sims, engelsk Botan. † 1838.

Sm. el. J. Sm. ɔ: J. Smith, engelsk Naturf.
1759-1828.

Soland, ɔ: D. Solander, svensk Naturf. 1733-82.

Spach. ɔ: Ed. Spach, fransk Naturf. 1801-79.

Spegg. & Com. ɔ: P. Speggazini & J. Comes,
nulevende italienske Botan.

Sprengl. ɔ: K. Sprengel, tysk Botan.
1766-1833.

Stapf. ɔ: O. Stapf, nulevende engelsk Botan.

Steud. ɔ: E. v. Steudel, tysk Botan. † 1856.

Stev. ɔ: Chr. Steven, russ. Botan. 1781-1863.

Sw. ɔ: O. Schwartz, svensk Botan. 1760-1818.

Sweet. ɔ: R. Sweet, eng. Gartner, † 1839.

Tausch. ɔ: J. F. Tausch, østrigsk Botan.
1792-1848.

Ten. ɔ: M. Tenore, italiensk Botan. 1780-1861.

Thbg. el. Thunb. ɔ: C. P. Thunberg. svensk
Botan. 1743-1828.

Thou. ɔ: A. de Petit Thouars, fransk Botan.
1756-1831.

Torr. ɔ: J. Torrey, amerikansk Botan., A.
Grays' Samtidige.

Tratt. ɔ: L. Trattinich, østrigsk Naturf.
1764-1847.

Trautv. ɔ: E. v. Trautvetter, russisk Botan. i
Bg. af 19. Aarh.

Treub. ɔ: Melchior Treub, hollandsk Botan.
1854-1910.

Trin. ɔ: K. B. v. Trinius, russ. Botan.
1778-1844.

Turcz. ɔ: N. Turczaninow, russ. Botan. † 1864.

Urb. ɔ: J. Urban, tysk Botan. 1848-

Vahl. ɔ: M. Vahl, dansk Botan. 1749-1804.

Veitch. ɔ: Veitch, engelsk Gartnerfirma.

Vent. ɔ: E. Ventenat, fr. Botan. 1757-1805.

Verlot. ɔ: B. Verlot, fransk Gartner. 1836-97.

Vill. ɔ: D. Villars, tysk Botan. † 1814.

Wahlenb. ɔ: G. Wahlenberg, svensk Botan.
1780-1851.

Waldst. & Kit. ɔ: F. A. v. Waldstein, østrigsk
Naturf. 1759-1823 og Kitaibel.
Wall. ɔ: N. Wallich, dansk Botan. 1797-1854.

Walp. ɔ: W. Walpers, tysk Botan. 1816-53.

Walt. ɔ: H. Walter, nulevende hollandsk Botan.

Wangh. ɔ: F. A. v. Wangenheim, tysk
Forstmand. 1747-1800.

Warsz. ɔ: J. v. Warscewicz, østrigsk Naturf.
1810-66.

Web. ɔ: G. Weber, østrigsk Botan.

Wedd. ɔ: H. A. Weddel, eng. Botan. 1819-77.

H. Wendl. ɔ: Heinrich Wendland, tysk
Gartner (australske Pl.). 1792-1899.

H. Wendl. ɔ: Herman Wendland, dennes Søn
(Palmer). 1825-

Wild. ɔ: Émile de Wildemann, nulevende
fransk Botan.

Willd. ɔ: K. L. Willdenow, tysk Botan.
1765-1812.

Willms. ɔ: N. Williams, engelsk Opdager og
Botan. 1860-

Willk. ɔ: M. Willkomm, tysk Botan. 1821-

Wimm. ɔ: F. Wimmer, tysk Botan. 1803-68.

With. ɔ: G. Withering, engelsk Botan. † 1799.

Zabel. ɔ: H. Zabel, tysk Gartner. 1832-

Zucc. ɔ: J. Zuccarini, tysk Botan. 1797-1848.
</chapter>

<chapter name="Rettelser og Tilføjelser">
<h1>RETTELSER OG TILFØJELSER.</h1>

<sp>A. Pedersen</sp>, Konsulent, København, har forestaaei Redaktionen efter Forsøgsleder L. Helweg's
Død i August 1920.

<b>C. Ferdinandsen,</b> Professor, Dr. phil. (C. F.), Lyngby, har siden Professor F. Kølpin Ravn's
Død i Juni 1920 ydet Bistand ved Redaktionen af Artikler om Plantesygdomme og
endvidere skrevet et Afsnit af Litteraturfortegnelsen.

<b>O. M. Skard,</b> Sekretær, Reistad, Lier, har skrevet: Statistiske Oplysninger om Havebruget
i Norge.

<table>
<td><td>Side<td>Sp.<td>L.<td><td>
<td>I<td r>14<td r>2<td><td>Afbildningen af Æschyanthus staar<br>omvendt.
<td c>-<td r>28<td r>1<td><td>Efter de tre Henvisninger:<br>Alm-bladlus, Almskjöldlus og<br>Almvecklaren læs: se under Rettelser og<br>Tilføjelser.
<td c>-<td r>34<td r>1<td><td>Amaryllis se Hippeastrum og<br>Brunsvigia: Brunsvigia udgaar.
<td c>-<td r>48<td r>2<td><td>Argyresthia se Blomme- og<br>Æblemøl; læs: og Rønnebærmøl.
<td c>-<td r>54<td r>1<td>16<td>f. n. Kobination; læs:<br>Kombination.
<td c>-<td r>70<td r>1<td>25<td>f. o. kort Griffel; læs: lang Griffel.
<td c>-<td r>73<td r>1<td>17<td>f. o. Phitzers læs: Pfitzers.
<td c>-<td r>73<td r>1<td>26<td>f. o. Abondance; læs: Abundance.
<td c>-<td r>153<td r>2<td><td>Chortophila se Kaalfluen og<br>Lupinfluen: Lupinfluen udgaar.
<td c>-<td r>170<td r>2<td><td>Efter Calocasia tilføjes: <b>Columnea</b><br>(Gesneraceæ). <sp>C. gloriosa</sp> Sprag.,<br>Costa Rica, er en meget smuk og<br>typisk Ampelplante (i Lighed med<br>Æschynanthus) til varmt Hus,<br>med lige nedhængende Ranker,<br>paa hvilke de bløde, dunede Blade<br>sidder parvis til hver Side; de<br>fra Bladhjørnerne talrigt<br>udgaaende ret store, og meget smukke<br>Blomster er skarlagenrøde med<br>gult Svælg. <sp>Kultur:</sp> formeres<br>let af Stiklinger (Stængelstykker)<br>i let og nærende Jord. Har ikke
Rhizomer eller Knolde, i<br>Modsætning til mange andre Slægter af<br>denne Familie.<br>M. H.
<td c>-<td r>195<td r>2<td>10<td>f. o. Bælum ved Horsens: læs ved
Hadsund.
<td c>-<td r>195<td r>1<td>10<td>f. n. Vöthmann; læs: Vothmann.
<td c>-<td r>209<td r>1<td r>9<td>Euonymus japonicus; læs:<br>japonica.
<td c>-<td r>28<td 2>nederst<td><b>Elmebladlus,</b> almbladlusen (s.)<br>(Schizoneura ulmi L.), yderst<br>almindelig Bladlus paa Elm, Kolonierne<br>lever i til Hælvten sammenrullede<br>Blade. Omtrent ved<br>Midsommertid flytter bevingede Lus over til<br>Ribs- eller Stikkelsbærbuskene,<br>paa hvis Rødder de senere kan<br>holde til i flere Generationer.<br>Sædvanligt vender bevingede<br>Individer om Efteraaret igen tilbage<br>
til Elmene, hvor der senere<br>lægges Æg under Barken, men ofte
</table>
<table>
<td><td>Side<td>Sp.<td>L.<td><td>
<td><td r><td r><td><td>forbliver Dyrene paa Buskenes<br>Rødder Vinteren over. Paa<br>Buskene gør de ingen mærkbar Skade.<br>Holder mest til paa ældre Buske.<br><br><b>Elmeskjoldlus,</b> almsköldlusen (s.)<br>(Eriococeus [Gossyparia ulmi]<br>spucius Mod.) er en paa Elm ikke<br>sjælden Skjoldlusart, hvis mørke<br>Krop paa hver Side omgives af<br>en hvid Voksvalk. Bekæmpes ved<br>i Vintertiden at sprøjte angrebne<br>Træer med Svovlkalkvædske.<br><br><b>Elmevikler,</b> almvecklaren (s.)<br>(Exapate congelatella Cl.) er en<br>lille Vikler, hvis Larve er<br>lysegrøn, c. 20 mm lang og forsynet<br>med tydelig tynd og relativ lang<br>Behaaring. Larven træffes<br>sædvanlig i en rørformig, floragtig,<br>tyndmasket Væv mellem de mere<br>eller mindre sammenspundne<br>Blade. Arten forekommer undertiden<br>almindelig paa Stikkelsbærbuske,<br>sibirisk Ærtetræ m. m. og kan da<br>gøre en Del Skade. Bekæmpes<br>med Arsenikmidler.<br>A. T.
<td>I<td r>266<td r>1<td>15<td>f. n. Kock; læs: Koch.
<td c>-<td r>269<td r>1<td r>3<td>f. o. d. 1. Jan.; læs: Juli.
<td c>-<td r>269<td r>1<td>11<td>(1900); læs: (1898).
<td c>-<td r>269<td r>1<td><td>f. o. tilføjes: »Foreningen af<br>overordnede kommunale Gartnere ved<br>Lystanlæg og Kirkegaarde i<br>Danmarks Byer« sluttede sig i 1921<br>sammen med »Foreningen af<br>Gravere og Kirkegaardsgartnere for<br>Sjællands Provinsbyer« til:<br><sp>Foreningen af overordnede</sp><br><sp>Gartnere og Gravere ved</sp><br><sp>Lystanlæg og</sp><br><sp>Kirkegaarde i Danmark</sp>. C. 50 Medl.
<td c>-<td r>270<td r>1<td><td>Som nyt Tidsskrift indføjes:<br>»<sp>Havekunst</sp>«. Ill. Maanedsskrift,<br>udgivet for Norden af Dansk<br>Anlægsgartner- og<br>Havearkitektforening. Første Nr. i Januar 1920.<br>Redigeres af Havearkitekt I. P.<br>Andersen, København, og et<br>Redaktionsudvalg.
<td c>-<td r>306<td r>1<td>10<td>f. n. Laaget; læs: Bunden.
<td c>-<td r>340<td r>1<td><td>under Illustrationen; læs:<br>gandavensis.
<td c>-<td r>387<td><td><td>Under Art. Havebrugets<br>Forsøgsvæsen indføjes Forfattermærket N. E.
<td c>-<td r>400<td r>2<td r>6<td>f. n. Flint; læs: Flindt.
<td c>-<td r>462<td r>1<td r>6<td>f. o. Konsulent Einar Helgason<br>udnævntes i 1920 til<br>Havebrugsdirektør paa Island.
<td c>-<td r>471<td r>2<td>16<td>f. o. Souvereign; læs: Sovereign.
<td>II<td r>110<td r>1<td>14<td>f. o. Det omtalte Lovforslag blev<br>vedtaget af Stortinget i 1919.
<td c>-<td r>110<td r>1<td>22<td>f. o. Hylla Havebrugsskole<br>flyttedes i 1919 til Støp.
<td c>-<td r>110<td r>1<td>22<td>Efter Omtalen af Statens<br>Gartnerskole i Kristiania tilføjes:<br><sp>Valle</sp><br><sp>Havebrugsskole</sp> paa Toten<br>oprettet 1919, 2-Vintres Kursus<br>med Praksis i den mellemliggende<br>Sommer. Stortinget har i 1920<br>besluttet at oprette to nye<br>Statshavebrugsskoler, en paa<br>
<sp>Hedemark</sp> (for Kvinder) og en paa<br><sp>Sørlandet</sp> samt desuden<br>foreslaaet at Staten overtager<br>Havebrugsskolen paa Støp. Skolerne<br>paa Sørlandet og Støp samt paa<br>Hjeltnes faar 2-Vintres Kursus<br>med praktisk Oplæring i den<br>mellemliggende Sommer. Som<br>Optagelsesbetingelser ved disse Skoler<br>
kræves 2 Aars Praksis i Have<br>eller Gartneri.
<td c>-<td r>164<td r>2<td>24<td>f. o. turiensis; læs: turicensis.
<td c>-<td r>203<td r>2<td>17<td>f. o. Phitzer; læs: Pfitzer.
<td c>-<td r>215<td r>2<td><td>Phragmites aurea og coarctata;<br>læs: aureus og<br>coarctatus.
<td c>-<td r>245<td r>1<td>15<td>f. n. Pothos argyræus; læs:<br>argyreus.
<td c>-<td r>255<td r>2<td><td>Under Illustrationen læs: Pteris<br>cretica Mayi.
<td c>-<td r>297<td r>2<td r>7<td>f. o. Mannetti: læs: Manetti.
<td c>-<td r>374<td r>1<td r>7<td>f. n. Kreiffii; læs: Kneiffii.
<td c>-<td r>400<td r>2<td>16<td>f. n. ribesii Seop; læs r. Scop.
<td c>-<td r>400<td r>2<td r>4<td>f. n. Larcer; læs: Larver.
<td c>-<td r>525<td r>2<td><td>Efter Viburnum americanum<br>tilføjes: <sp>V. Carlesii</sp> Hemsl.,<br>Korea. En lav Busk med temmelig<br>smaa, graafiltede Blade.<br>Blomsterne i anselige Blomsterstande, hvide<br>og stærkt duftende.
<td c>-<td r>571<td r><td><td>Efter Forfattermærket W. J.<br>tilføjes: Art. Æterisering af<br>Professor W. Johannsen er ligesom<br>Art. Modning af samme Forf.<br>uændret taget fra 2. Udgave.
</table>
</chapter>
