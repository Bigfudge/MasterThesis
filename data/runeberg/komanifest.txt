<h1>Det kommunistiska

manifestet</h1>

<h2>av

Karl Marx och Friedrich Engels</h2>

—

Översatt 1886 av Axet Danielsson

Översättningen reviderad och

fullständigad av Kata Dalström 1903

—

Tillökad med författarnes förord samt en efterskrift

av

Hjalmar Branting

—

Pris 30 öre

Hälsingborg, 1909.

Tryckeri-Aktiebolaget DEMOKRATEN.



<chapter name="Ur författarnes företal"></chapter>
<h2><small>Ur författarnes företal.</small>

–====–</h2>
</chapter>

<chapter name="I. av Karl Mark & Friedrich Engels">
<h2><small><small>I.</small></small></h2>

“Kommunisternas förbund“, en internationell
arbetargrupp, som under dåvarande förhållanden självklart måste
vara hemlig, gav på sin kongress i London i november
1847 i uppdrag åt undertecknade att avfatta ett för
offentligheten avsett, utförligt, teoretiskt och praktiskt
partiprogram. Så uppstod efterföljande manifest, som
trycktes i London några få veckor före februari-revolutionen
1848. Först utgivet på tyska utkom det på detta språk
i åtminstone tolv olika upplagor i Tyskland, England och
Amerika. På engelska utkom det i London första
gången 1850, och 1871 i åtminstone tre upplagor i Amerika.
På franska utgavs det i Paris omedelbart före
juni-upproret 1848; en ny översättning är under arbete. På
polska utkom det i London kort efter dess första
offentliggörande, och på ryska i Geneve på 1860-talet. Även
till danska översattes det kort efter utgivandet.<footnote>Likaså till svenska, en upplaga tryckt i Hälsingborg, som
vi vilja minnas. Den finnes dock ej på Riksbiblioteket.
<tab><tab><tab><tab><tab><tab><tab><i>Öv:s anm.</i></footnote>

Hur mycket än förhållandena ändrat sig under de
senaste 25 åren, behålla dock i det stora hela de
allmänna grundsatser, som utvecklats i detta manifest, än
i dag sin fulla giltighet. I detaljer borde ju ett och
annat beriktigas. Manifestet framhåller själv att den
praktiska tillämpningen av dess grundsatser allestädes och
alltid blir beroende av de historiskt givna förhållandena.
Följaktligen ligger alls ingen särskild vikt på de i slutet
av kap. 2 föreslagna närmaste revolutionära åtgärderna;
detta stycke skulle, om det skreves i dag, i åtskilliga
avseenden ha en annan lydelse. Storindustrins kolossala
utveckling under de senaste 25 åren, arbetarklassens i
bredd därmed fortgående organisation som parti, och
därtill de praktiska erfarenheter som först
februari-revolutionen och ännu mycket mera Pariser-kommunen givit
— då ju proletariatet för första gången genom hela två
månader satt inne med den politiska makten — allt
detta gör att det programmet nu är delvis föråldrat. I
all synnerhet har Kommunens historia visat, “att
arbetarklassen icke kan helt enkelt taga det färdiga
statsmaskineriet i besittning och sätta det i rörelse för sina egna
syften“. Självfallet är också kritiken över den
socialistiska litteraturen numera ofullständig, då den blott går
fram till 1847, och detsamma är fallet med vad som i
kap. 4 yttras om kommunisternas ställning till övriga
oppositionspartier; detta är riktigt i grunduppfattningen,
men det politiska läget har sedan dess totalt förändrats,
och den historiska utvecklingen har redan skaffat de
flesta där omnämnda partier ur världen.

Manifestet är emellertid ett historiskt dokument, som
vi icke längre anse oss ha rätt att göra ändringar i.
Kanske kan det längre fram bli tillfälle att förse det med
en inledning, som fyller luckan från 1847 till nu.

 London den 24 juni 1872.

<i>Karl Marx.</i><tab><tab><tab><tab><i>Friedrich Engels.</i>
</chapter>

<chapter name="II. af Friedrich Engels">
<h2><small><small>II.</small></small></h2>

Förordet till denna upplaga måste jag tyvärr
underskriva ensam. Marx,- som hela Europas och Amerikas
arbetarklass har mera att tacka för än någon annan —
Marx vilar på Highgates kyrkogård, och på hans grav
växer redan det första gräset. Sedan han är död kan
alls icke längre vara tal om någon omarbetning eller
komplettering av manifestet. Men så mycket mera 
nödvändigt är det att här än en gång uttryckligen fastslå
följande:

Manifestets genomgående grundtanke är denna: den
ekonomiska produkten inom varje historisk period och
den därur med nödvändighet härflytande samhälleliga
grupperingen bildar grundvalen för tidens politiska och
intellektuella historia. Följaktligen har hela historien,
sedan den urgamla gemensamma besittningen av jorden
upplöstes, varit en historia om klasstrider, strider mellan
utsugna och utsugande, behärskade och härskande
klasser på olika stadier av samhällsutveckling. Men denna
kamp har nu nått en punkt, där den utsugna och
förtryckta klassen, proletariatet, icke kan frigöra sig från
den utsugande och förtryckande klassen, bourgeoisien,
utan att på samma gång för alltid befria hela samhället
från utsugning, förtryck och klasstrider.

Denna grundtanke tillhör ensamt och uteslutande
Marx. Efter min mening är den kallad att grunda samma
framsteg för historien som Darwins teori gjort för biologien.

London 28 juni 1883.

<tab><tab><tab><tab><tab><tab><i>F. Engels.</i>
</chapter>

<chapter name="III. af Friedrich Engels">
<h2><small><small>III.</small></small></h2>

Till den nya upplagan ytterligare några ord.

En ny rysk översättning — av Vera Sassulitsch —
utkom 1882 i Gevéve. I förordet hänvisade Marx och
jag på hur den proletariska rörelsen brett ut sig sedan
1848. Då var ännu Ryssland den europeiska reaktionens
stora reserv-makt och Förenta staterna en avsättningsort
för Europas industri. Sedan dess har Amerika genom
sitt jordbruks kolossala uppsving skakat
jordägareklasserna i Europa i deras grundvalar, på samma gång dess
industri blivit en fruktansvärd konkurrent för Europas
samt i Amerika själv skapat ett talrikt proletariat vid
sidan av en fabelaktig kapitalkoncentrering. Och i
Ryssland sitter tsaren på Gatschina som revolutionens 
krigsfånge, och Rysslands revolutionärer bilda förtruppen i
Europas revolutionära rörelse.

Vidare ha utkommit nya översättningar till polska,
danska, franska, spanska, engelska, ja t. o. m. armeniska.

Manifestet har haft en märklig historia. Vid sitt
första framträdande entusiastiskt hälsat av den
vetenskapliga socialismens då ännu fåtaligare pioniärer, trängdes
det med hela arbetarrörelsen i bakgrunden under
reaktionstiden efter 1848. Då Europas arbetare gjorde sitt
nästa anlopp mot de härskande klasserna, skedde det i
internationalen. Denna hade till syfte att smälta samman
proletariatets alla stridbara elementer till <i>en</i> armé; den
kunde sålunda icke <i>utgå</i> från manifestets grundtankar,
den måste ha ett program, som icke utestängde vare
sig Englands fackföreningar, Frankrikes och de övriga
romanska ländernas Proudhonister eller Tysklands
Lassalleaner<footnote>Lassalie själv erkände sig alltid som “lärjunge” till Marx
och stod som sådan självklart på manifestets grund. Men icke
så en del av hans anhängare, som blott framhävde hans fordran
på produktionsföreningar med statskredit.</footnote>. Detta program — i Internationalens stadgar
— författades av Marx med ett mästerskap, som t. o. m.
erkändes av Bakunin och anarkisterna.

För den slutliga segern för manifestets åskådning
litade Marx allenast på arbetarklassens intellektuella
utveckling, sådan denna måste gestalta sig under förenad
aktion och diskussion. Och han fick rätt.
Arbetarklassen år 1874, då Internationalen upplöstes, var en helt
annan än den varit 1864, då den grundades.
Proudhonismen i de romanska länderna och den specifika
Lassalleanismen i Tyskland voro stadda i utdöende, och
t. o. m. de då för tiden stock-konservativa engelska
fackföreningarna gingo småningom mot den punkt, då 1887
deras ordförande på kongressen i Swansea kunde säga:
“den kontinentala socialismen har för oss förlorat sin
skräck“. Men den kontinentala socialismen, det var
nästan endast den teori, som förkunnas i manifestet.

Så återspeglar manifestets historia till en viss grad
själva den modärna arbetarrörelsens historia ifrån 1848.


För närvarande är manifestet utan tvivel den vidast
utbredda, mest internationella produkten i hela den
socialistiska litteraturen, det gemensamma programmet för
många miljoner arbetare i alla länder från Sibirien till
Kalifornien.

Och dock skulle vi, då det utgavs, icke ha kunnat
kalla det för ett <i>socialistiskt</i> manifest. Med “socialister“
menade man 1847 dels anhängare av något bland de
utopiska systemen — Owens eller Fouriers, vilka redan
krympt ihop till sekter — dels en brokig mängd sociala
kvacksalvare, som ville avskaffa de sociala
missförhållandena utan att röra vid kapitalet och profiten. Båda
slagens “socialister“ stodo utanför arbetarrörelsen och vände
sig huvudsakligen till de “bildade“ klasserna. De
arbetare däremot, som insett det otillräckliga i enbart
politiska omvälvningar och krävde en omgestaltning av
samhället från grunden, kallade sig den tiden <i>kommunister.</i>
Det var endast en grovhuggen, instinktiv, mången gång
något rå kommunism; men den var dock i stånd att
frambringa två utopiska systemer, Cabets s. k. “Ikariska“
i Frankrike och Weitlings i Tyskland.

“Socialism“ betydde sålunda 1847 en
bourgeois-rörelse, kommunism en arbetarrörelse. “Socialismen“
var, åtminstone på kontinenten, salongsmässig,
kommunismen var raka motsatsen. Och då vi redan då alldeles
utpräglat voro av den meningen, att “arbetarnas frigörelse
måste vara arbetarklassens eget verk“, så kunde vi icke
ett ögonblick tveka om vilketdera namnet vi borde välja.
Och icke heller senare har det någonsin fallit oss in att
icke vilja stå för det.

“Proletärer i alla länder, förenen Er!“ Blott få röster
svarade, när vi slungade ut detta fältrop i världen, för
nu 42 år sedan, dagarna före den första
Pariser-revolution, i vilken proletariatet trädde fram med egna krav.
Men den 28 sept. 1864 förenade sig proletärer från de
flesta av Vest-Europas länder till <i>lnternationalen,</i> ärorik
i åminnelse.

Denna sammanslutning ägde visserligen blott
bestånd i nio år. Men det av densamma grundade eviga
förbundet mellan alla länders proletärer, det lever ännu,
och kraftigare än någonsin. Bättre bevis härför kan ej
ges än just den dag i dag är. Ty just nu, då jag
nedskriver dessa rader, håller det europeiska och
amerikanska proletariatet generalmönstring över sina för första
gången mobiliserade stridskrafter, mobiliserade som <i>en</i>
armé, under <i>en</i> fana och för <i>ett</i> gemensamt närmaste
mål: den lagstadgade 8-timmars-normalarbetsdagen, som
proklamerades redan av Internationalens kongress 1866
i Geneve och nu på nytt av Paris-kongressen 1889. Och
denna dags skådespel kommer att göra klart för
kapitalister och jorddrottar i alla länder, att i dag <i>äro</i>
proletärerna i alla länder i verkligheten förenade.

Ack om blott Marx ännu stode vid min sida att med
egna ögon se detta!

London i maj  1890,

<tab><tab><tab><tab><tab><tab><i>F. Engels.</i>
</chapter>

<chapter name="Kommunistiska partiets manifest">
<h1>Kommunistiska partiets manifest.</h1>

Ett spöke går omkring i Europa — kommunismens
spöke. Alla det gamla Europas makter hava förenat sig
till en helig hetsjakt mot detta spöke; påven och tsaren,
Metternich och Guizot, franska radikaler och tyska poliser.

Var finnes väl det oppositionsparti, som icke av det
regerande motståndspartiet målats ut som kommunistiskt,
och var finnes det oppositionsparti, som icke
tillbakaslungat denna beskyllning mot såväl de mera framskridna
oppositionsmännen som mot sina reaktionära motståndare?

Härav kan man draga tvenne slutsatser:

Kommunismen erkännes redan av alla europeiska
makter som en makt.

Det är hög tid att kommunisterna offentligt för hela
världen framlägga sin åskådning, sitt mål och sina
tendenser, och gent emot historierna om kommunismens
spöke uppställa ett manifest från partiet självt.

För detta ändamål hava kommunister av de mest
skilda nationer samlat sig i London och gjort utkast till
följande manifest, som blir offentliggjort på engelska,
franska, tyska, italienska, flamländska och danska språken.
<h2>——————</h2>
</chapter>

<chapter name="I. Bourgeoisi och proletariat">

<h2><small>I.</small>

Bourgeoisi och proletariat.</h2>

Hela samhällshistorien har hittills varit en historia
om klasstrider.

Fri och slav, patricier och plebej, baron och livegen,
mästare och gesäll, kort sagt, förtryckare och förtryckte
ha ständigt stått som motståndare till varandra och fört
en oavbruten, än fördold, än öppen kamp, en kamp, som
varje gång slutat med en revolutionär omgestaltning av
hela samhället eller med de kämpande klassernas
gemensamma undergång.

Under historiens tidigare epoker finna vi nästan
överallt en fullkomlig klyvning av samhället i olika stånd, en
mångfaldig gradindelning i olika samhälleliga ställningar.
I det gamla Rom hava vi patricier, riddare, plebejer;
under medeltiden feodalherrar, vasaller, mästare, gesäller,
livegna och därtill inom var och en av dessa klasser
olika grader.

Det vid det feodala samhällets undergång uppståndna
borgerliga samhället har icke upphäft klassmotsatsen.
Det har blott i de gamlas ställe satt nya klasser, nya
villkor för förtrycket, nya former för kampen.

Vår epok, bourgeoisiens epok, utmärker sig dock
därigenom, att den förenklat klassmotsatsen. Hela
samhället delar sig allt mer i två stora fientliga läger, två
stora varandra rakt motsatta fientliga klasser: <i>Bourgeoisi</i>
och <i>proletariat.</i>

Ur medeltidens livegne framgingo de första
städernas s. k. pålborgare<footnote>Inom stadsmuren, men utom pålgränsen boende borgare.</footnote>; ur detta pålborgarskap utvecklade
sig de första elementen av bourgeoisien.

Amerikas upptäckande, Afrikas kringseglande
skaffade den uppkommande bourgeoisien ett nytt område.
Den ostindiska och kinesiska marknaden, Amerikas
kolonisering, byteshandeln med kolonierna, förökandet av
bytesmedlen och varorna i allmänhet, gåvo handel,
skeppsfart och industri en förut icke anad utsträckning och
därmed en rask utveckling åt det revolutionära elementet
i det sönderfallande feodalväldet.

Den hittillsvarande feodala eller skråmässigt bedrivna
industrien räckte icke längre till att fylla det med de nya
marknaderna växande behovet. Manufakturen trädde i
dess ställe. Skråmästarna undanträngdes av det
industriella medelståndet. Delningen av arbetet mellan olika
korporationer försvann inför arbetsfördelningen i den
enskilda verkstaden.

Men ständigt växte marknaden, oupphörligt stego
behoven. Även manufakturen räckte icke längre till.
Då gjorde ångan och maskinen revolution i den
industriella produktionen. I manufakturens ställe trädde den
modärna storindustrien, i det industriella medelståndets
ställe trädde de industriella miljonärerna, cheferna för
hela industriella arméer, den modärna bourgeoisien.

Storindustrien har skapat den världsmarknad, som
Amerikas upptäckt förberedde. Världsmarknaden har
givit handeln, sjöfarten och samfärdseln till lands en
omätlig utveckling. Denna åter har tillbakaverkat på
industrien, och i samma grad som industrien, handeln,
sjöfarten och järnvägarna vunno i utsträckning, i samma
grad utvecklade sig bourgeoisien, förökade sina kapital
och trängde alla från medeltiden härstammande klasser
i bakgrunden.

Vi se alltså, att den modärna bourgeoisien själv är
produkten av ett långt utvecklingsskede, en rad av
revolutioner i produktionen och samfärdseln.

Vart och ett av bourgeoisiens utvecklingsstadier
åtföljdes av ett motsvarande politiskt framsteg. Från
undertryckt stånd under feodalherrarnas herravälde, från
beväpnad och sig själv förvaltande association i
kommunen, från oberoende stadsrepublik, från skattskyldigt
tredje stånd i monarkien, från att under manufakturens
period ha utgjort en motvikt mot adeln i ståndsmonarkien
eller den absoluta monarkien, från att ha bildat
grundlaget för den stora monarkien i allmänhet, tillkämpade
den sig efter storindustriens och världsmarknadens
uppkomst den uteslutande politiska makten i den modärna
representativ-staten. Den modärna statsmakten är blott
ett utskott, som förvaltar hela bourgeoisi-klassens
gemensamma affärer.

Bourgeoisien har i historien spelat en högst
revolutionär roll.

Bourgeoisien har överallt, där den kommit till
makten, förstört alla feodala, patriarkaliska och idylliska
förhållanden. Den har obarmhärtigt sönderslitit alla de
brokiga förhållanden, som bundo människorna vid deras
naturliga ledare, och icke kvarlämnat något annat band
mellan människa och människa än det nakna intresset,
det känslolösa “kontant betalning“. Den har upplöst och
förkvävt det fromma svärmeriet, den ridderliga
hänförelsen, den kälkborgerliga fromheten. Den har förvandlat
det personliga värdet i bytesvärde och i stället för hela
skaran av genom avtal förvärvade och garanterade
fri-och rättigheter satt den enda samvetslösa handelsfriheten.
Den har i stället för den religiösa och i politiska
illusioner inhöljda utplundringen satt den öppna, oförskämda,
direkta, torra utplundringen.

Bourgeoisien har avklätt alla verksamheter, som förut
betraktades med helig vördnad, deras helgonskimmer.
Den har förvandlat läkaren, juristen, prästen, skalden,
vetenskapsmannen till sina betalda lönarbetare.

Bourgeoisien har från familjeförhållandet avryckt den
den slöja av rörande känslofullhet, som förut omgav det,
och återfört det till ett rent pänningförhållande.

Bourgeoisien har visat att den råa kraft, som
reaktionen så mycket beundrar hos medeltiden, egentligen
var parad med den största otymplighet. Först har den
visat vad mänsklig verksamhet är i stånd att frambringa.
Den har fullbordat helt andra underverk än egyptiska
pyramider, romerska vattenledningar och gotiska
katedraler; den har utfört helt andra tåg än folkvandringar
och korståg.

Bourgeoisien kan icke existera utan en fortgående
revolution i produktionsförhållandena, alltså i samtliga
samhällsförhållanden. Ett oförändrat bibehållande av de
gamla produktionsformerna var däremot det första
existensvillkoret för alla tidigare industriella klasser.
Fortgående omvälvningar i produktionen, oavbruten skakning
av alla samhälleliga tillstånd, evig osäkerhet och
rörlighet känneteckna bourgeoisiens epok gent emot alla
tidigare. Alla fasta, inrostade förhållanden, med deras följe
av gamla ärevördiga föreställningar och åskådningar, hava
upplösts, alla nybildade föråldrats innan de hunnit
fastrotas. Allt stående och stadigt förflyktigas, allt heligt
blir profant, och människorna hava omsider tvungits att
betrakta sin levnadsställning och sina inbördes
förhållanden med nyktra ögon.

Behovet att ständigt utsträcka avsättningen för sina
produkter jagar bourgeoisien över hela jordklotet,
överallt måste den innästla sig, överallt knyta nya förbindelser.

Bourgeoisien har genom sin exploatering av
världsmarknaden gestaltat alla länders produktion och
konsumtion kosmopolitiskt. Den har till reaktionens sorg
undanryckt industrien dess nationella grund. De urgamla
nationella industrierna ha förintats och förintas dagligen.
De undanträngas av nya industrier, vilkas införande allt
mera blir en livsfråga för alla civiliserade nationer,
industrier, som icke längre bearbeta inhemska råämnen, utan
råämnen från de avlägsnaste zoner, och vilkas fabrikater
icke längre förbrukas blott i eget land, utan på samma
gång i alla världsdelar. I stället för de gamla med
landets resurser tillfredsställda behoven framträda nya, vilka
för sitt tillfredsställande kräva produkter från de
avlägsnaste länder och klimat. I den gamla lokala och
nationella självtillräcklighetens och avsöndringens ställe träder
en allsidig samfärdsel, ett allsidigt beroende nationerna
emellan. Och liksom i den materiella, så även i den
andliga produktionen. Enskilda nationers andliga och
litterära skatter bliva internationell egendom. Den
nationella ensidigheten och begränsningen blir mer och mer
omöjlig, och av de många olika national-litteraturerna
blir en världslitteratur.

Bourgeoisien rycker genom en rask förbättring av
alla produktionsmedel och genom de oändligt underlättade
kommunikationerna även de mest barbariska nationer in
i civilisationen. De billiga priserna på hennes varor är
det tunga artilleri, varmed hon nedskjuter alla kinesiska
murar i världen, varmed hon tvingar de mest hårdnackade
barbarers främlingshat till kapitulation. Den tvingar alla
nationer att tillägna sig bourgeoisiens produktionssätt, om
de icke vilja gå under; den tvingar dem att bland sig
införa den s. k. civilistionen, d. v. s. bliva bourgeoisi. Med
ett ord, bourgeoisien skapar sig en värld efter sitt beläte.

Bourgeoisien har underkastat landet stadens
herravälde. Den har skapat jättestäder. Den har i hög grad
förökat städernas befolkning gentemot landets och
därigenom undandragit en betydlig del av befolkningen 
lantlivets förslöande inverkan. Liksom landet av staden har
den gjort de halvt barbariska folken beroende av de
civiliserade, bondefolken av bourgeoisifolken, österlandet av
västerlandet.

Bourgeoisien upphäver mer och mer splittringen i
produktion, egendom och befolkning. Den har
sammanhopat befolkningen, centraliserat produktionsmedlen och
i ett fåtals händer koncentrerat egendomen.

Den nödvändiga följden härav blev den politiska
centralisationen. Oberoende provinser med skilda intressen,
lagar, regeringar och tullar sammanträngdes till <i>en</i> nation,
<i>en</i> lag, <i>ett</i> nationellt klassintresse, <i>en</i> enda tullgräns.

Bourgeoisien har under sitt knappt hundraåriga
klassvälde skapat kolossalare produktionskrafter än alla
föregående generationer tillsammans. Naturkrafternas
underkuvande, maskinerierna, kemiens tillämpande på industrien
och jordbruket, ångbåtarna, järnvägarna, de elektriska
telegraferna, uppodlandet av hela världsdelar, floderna, som
gjorts farbara, hela befolkningar, som stampats ur
marken — vilket föregående århundrade anade, att sådana
produktionskrafter slumrade i skötet av det samhälleliga
arbetet!

Vi ha alltså sett: De produktions- och
samfärdsmedel, på vilkas grundval bourgeoisien bildats, framväxte
ur det feodala samhället. På ett visst stadium av dessa
produktions- och samfärdsmedels utveckling motsvarade de
förhållanden, varunder produktionen och varuutbytet ägde
rum i feodalstaten, den feodala organisationen av
agrikulturen och manufakturen, med ett ord, de feodala
egendomsförhållandena, icke längre de redan utvecklade
produktiva krafterna. De hämmade produktionen i stället
för att främja den. De förvandlade sig till lika många
fjättrar. De måste sprängas, och de blevo sprängda.

I deras ställe trädde den fria konkurrensen med de
för denna utmärkande samhälleliga och politiska
institutionerna, med bourgeoisiklassens ekonomiska och
politiska välde.

En liknande rörelse försiggår inför våra ögon. De
borgerliga produktions- och samfärdselförhållandena, de
borgerliga egendomsförhållandena, det modärna borgerliga

samhället, som framtrollat så mäktiga produktions- och
samfärdsmedel, liknar häxmästaren, som icke förmådde
behärska de underjordiska makter han själv frambesvurit.
Sedan årtionden är industriens och handelns historia en
historia om de modärna produktivkrafternas uppresning
mot de modärna produktionsförhållandena, vilka utgöra
livsvillkoren för beurgeoisien och hennes klassvälde. Det
är tillräckligt att nämna handelskriserna, vilka i sin
periodiska återkomst allt mera hotande ställa hela det
storborgerliga samhällets existens i fråga. Under
handelskriserna tillintetgöras icke blott en stor del av de frambragta
produkterna, utan även av de befintliga
produktionskrafterna. Under kriserna utbryter en social epidemi, som
under varje tidigare period skulle förefallit som en
orimlighet — överproduktionens epidemi. Samhäller finner
sig plötsligt tillbakaflyttat i ett tillstånd av momentant
barbari. Hungersnöd och allmänt förintelsekrig synas ha
avskurit det från alla livsmedel; industrien och handeln
synas förintade, och varför? Emedan det äger för mycken
civilisation, för mycket livsmedel, för mycken industri och
för mycken handel. De produktionskrafter, som stå till
samhällets förfogande, tjäna icke mera till att befordra de
storborgerliga egendomsförhållandena; tvärtom hava de blivit
allt för mäktiga för dessa förhållanden, de hämmas av dem,
och så snart de övervunnit denna hämsko, bringa de hela
det borgerliga samhället i oordning och hota den borgerliga
egendomen. De borgerliga förhållandena ha blivit för
trånga att kunna innefatta den av dem framalstrade rikedomen.

Varigenom övervinner bourgeoisien kriserna? Å ena
sidan genom en tvungen tillintetgörelse av en mängd
produktionskrafter, å andra sidan genom erövring av nya
marknader och en grundligare utplundring av de gamla.
Varigenom alltså?

Därigenom, att den förbereder mera omfattande och
våldsamma kriser och minskar medlen till krisernas
avböjande.

Samma vapen, varmed bourgeoisien slog feodalismen
till marken, rikta sig nu mot bourgeoisien själv.

Men bourgeoisien har icke blott smitt de vapen, som
skola bringa henne döden, hon har även frambragt de
män, som skola föra dessa vapen — den modärna
arbetarklassen, <i>proletariatet.</i>

I samma grad, som bourgeoisien, d. v. s. kapitalet,
utvecklar sig, i samma grad utvecklar sig prolerariatet,
de modärna arbetarnas klass, vilka endast leva så länge
som de finna arbete och endast finna arbete så länge
som deras arbete förökar kapitalet. Dessa arbetare, som
styckevis måste sälja sig själva, utgöra en vara som varje
annan handelsartikel, och äro därför lika mycket
underkastade alla konkurrensens växlingar, alla marknadens
ostadigheter.

Proletärens arbete har genom maskineriernas
utsträckning och arbetsdelningen förlorat all karaktär av
självständighet och därmed även allt behag för arbetaren. Han
blir blott ett bihang till maskinen, som endast fordrar det
enklaste, enformigaste och lättast inlärda handgrepp. De
omkostnader arbetaren vållar inskränka sig därför nästan
endast till livsmedlen, som han behöver till sitt
underhåll och till racens fortplantning. Men priset på en vara,
alltså även på arbetet, är lika med dess
produktionskostnader. I samma mån som arbetets vedervärdighet
tilltager, sjunker därför lönen. Än mer, i samma grad
maskinerna och all arbetsdelning tilltager, i samma grad
växer även arbetets massa, dels genom arbetstidens
utsträckning, dels genom förökning av det på viss tid
erforderliga arbetet, genom ökad snabbhet hos maskinerna
o. s. v.

Den modärna industrien har förvandlat den
patriarkaliske mästarens lilla verkstad till den industrielle
kapitalistens stora fabrik. Arbetarmassorna, som
sammanträngas i fabriken, organiseras som arméer. De utgöra
de menige industrisoldaterna, som ställas under uppsikt
av en fullkomlig hierarki av underofficerare och officerare.
De äro icke blott bourgeoisiklassens drängar, de bliva
dagligen och stundligen undertryckta av maskinerna, av
förmännen och framför allt av den fabriksidkande
storborgaren själv. Denna despotism är så mycket
småaktigare, olidligare och bittrare ju mera öppet den
proklamerar förvärvet som sitt yttersta ändamål.

Ju mindre handarbetet kräver skicklighet och
kraftyttring, d. v. s. ju mera den modärna storindustrien
utvecklar sig, desto mera undantränges det manliga arbetet
genom det kvinnliga. Skillnaden i kön och ålder hava
icke längre någon samhällelig betydelse för
arbetarklassen. Det gives endast arbetsverktyg, som efter ålder och
kön betinga olika kostnader.

När arbetarnes utplundring genom fabrikanten så till
vida är slut, att han erhåller sin arbetslön utbetald, så
kastar sig den övriga delen av bourgeoisien över honom:
husägaren, krämaren, pantlånaren o. s. v.

Den n. v. lägre medelklassen, d. v. s. småindustriidkarna,
köpmännen, hantverkarna och bönderna, alla dessa klasser
sjunka ned i proletariatet, dels därigenom att deras lilla
kapital icke är tillräckligt för att driva storindustri och
går under i konkurrensen med de större kapitalen, dels
därigenom att deras yrkesskicklighet blir värdelös genom
nya produktionssätt. Sålunda rekryteras proletariatet ur
alla klasser av befolkningen.

Proletariatet genomgår skilda utvecklingsgrader. Dess
kamp mot bourgeoisien börjar med dess existens.

I början kämpa de enskilda arbetarna, sedan
arbetarna vid samma fabrik, sedan arbetarna i samma yrke
på en ort mot de enskilda storborgarne, som direkt
utplundra dem. De rikta sina angrepp icke blott mot
deborgerliga produktionsförhållandena, utan mot
produktionsmedlen själva. De tillintetgöra främmande
konkurrerande produkter, slå sönder maskinerna, sticka
fabrikerna i brand och söka återvinna den medeltida
arbetarens förlorade ställning.

På detta stadium bilda arbetarna én över hela landet
kringströdd och genom konkurrensen splittrad massa.
Sammanhållning mellan arbetarna är ännu icke följden av deras
egen förening, utan av bourgeoisiens, som för uppnående av
sina egna politiska mål måste sätta hela proletariatet i rörelse,
vilket den ännu kan. På detta stadium bekämpa
proletärerna alltså icke sina fiender, utan fienderna till sina
fiender, kvarlevorna av den absoluta monarkien,
jordägarna, den icke industriella bourgeoisien, småborgarna. Hela
den historiska utvecklingen är sålunda koncentrerad i

2
händerna på bourgeoisien. Varje seger, som på detta
sätt vinnes, är en seger för bourgeoisien.

Men med industriens utveckling förökar sig icke
blott proletariatet: det. sammantränges därjämte i större
massor, dess kraft växer, och det känner denna kraft
mera. Intressena, livsvillkoren inom proletariatet, bliva
allt mera lika, i det maskinerna allt mera utjämna
skillnaderna mellan de olika arbetsorterna och nästan
överallt nedtrycka lönerna till samma låga nivå. Den växande
konkurrensen inom bourgeoisien och de därav
förorsakade handelskriserna göra arbetarnas lön oupphörligt allt
mera vacklande; den oupphörligt fortgående förbättringen
av maskinerna gör hela deras tillvaro allt osäkrare, allt
allmännare tager kollisionen mellan enskilda arbetare och
enskilda storborgare karaktären av en kollision mellan
tvenne klasser. Arbetarna börja nu sammansluta sig <i>mot</i>
bourgeoisien: de gå tillsamman för att skydda sin
arbetslön. De bilda t. o. m. varaktiga associationer för att
kunna proviantera sig vid inträffande resningar. På vissa
ställen utbryter kampen i upplopp.

Understundom segra arbetarna, men blott
övergående. Det egentliga resultatet av deras kamp är icke den
omedelbara framgången, utan den allt vidsträcktare
omkring sig gripande organisationen av arbetare. Denna
befordras av de växande kommunikationsmedlen, som
frambringas av den stora industrien och sätta arbetarna
från de avlägsnaste trakter i förbindelse med varandra.

Men det behöves endast sammanslutning för att de
många småstriderna, som alla aga samma karaktär, skola
centralisera sig till en nationell strid, till en <i>klasskamp.</i>
Men varje klasskamp är en politisk kamp. Och den
sammanslutning, vartill medeltidens borgare med deras
dåliga byvägar behövde århundraden, den genomför det
modärna proletariatet med järnvägarnas tillhjälp på
några få år.

Denna proletärernas organisation till klass och
därmed till politiskt parti spränges igen i varje ögonblick
genom konkurrensen mellan arbetarna Själva. Men den
förnyar sig oupphörligt, starkare, fastare, mäktigare. Den
tilltvingar erkännande i lagform åt vissa av arbetarnas
intressen   genom   att begagna bourgeoisiens inre strider.
Så t. ex. 10-timmars-billen i England.

Kollisionerna i det gamla samhället befordra i
allmänhet på mångfaldigt sätt proletariatets utveckling.
Bourgeoisien befinner sig i ständiga strider; i början mot
aristokratien, senare mot delar av bourgeoisien själv,
alltid mot alla främmande länders bourgeoisi. I alla dessa
strider ser den sig nödsakad att vädja till proletariatet
taga dess hjälp i anspråk och på detta sätt rycka det in
i den politiska rörelsen. Den tillför själv alltså
proletariatet sina egna bildningselement, d. v. s. smider vapen mot
sig själv.

Vidare bliva, som vi sågo, genom industriens
framsteg hela delar av den härskande klassen nedkastade i
proletariatet eller åtminstone hotade till sina livsvillkor.
Även de tillföra proletariatet en massa bildningselementen

I de tider slutligen, då klasskampen närmar sig ett
avgörande, tager den härskande klassens
upplösningsprocess inom hela det gamla samhället en så häftig
karaktär, att en del av den härskande klassen lösgör sig
därifrån och sluter sig till den revolutionära, till den
klass, som bär framtiden i sitt sköte. Likasom därför på
sin tid en del av adeln gick över till bourgeoisien, så
går nu en del, i synnerhet av den vetenskapligt bildade
bourgeoisien, som arbetat sig fram till ett teoretiskt
begripande av den historiska utvecklingen, över till
proletariatet.

Av alla klasser, som i våra dagar stå gent emot
bourgeoisien, är endast proletariatet en verkligt
revolutionär klass. De övriga klasserna splittras och gå
under med den stora industrien; proletariatet är dennas
egen produkt!

Medelstånden, den lilla industriidkaren, den lilla
köpmannen, hantverkaren, bonden, alla dessa bekämpa
bourgeoisien för att skydda sin existens som medelstånd från
undergång. De äro alltså icke revolutionära utan
konservativa. Ännu mer, de äro reaktionära, ty de söka vrida
den historiska utvecklingens hjul tillbaka. Om de äro
revolutionära, så är det med hänsyn till deras förestående
övergång i proletariatet, då försvara de icke sina 
närvarande, utan sina framtida intressen, då lämna de sin
egen ståndpunkt för att ställa sig på proletariatets.

Det lägsta proletariatet, trasproletariatet, denna
passiva förruttnelse av de lägsta lagren i det gamla samhället,
blir på vissa punkter genom proletariatets revolution
inslungat i rörelsen; enligt hela sin levnadsställning är det
dock städse mera beredvilligt att låta köpa sig för
reaktionära syften.

Det gamla samhällets livsvillkor äro redan
undergrävda i proletariatets livsvillkor. Proletären är
egendomslös; hans förhållande till hustru och barn har icke
längre någonting gemensamt med det borgerliga
familjeförhållandet; det modärna industriella arbetet, hans ok
under kapitalet, som är detsamma i England som i
Frankrike, i Amerika som i Tyskland, har strukit av honom
all nationell karaktär. Lagarna, moralen, religionen äro
för honom borgerliga fördomar, under vilka dölja sig lika
många storborgerliga intressen.

Alla tidigare klasser, som tillkämpat sig herraväldet,
sökte skydda sin redan förvärvade levnadsställning
därigenom att de underkastade hela samhället sina egna
existensvillkor. Proletärerna kunna erövra de
samhälleliga produktionskrafterna endast därigenom att de
avskaffa sitt eget nuvarande förvärvssätt och därmed hela det
nuvarande förvärvssystemet. Proletärerna hava inga egna
intressen att skydda, de hava att förstöra alla privatintressen.

Alla hittills försiggångna rörelser hava varit rörelser
av minoriteter eller i minoriteters intresse. Proletariatets
rörelse är en självständig rörelse av det stora flertalet, i
det stora flertalets intresse. Proletariatet, det understa
lagret i det nuvarande samhället, kan icke höja sig,
icke resa sig upp, utan att hela överbyggnaden av lager,
som bilda det officiella samhället, spränges i luften.

Ehuru icke till innehållet, är likväl till formen
proletariatets kamp mot bourgeoisien närmast en nationell
kamp. Proletariatet i varje särskilt land måste
naturligtvis först bliva färdigt med sin egen bourgeoisi.

På samma gång vi tecknade de allmännaste faserna
i proletariatets utveckling, följde vi det mer eller mindre
dolda sociala kriget inom det bestående samhället ända
till den punkt då det utbryter i öppen revolution och
proletariatet grundar sitt herravälde genom bourgeoisiens
våldsamma störtande.

Alla hittills existerande samhällen ha, som vi sett,
vilat på motsatsen mellan förtryckande och förtryckta
klasser. Men för att kunna undertrycka en klass måste
det tillförsäkras denna villkor, inom vilka hon kan
existera, låt vara som underkuvad. Den livegne arbetade
upp sig till medlem av kommunen i det dåvarande
samhället, liksom småborgaren till storborgare under den
feodala absolutismens ok. Den modärna arbetaren
däremot höjer sig icke samtidigt med industriens framsteg,
utan sjunker allt djupare under levnadsvillkoren för sin
egen klass. Arbetaren blir allt fattigare, och fattigdomen
utvecklar sig ännu raskare än befolkningen och
rikedomen. Det framgår härav klart, att bourgeoisien är
oförmögen att längre fortfara som den härskande klassen i
samhället och att påtvinga existensvillkoren för sin egen
klass som reglerande lag för samhället. Hon är ur stånd
att härska, emedan hon icke ens är i stånd att tillförsäkra
sina slavar existens inom deras slaveri, emedan hon är
tvungen att låta dem nedsjunka i ett läge, vari hon
måste nära dem i stället för att av dem bliva närd.
Samhället kan icke längre leva under henne, d. v. s. hennes
liv är icke längre förenligt med samhällets.

Det väsentligaste villkoret för bourgeoisiens tillvaro
och växt är rikedomens hopande i händerna på enskilda,
kapitalets bildande och förökning. Villkoret för kapitalet
är lönarbetet. Lönarbetet beror uteslutande på
konkurrensen mellan arbetarna inbördes. Utvecklingen av
industrien, vars viljelösa bärare bourgeoisien är,
åstadkommer i stället för arbetarnas isolering genom
konkurrensen, deras revolutionära förening genom associationen.
Med framstegen inom storindustrien blir alltså under
bourgeoisiens fötter bortryckt själva den grundval, varpå
hon producerar och tillägnar sig produkterna. Hon
producerar framför allt sina egna dödgrävare. Hennes
undergång och proletariatets seger äro lika oundvikliga.
</chapter>

<chapter name="II. Proletärer och kommunister">
<h2><small>II.</small>

Proletärer och kommunister.</h2>

I vilket förhållande stå kommunisterna till
proletärerna i allmänhet?

Kommunisterna utgöra intet särskilt parti gentemot
de andra arbetarpartierna.

De hava inga från hela proletariatets intresse skilda
intressen.

De uppställa inga särskilda principer, efter vilka de
vilja föreskriva proletariatets rörelse.

Kommunisterna skilja sig från de övriga partierna
bland proletariatet endast därigenom, att de dels i
proletärernas olika nationella strider framhålla och göra
gällande proletariatets gemensamma, av nationaliteten
oberoende intressen, och dels i de olika utvecklingsgrader,
som kampen mellan bourgeoisi och proletariat
genomgår, städse verka i den samfälda rörelsens intresse.

Kommunisterna utgöra alltså praktiskt den
beslutsammaste, alltjämt pådrivande delen av alla länders
arbetarpartier. Teoretiskt hava de före den övriga
massan av proletariatet kommit till insikt om villkoren för
samt gången och de allmänna resultaten av proletariatets
rörelse.

Kommunisternas närmaste mål är detsamma som för
alla övriga proletariska partier; proletariatets bildande till
klass, störtande av bourgeoisiväldet, erövring av den
politiska makten genom proletariatet.

Kommunisternas teoretiska läror grunda sig
ingalunda på idéer eller principer, som den ene eller den
andre världsförbättraren uppfunnit eller upptäckt.

De äro blott allmänna uttryck för faktiska
förhållanden inom en existerande klasskamp, en inför våra ögon
försiggående historisk rörelse.

Avskaffandet av äldre egendomsförhållanden är icke
någonting speciellt för kommunismen särskilt.

Alla egendomsförhållanden ha varit underkastade en
beständig historisk växling, en beständig historisk förändring.
Den franska revolutionen t. ex. avskaffade den
feodala egendomen till fördel för den borgerliga.

Vad som utmärker kommunismen är icke att den
kräver avskaffande av egendomen i allmänhet, utan
avskaffande av den borgerliga egendomen.

Men den modärna borgerliga egendomen är den
sista och mest fulländade formen för utplundring och
tillskansande av produkter av andras arbete.

I denna betydelse kunna kommunisterna
sammanfatta  sin teori i uttrycket: privategendomens avskaffande.

Man har förebrått oss kommunister, att vi vilja
avskaffa den personligt förvärvade, självförtjänta egendomen,
den egendom, som bildar grundvalen för all personlig
frihet, verksamhet och självständighet.

Förvärvad, självförtjänt egendom! Talen I om
småborgarens, småbondens egendom, som föregick den
borgerliga egendomen? Vi behöva icke avskaffa den,
industriens utveckling har redan avskaffat den och avskaffar
den dagligen.

Eller talen I om den modärna storborgerliga
egendomen?

Man skaffar lönarbetet, proletärens arbete, honom
egendom? Alls icke. Det frambringar kapital, d. v. s.
den egendom, som utplundrar arbetet, och som endast
kan föröka sig genom utplundring av nytt lönarbete.
Egendomen i sin nuvarande form har sitt upphov i
motsatsen mellan kapital och arbete. Låtom oss betrakta de
båda sidorna av denna motsats!

Att vara kapitalist betyder att inom produktionen
intaga icke blott en personlig, utan en viss social
ställning. Kapitalet är en samhällelig produkt och kan
endast sättas i rörelse genom flera individers samfälda
arbete, ja, i sista instansen endast genom alla
samhällsmedlemmars samfälda arbete.

Kapitalet är alltså ingen personlig, utan en social
makt.

Om kapitalet således förvandlas till gemensam, alla
medlemmar av samhället tillhörande egendom, så
förvandlas icke personlig egendom till social. Endast 
egendomens sociala karaktär förvandlas. Egendomen förlorar
sin klasskaraktär.

Låt oss nu gå till lönarbetet: Lönarbetets
genomsnittspris är arbetslönens minimum, d. v. s. den summa
av livsmedel som är nödvändig för att uppehålla
arbetaren som arbetare. Vad lönarbetarna alltså tillägna sig
genom sin verksamhet räcker blott och bart till att
bibehålla livet. Detta personliga tillägnande av
arbetsprodukter till livets omedelbara uppehälle vilja vi ingalunda
avskaffa. Vi vilja endast upphäva den eländiga
karaktären hos detta system, varunder arbetaren blott lever
för att föröka kapitalet, endast lever för så vitt den
härskande klassens intresse fordrar det.

I det borgerliga samhället är det levande arbetet
blott ett medel att föröka det hopade arbetet. I det
kommunistiska samhället är det hopade arbetet blott ett
medel till förlängande, befordrande och rikligare utveckling
av arbetarnas levnadsprocess.

I det borgerliga samhället härskar alltså det förflutna
över det nuvarande, i det kommunistiska det närvarande
över det förflutna. I det borgerliga samhället är
kapitalet självständigt och personligt, medan individen är
osjälvständig och opersonlig.

Och upphävande av detta förhållande kallar
bourgeoisien upphävande av personlighet och frihet! Och
med rätta. Det gäller förvisso upphävande av
bourgeoisipersonligheten, -självständigheten och -friheten.

Med frihet förstår man under de nuvarande
produktionsförhållandena den fria handeln, friheten att köpa och
sälja.

Men försvinner schackraren, försvinner även den frie
schackraren. Talesättet om fri tävlan, liksom vår
bourgeoisis övriga frihetsfraser, hava blott mening gent emot
den bundna tävlan, gentemot medeltidens borgare, men
icke gentemot det kommunistiska upphävandet av
frikonkurrensen, av de borgerliga produktionsförhållandena
och av bourgeoisien själv.

I förskräckens över, att vi vilja upphäva
privategendomen. Men i Edert bestående samhälle är
privategendomen redan avskaffad för nio tiondelar av dess
medlemmar; den existera just därigenom, att den icke
existerar för nio tiondedelar. I förebrån oss alltså, att
vi vilja avskaffa en egendom, som har till nödvändig
förutsättning att det stora flertalet i samhället skall vara
egendomslöst.

I förebrån oss med andra ord, att vi vilja avskaffa
<i>Er</i> egendom. Ja, det är just vad vi vilja.

Från det ögonblick, då arbetet icke längre kan
förvandlas i kapital, pänningar, grundränta, kort sagt, i en
monopoliseringsbar samhällelig makt, alltså från det
ögonblick, då den personliga egendomen icke längre kan
övergå till borgerlig, från detta ögonblick förklaren I, att
personligheten är upphävd.

I tillstån alltså, att I med person endast menen
storborgaren, den borgerliga egendomsbesittaren. Och <i>denna</i>
personlighet skall förvisso upphävas.

Kommunismen fråntager ingen makten att tillägna
sig samhälleliga produkter, den borttager blott makten
att genom detta tillägnande utplundra främmande arbete.

Man har invänt, att med privategendomens
upphävande skulle all flit och driftighet upphöra, och en
allmän lättja inträda.

Vore detta riktigt, så skulle det borgerliga samhället
för länge sedan hava gått under i lättja, ty de som där
arbeta förvärva icke, och de som där förvärva, arbeta
icke. Hela farhågan grundar sig på den självklarheten,
att det icke skall finnas lönarbete längre, när det icke
finnes kapital.

Alla inkast som riktats mot det kommunistiska till—
ägnelse- och produktionssättet av materiella produkter,
hava även utsträckts till förvärvandet och producerandet
av andliga produkter. Liksom klassegendomens
upphörande för storborgaren är det samma som upphörandet
av produktionen själv, så är för honom klassbildningens
upphörande identiskt med all bildnings upphörande.

Den bildning, vars förlust han beklagar, är för den
stora massan en utbildning till maskiner.

Men striden icke med oss på det sättet, att I med
Edra borgerliga föreställningar om frihet, bildning, rätt
o. s. v. bedömen upphävandet av den borgerliga 
egendomen. Edra idéer äro själva produkter av de
borgerliga egendoms- och produktionsförhållandena, liksom Er
rätt endast är Er klass' vilja, som upphöjts till lag, en
vilja, vars innehåll är givet i de materiella livsvillkoren
för Er klass.

Den egoistiska föreställning, vari I förvandlen Edra
produktions- och egendomsförhållanden från historiska, i
förloppet av produktionen övergående förhållanden, till
eviga natur- och förnuftslagar, delen I med alla
förgångna härskande klasser. Vad I förstån då det gäller den
antika egendomen, vad I förstån då det gäller den feodala
egendomen, det vågen I icke begripa om den borgerliga
egendomen.

Familjens upphävande! Själva de radikalaste
beskärma sig över denna, skändliga avsikt hos kommunisterna.

Varpå vilar den nuvarande borgerliga familjen? På
kapitalet, på det enskilda förvärvet! Fullständigt
utvecklad existerar hon endast hos bourgeoisien, men hon har
sin komplettering i den tvungna familjelösheten bland
proletariatet och i den offentliga prostitutionen.

Den storborgerliga familjen bortfaller naturligtvis på
samma gång som denna dess komplettering, och båda
försvinna med kapitalets försvinnande.

Förebrån I oss att vi vilja förhindra barnens
exploatering genom föräldrarna? Vi tillstå detta brott.

Men, sägen I, ni sönderslita de ömmaste band, i det
ni i stället för den husliga uppfostran sätta den
samhälleliga.

Som om icke även Er uppfostran vore bestämd
genom samhället? Genom de samhällsförhållanden,
varunder Er uppfostran sker, genom samhällets direkta eller
indirekta inverkan på uppfostran; genom skolan m. m.
Kommunisterna finna icke på att samhället skall inverka
på uppfostran; de förändra blott denna inverkans
karaktär, de undandraga blott uppfostran den härskande
klassens inflytande.

De borgerliga talesätten om familj och uppfostran,
om det ömma förhållandet mellan föräldrar och barn,
bliva så mycket vidrigare ju, mera alla familjeband för
proletariatet i följd av storindustrien sönderslitas och
barnen förvandlas till handelsartiklar och arbetsverktyg.

Men I kommunister viljen införa kvinnogemenskap!
skriar hela bourgeoisien i korus emot oss.

Storborgaren ser i sin hustru blott ett
produktionsmedel. Han hör, att produktionsmedlen skola göras till
gemensam egendom, och kan då helt naturligt icke tänka
sig något annat, än att detta även skall bliva kvinnans
lott.

Han anar icke, att det just gäller att upphäva
kivnnans ställning som blott ett produktionsmedel.

For övrigt finnes ingenting löjligare än vår
bourgeoisis högmoraliska förskräckelse över kommunisternas
föregivna kvinnogemenskap. Kommunisterna behöva
icke införa kvinnogemenskapen. Den har nästan alltid
existerat.

Våra storborgare äro icke nöjda med att deras
proletärers hustrur och döttrar stå till deras förfogande —
för att icke tala om den offentliga prostitutionen — utan
finna därtill ett synnerligt nöje i att ömsesidigt förföra
varandras hustrur.

Det borgerliga äktenskapet är i verkligheten
hustrugemenskap. Man kunde på sin höjd förebrå
kommunisterna, att de i stället för en under hyckleri dold, vilja
införa en officiell, öppen kvinnogemenskap. Det förstås
för övrigt av sig självt, att i och med de nuvarande
produktionsförhållandenas upphävande även den ur dem
framgående kvinnogemenskapen, d. v. s. den officiella
och icke officiella prostitutionen försvinner.

Kommunisterna hava vidare förebråtts, att vilja
upphäva fäderneslandet, nationaliteten.

Arbetarna hava intet fädernesland. Man kan icke
fråntaga dem vad de icke ha. Men då proletariatet
närmast måste erövra den politiska makten, upphöja sig till
den nationella klassen samt konstituera sig själv som
nation, så är det för övrigt ännu nationellt, om också
ingalunda i samma mening som bourgeoisien.

De nationella avsöndringarna och motsatserna
mellan folken försvinna allt mer och mer redan med
bourgeoisiens egen utveckling, med utvecklingen av 
handelsfriheten, med världsmarknaden, med likformigheten i den
industriella produktionen och de härav beroende
levnadsförhållandena.

Proletariatets välde skall låta dem försvinna ännu
mer. En gemensam kraftyttring, åtminstone i alla
civiliserade länder, är det första villkoret för dess befrielse.

I samma mån som den ene individens exploatering
genom den andra upphäves, upphäves även den ena
nationens exploatering genom den andra.

Med klassmotsatsen inom nationerna upphör även
den fientliga ställningen mellan nationerna.

De anklagelser, som göras mot kommunismen ur
religiösa, filosofiska och ideologiska synpunkter, förtjäna
över huvud icke någon närmare vederläggning.

Behöves det så djup insikt för att begripa, att med
människornas levnadsförhållanden, med deras
samhälleliga relationer och tillvaro, även deras föreställningar,
åskådningar och begrepp, med ett ord även deras
medvetande förändrar sig?

Vad bevisar idéernas historia annat än att den
andliga produktionen omgestaltar sig med den materiella?
De på en viss tid härskande idéerna ha ständigt blott
varit den härskande klassens idéer.

Man talar om idéer, som omstörta ett helt samhälle;
man uttalar härmed blott det sakförhållande, att inom det
gamla samhället hava bildats elementer till ett nytt, att
de gamla idéernas upplösning håller jämna steg med de
gamla levnadsförhållandenas upplösning.

När den gamla förkristna världen var stadd i
undergång, blevo de gamla religionerna besegrade av den
kristna. När de kristliga idéerna i det 18:de århundradet
undanträngdes av upplysningsidéerna, kämpade det
feodala samhället sin dödskamp med den då revolutionära
bourgeoisien. Samvetsfrihets- och religionsfrihetsidéerna
uttryckte blott den fria konkurrensens seger på vetandets
område.

“Men“, skall man säga, “religiösa, moraliska,
filosofiska, politiska och rättsliga idéer ha visserligen förändrat
sig så. småningom under loppet av den historiska 
utvecklingen. Religionen, moralen, filosofien och rätten ha
däremot beständigt hållit sig fasta i denna växling.

Det finnes därjämte eviga sanningar, såsom frihet,
rättvisa o. s. v., vilka äro gemensamma för alla
samhällsformer. Men kommunismen borttager de eviga
sanningarna, den avskaffar religionen och moralen i stället för
att omgestalta dem; den står därför i strid mot all
föregående historisk utveckling“.

Det är lätt att inse, vartill denna anklagelse
reducerar sig. Historien om det nuvarande samhället har alltid
rört sig om klassmotsatser, som gestalta sig olika under
olika tidrymder.

Men vilken form de än hava tagit, är det ett för alla
förflutna århundraden gemensamt sakförhållande, att den
ena delen av samhället utplundrat en annan. Intet under
därför, att det samhälleliga medvetandet under alla
århundraden, i trots av all mångfald och olikhet, haft vissa
gemensamma former, uppfattningens åskådningsformer,
som fullkomligt upplösas först med klassmotsatsens
försvinnande.

Den kommunistiska revolutionen är den radikalaste
brytning med de gamla, nedärvda egendomsförhållandena.
Intet under då, att i hennes utvecklings gång den
radikalaste brytningen med gamla nedärvda idéer
äger rum.

Men låtom oss nu lämna bourgeoisiens invändningar
mot kommunismen.

Vi hava redan sett, att det första steget i
arbetarrevolutionen är proletariatets höjande till härskande klass,
tillkämpandet av demokratien.

Proletariatet skall begagna sin politiska makt till att:
så småningom undanrycka bourgeoisien allt kapital,
centralisera alla produktionsmedel i statens, d. v. s. i det
till härskande klass blivna proletariatets händer, samt
fortast möjligt föröka massan av produktionskrafter.

Det är naturligt, att detta att börja med endast kan
ske medelst despotiska ingrepp i äganderätten och i de
borgerliga produktionsförhållandena, genom åtgärder
således, som synas ekonomiskt otillräckliga och ohållbara,
men som under rörelsens lopp skola verka utöver sig;
själva och bliva oundvikliga medel till en revolution av
hela produktionssystemet.

Dessa åtgärder skola naturligtvis bliva olika för olika
länder.

För de mest framskridna länderna komma dock
följande att tämligen allmänt att användas:

<tab>1)  Expropriation av jordegendomen och jordräntans
förvandlande till statsinkomst.

<tab>2)  Starkt progressiva skatter.

<tab>3)  Arvsrättens avskaffande.

<tab>4)  Konfiskation av alla emigranters och rebellers
egendom.

<tab>5)  Kreditens centralisering i statens händer genom
en nationalbank med statskapital och uteslutande
monopol.

<tab>6)  Transportväsendets centralisation i statens händer.

<tab>7)  Flera nationalfabriker och produktionsmedel;
förbättring av jordbruket och uppodling av jorden efter en
social plan.

<tab>8)  Lika arbetstvång för alla; upprättandet av
industriella arméer, i synnerhet för åkerbruket.

<tab>9)  Förening av jordbruk och industri i syfte att så
småningom utjämna skillnaden mellan stad och land.

<tab>10)  Offentlig och obligatorisk barnuppfostran.
Avskaffande av barns fabriksarbete i dess nuvarande form.
Uppfostrans förening med den materiella produktionen
o. s. v.

Hava en gång under loppet av utvecklingen alla
klasskillnader försvunnit, och är all produktion
koncentrerad i händerna på de associerade individerna, så
förlorar den offentliga makten sin politiska karaktär. Den
politiska makten i egentlig mening är det organiserade
våldet från en klass till förtryckande av en annan. Om
proletariatet under sin kamp mot bourgeoisien
nödvändigt måste förena sig till en klass, genom en revolution
göra sig till härskande klass och som härskande klass
med våld upphäva de gamla produktionsförhållandena, så
upphäver det med dessa produktionsförhållanden även
villkoren för klassmotsatsen, det avskaffar klasserna över
huvud och därmed sitt eget herravälde som klass.

I det gamla borgerliga samhällets ställe med dess
klasser och klassmotsatser träder en association, vari vars
och ens fria utveckling är villkoret för allas fria utveckling.

<h2>—————</h2>
</chapter>

<chapter name="III. Socialistisk och kommunistisk litteratur">
<h2><small>III.</small>

Socialistisk och kommunistisk litteratur.</h2>
</chapter>

<chapter name="1) Den reaktionära socialismen">
<table o>
<td c><h2><small>1)   Den reaktionära socialismen.</small></h2>
<td c>a)  <i>Den feodala socialismen.</i>
</table>

I överensstämmelse med sin historiska ställning kände
sig den engelska och franska aristokratien manad att skriva
smadeskrifter mot det modärna borgerliga samhället. I
den franska revolutionen av 1830 och i den engelska
reformrörelsen hade aristokratien ännu en gång dukat under
för den hatade uppkomlingen. En allvarlig politisk kamp
kunde det icke längre vara tal om. Endast den litterära
kampen återstod. Men även på litteraturens område hade
restaurationstidens gamla åskådningssätt blivit omöjliga.
För att vinna sympati måste aristokratien skenbart lämna
sina intressen ur sikte och formulera sin anklagelseakt mot
bourgeoisien endast i den exploaterade arbetarklassens
namn.

På så satt uppstod den feodala socialismen, till
hälvten klagovisa, till hälvten smädeskrift, till hälvten eko från
det förflutna, till hälvten hotande profetia om framtiden.
Ibland träffade den bourgeoisien i hjärtat med ett bittert,
snillrikt mördande omdöme, men städse verkade den
komisk genom sin fullkomliga oförmåga att begripa den
modärna historiska utvecklingen.

Den proletariska tiggarpåsen svängde man som fana
i handen för att samla folket bakom sig. Men så ofta.
det följde dem, upptäckte det på deras rygg de gamla
feodala livréerna och skingrade sig under högljudda och
föga vördnadsfulla skrattsalvor.                               

En del av de franska legitimisterna och “det nya
England“ hava uppfört detta, skådespel.

För övrigt göra de så liten hemlighet av den
reaktionära karaktären hos sin kritik, att deras
huvudanklagelse mot bourgeoisien just består däri, att under hennes
herravälde utvecklar sig till en klass, som hotar att spränga
hela den gamla samhällsordningen i luften. De förebrå
bourgeoisien ännu mer, att hon frambragt ett
<i>revolutionärt</i> proletariat, än att hon över huvud skapat ett
proletariat.

I den praktiska politiken deltaga de därför i alla
våldsåtgärder mot arbetarklassen, och i det allmänna livet
bekväma de sig till att, trots sina uppstyltade talesätt,
upplocka de gyllene äpplena och med schackrarna byta
trohet, kärlek och ära mot fårull, betor och brännvin.

Liksom prästen ständigt gjort gemensam sak med
aristokraterna, så gör prästsocialismen gemensam sak
med den feodala socialismen.

Ingenting är lättare än att giva den kristliga asketismen
en socialistisk anstrykning. Har icke även kristendomen
ivrat mot privategendomen, mot äktenskapet, mot staten?
Har den icke i dessas ställe predikat välgörenhet och
tiggeri, celibat och köttets dödande, klosterliv och kyrka?
Den kristliga socialismen är blott det vigvatten, varmed
prästen välsignar aristokratiens förargelse.

b)  <i>Den småborgerliga socialismen.</i>

Den feodala aristokratien är icke den enda klass,
som bourgeoisien störtat och vars livsvillkor blivit allt
bekymmersammare i det modärna borgerliga samhället.
Medeltidens småborgardöme och det lilla bondeståndet
utgjorde bourgeoisiens förelöpare. I de industriellt och
kommersiellt mindre utvecklade länderna vegeterar denna
klass ännu bredvid den uppkommande bourgeoisien.

I de länder, där modarn civilisation utvecklat sig, har
en ny småborgarklass bildats, som svävar mellan
proletariatet och bourgeoisien och som en kompletterande
del till det borgerliga samhället ständigt nybildar sig,
men vars medlemmar oupphörligt genom konkurrensen
slungas ned i proletariatet, ja, t. o. m. med storindustriens
utveckling se en tidpunkt närma sig, då de helt och hållet
skola försvinna som en självständig del av det modärna
samhället och i handeln, manufakturen och agrikulturen
ersättas med arbetsuppsyningsmän och tjänare.

I länder, sådana som Frankrike, där bondeklassen
utgör mer än hälvten av befolkningen, var det naturligt,
att skriftställare, som trädde upp för proletariatet mot
bourgeoisien, i sin kritik av storborgardömet skulle
anlägga småborgarens och småbondens måttstock och taga
arbetarnas parti från småborgarståndpunkt. Så uppkom
den småborgerliga socialismen. <i>Sismondi</i> är.
huvudrepresentanten för denna litteratur, icke blott för
Frankrikes utan även för Englands del.

Denna socialism uppvisade högst skarpsinnigt
motsatserna inom de modärna produktionsförhållandena. Den
avslöjade nationalekonomernas skenheliga försköningar,
Den påvisade ovedersägligt den förstörande verkan av
maskinerna och arbetsdelningen, kapitalets och
jordegendomens koncentrering, överproduktionen, kriserna, de
små borgarnes och böndernas nödvändiga undergång,
proletariatets elände, anarkien inom produktionen, de
skriande missförhållandena i rikedomens fördelning, de
industriella förintelsekrigen mellan nationerna, de gamla
sedernas, de gamla familjeförhållandenas och de gamla
nationaliteternas upplösning.

Positivt vill emellertid denna socialism antingen
återställa de gamla produktions- och samfärdsmedlen, och
med dem de gamla egendomsförhållandena och det gamla
samhället, eller den vill med våld åter pressa in de
modärna produktions- och samfärdsmedlen inom ramen av
de gamla egendomsförhållandena, som av dem blivit
sprängda och som måste av dem sprängas. I båda fallen
är den på en gång reaktionär och utopisk.
Skråväsen i manufakturen och patriarkaliska
förhållanden på landet, det är dess sista. ord.

I sin vidare utveckling har denna riktning upplöst
sig i ett fegt gnällande.

c)  <i>Den tyska eller den "sanna" socialismen.</i>

Den socialistiska och kommunistiska litteraturen i
Frankrike, som uppstod under en härskande bourgeoisis
tryck och är det litterära uttrycket för kampen mot
dennas välde, överfördes till Tyskland på en tid, då
bourgeoisien därstädes nyss börjat sin kamp mot den feodala
absolutismen.

Tyska filosofer, halvfilosofer och vitterlekare
bemäktigade sig girigt denna litteratur och glömde blott, att
vid dessa skrifters invandring från Frankrike de franska
levnadsförhållandena icke på samma gång invandrat till
Tyskland.

Det enda arbete, som de tyska skriftställarna utfört,
bestod däri att de bragte de nya franska idéerna i
samklang med sitt gamla filosofiska medvetande. Detta skedde
på samma sätt som man i allmänhet tillägnar sig ett
främmande språk, nämligen genom översättning. De skrevo
sitt filosofiska nonsens över det franska originalet. På
den franska kritiken av bourgeoisistaten, skrevo de t. ex.
“upphävande av det abstrakt allmännas herravälde“ o. s. v.

Inskjutandet av dessa filosofiska termer under den
franska kritiken döpte till “verklighetens filosofi“, “sann
socialism“, “filosofisk grundläggning av socialismen“ o. s. v.

Den franska socialistiskt-kommunistiska litteraturen
blev på så sätt formligen kastrerad. Och då den i
händerna på tyskarna upphörde att vara uttryck för den ena
klassens kamp mot den andra, så var tysken övertygad
om att ha övervunnit den “franska ensidigheten“, att i
stället för sanna behov hava tillgodosett sanningens
behov, i stället för proletariatets intressen det mänskliga
väsendets intressen, människans i allmänhet, som icke
tillhör någon klass, ingen verklighet, utan endast den
filosofiska fantasiens dunstvärld.

Denna tyska socialism, som tog sina klumpiga
skolövningar så högtidligt, förlorade efterhand sin pedantiska
oskuld. Den tjänade snart de tyska absolutistiska
regeringarna med deras följe av präster, skolmästare, junkrar
och byråkrater som lämplig fågelskrämma mot den
hotfullt uppåtsträvande bourgeoisien. Och den företrädde
ett direkt reaktionärt intresse, det tyska småborgardömets
synpunkter. Den proklamerar den tyska nationen som
normal-nationen och den tyske kälkborgaren som
normalmänniskan. Den gav varje låghet av denne en
förborgad, högre, “socialistisk“ betydelse. Den drog den sista
konsekvensen, då den direkt uppträdde mot
kommunismens “rått förstörande“ riktning och förkunnade sin
opartiska upphöjdhet över alla klasstrider<footnote>Revolutionsstormarna 1848 ha sopat bort hela denna
lumpna riktning och betagit dess representanter all lust att vidare göra
i socialism.</footnote>.
</chapter>

<chapter name="2) Den konservativa eller bourgeoisi-socialismen">
<h2><small>2)   Den konservativa eller bourgeoisi-socialismen.</small></h2>

En del av bourgeoisien önskar avhjälpa de sociala
missförhållandena för att betrygga det borgerliga
samhällets bestånd.

Hit höra: nationalekonomer, filantroper,
humanitetsivrare, sådana som sträva att “förbättra den arbetande
klassens läge“, välgörenhetsordnare, djurskyddsvänner,
stiftare av måttlighetsföreningar, småreformatorer av alla
upptänkliga slag. Och denna bourgeoisi-socialism har
även blivit utarbetad till hela systemer.

Som exempel anföra vi <i>Proudhons</i> “Eländets filosofi“.

En socialistisk bourgeois vill bibehålla livsvillkoren
för det modärna samhället, men utan de nödvändigt därav
följande striderna och farorna. De vilja det bestående
samhället med avdrag av dess revolutionerande och
upplösande element. De vilja en bourgeoisi utan ett
proletariat.

Herrar storborgare föreställa sig naturligtvis den värld,
vari de härska, som den bästa möjliga. 
Bourgeoisi-socialismen utarbetar denna tröstefulla föreställning till ett
halvt eller helt system. När den uppfordrar proletariatet
att förverkliga dess system och intåga i det Nya
Jerusalem, så fordrar den i grund och botten intet annat än
att proletariatet skall stanna kvar i det nuvarande
samhället, men avsvärja sina hätska föreställningar därom.

En annan, mindre systematisk men mera praktisk
form av denna socialism har sökt hålla arbetarklassen
från varje revolutionär rörelse genom att påvisa, att icke
den ena eller andra politiska förändringen, utan blott
förändring av de materiella livsförhållandena, de ekonomiska
förhållandena, kan vara av nytta för proletariatet. Men
med förändring av de ekonomiska förhållandena menar
denna socialism ingalunda de borgerliga
produktionsförhållandenas avskaffande, vilket endast är möjligt på
revolutionär väg, utan administrativa förbättringar, som kunna
företagas inom dessa produktionsförhållanden, som således
ingenting ändra i förhållandet mellan kapital och arbete,
utan blott i bästa fall minska bourgeoisiens kostnader för
hennes välde och förenkla hennes statshushållning.

Sitt följdriktigaste uttryck får bourgeoisi-socialismen
först när den bliver till enbart en retorisk fras.

Frihandel — i den arbetande klassens intresse;
skyddstullar — i den arbetande klassens intresse; cellfängelser
— i den arbetande klassens intresse; det är
bourgeoisisocialismens sista, enda allvarligt menade ord.

Bourgeoisiens socialism består just i den satsen, att
storborgarna äro storborgare — i den arbetande klassens
intresse.
</chapter>

<chapter name="Den kritiskt-utopiska socialismen och kommunismen">
<h2><small>Den kritiskt-utopiska socialismen och kommunismen.</small></h2>

Vi tala icke här om den litteratur, som under alla
stora modärna revolutioner uttalat proletariatets fordringar
(Babeufs skrifter m. fl.)

Proletariatets första försök att i en tid av allmän
jäsning, under perioden för det feodala samhällets störtande,
direkt söka befordra sina egna intressen strandade med
nödvändighet på proletariatets egen ringa utveckling och
på att de materiella villkoren för dess befrielse, vilka först
äro en produkt av den borgerliga perioden, ännu icke
funnos för handen. Den revolutionära litteratur, som
åtföljde dessa första rörelser av proletariatet, är till sitt
innehåll helt naturligt reaktionär. Den lär en allmän
asketism och ett barbariskt likhetsmakeri.

De egentliga socialistiska och kommunistiska
systemen, Saint Simons, Fouriers och Owens m. fl. tillkommo
under den första tiden av kampen mellan proletariat och
bourgeoisi, vilken vi förut framställt. (Se kapitlet
“Bourgeoisi och proletariat“.)

Skaparna av dessa system sågo visserligen motsatsen
mellan klasserna liksom även verksamheten av de
upplösande elementen inom det bestående samhället. Men
i proletariatets rörelse se de ingen historisk
självverksamhet, ingen detsamma tillkommande politisk roll.

Då klassmotsatsens utveckling håller jämna steg med
industriens utveckling, funno de icke heller de materiella
villkoren till proletariatets befrielse för handen och sökte
då efter en social vetenskap, sociala lagar för att få fram
dessa villkor.

Deras egen personliga uppfinnareverksamhet måste
träda i stället för den samhälleliga, fantastiska teorier i
st. f. historiska förutsättningar för befrielsen, och i stället
för den småningom försiggående organiseringen av
proletariatet till klass måste komma en enkom nyuppfunnen
samhällsorganisation. Den kommande världshistorien
upplöser sig för dem i propagandan för samt i det praktiska
utförandet av deras samhällsplaner.

De äro visserligen medvetna om att med sina planer
huvudsakligen företräda den arbetande klassens intresse
som den mest lidande klassens. Blott ur denna synpunkt
av den mest lidande klassen existerar för dem
proletariatet.

Den outvecklade form klasskampen då hade, såväl
som deras egen samhällsställning, hade emellertid till
följd, att de trodde sig vara vida höjda över
klassmotsatsen. De ville förbättra levnadsställningen för <i>alla</i>
samhällsmedlemmar, även för dem, som hade det bäst.
De vädja därför alltjämt till alla samhällsmedlemmar utan
åtskillnad, ja, företrädesvis till den härskande klassen.
Man behövde ju blott förstå deras system för att erkänna
det vara den bästa möjliga plan till det bästa möjlig
samhället.

De förkasta därför varje politisk, i synnerhet varje
revolutionär rörelse, de vilja nå sitt mål på fredlig väg
och söka bryta väg för det nya samhällsevangeliet genom
smärre, naturligtvis felslående experimenter, vilka skulle
verka genom exemplets makt.

Den fantastiska skildringen av framtidens samhälle
svarar i en tid, då proletariatet ännu är högst outvecklat
och alltså självt ännu uppfattar sitt eget läge rätt fantastiskt,
mot dess första aningsfulla längtan efter en allmännare
omgestaltning av samhället.

De socialistiska och kommunistiska skrifterna från
denna tid äga emellertid även kritiska element. De
angripa alla grundvalar för det bestående samhället. De
hava därför lämnat högst värdefullt material till arbetarnas
upplysning. Deras positiva teorier över det kommande
samhället, t. ex. upphävandet av motsatsen mellan stad
och land, av familjen, av den privata inkomsten, av
lönarbetet, förkunnandet av den samhälleliga harmonien,
statens förvandling till en blott förvaltning av
produktionen — alla dessa satser uttrycka blott klassmotsatsens
bortfallande; och den började just nu utveckla sig, och
de kände den därför icke annat än i dess första formlösa
obestämdhet. Dessa teorier hava därför ännu blott en
rent utopisk karaktär.

Den kritiskt-utopiska socialismens och kommunismens
betydelse står i omvänt förhållande till den historiska
utvecklingen. I samma mån som klasskampen utvecklar
sig och tager form, förlorar denna fantastiska upphöjdhet
däröver, detta fantastiska bekämpande därav allt praktiskt
värde och allt teoretiskt berättigande. Voro därför
upphovsmännen till dessa system ännu i flera hänseenden
revolutionära, så bilda deras lärjungar varje gång
reaktionära sekter. De hålla fast vid mästarnas gamla
åskådningar gentemot proletariatets fortgående historiska
utveckling. De söka därför konsekvent avtrubba   
klasskampen och utjämna motsatserna. De drömma ännu
alltjämt om det experimentella förverkligandet av sina
samhällsutopier, om stiftandet av enskilda falangstärer,
grundläggning av socialistiska kolonier, upprättandet av
ett litet Ikarien — och för byggandet av alla dessa
luftslott måste de vädja till det borgerliga hjärtats och
pänningesäckens filantropi. Så småningom sjunka de ned
till kategorien av de ovan skildrade reaktionära eller
konservativa socialisterna och skilja sig från dem blott genom
ett mera systematiskt pedanteri och genom en fanatisk
övertro på de underbara verkningarna av sin sociala
vetenskap.

De motarbeta därför med förbittring varje politisk
rörelse bland arbetarna, ty en sådan måste alltid utgå
från fullständig otro på deras nya evangelium.

Owenisterna i England kämpa mot chartisterna,
fourieristerna i Frankrike mot reformisterna.
<h2>————</h2>
</chapter>

<chapter name="IV. Kommunisternas ställning till de olika oppositionella partierna">
<h2><small>IV.</small>

Kommunisternas ställning till de olika
oppositionella partierna.</h2>

Enligt avd. II förstås kommunisternas förhållande till
de redan konstituerade arbetarpartierna av sig självt,
alltså deras förhållande till chartisterna i England<footnote>1840-talets radikala arbetarparti.<tab><tab><i>Övers. anm.</i></footnote> och det
agrariska reformpartiet i Nordamerika.

De kämpa för uppnåendet av arbetarklassens närmast
liggande mål och intressen, men inom den nuvarande
rörelsen representera de på samma gång rörelsens
framtid. I Frankrike sluta sig kommunisterna till det 
socialistiskt-demokratiska partiet mot den konservativa och
radikala bourgeoisien, utan att därför uppgiva rätten att
förhålla sig kritiskt till de från den revolutionära
traditionen härrörande fraserna och illusionerna.

I Schweiz understödja de de radikala, utan att
förbise, att detta parti består av motsatta element, dels av
demokratiska socialister i ordets franska betydelse, dels
av radikal bourgeoisi.

1 Polen understödja kommunisterna det parti, som
sätter en agrarisk revolution såsom villkor för den
nationella befrielsen, det parti, som gjorde upproret i Krakau
1846.

I Tyskland kämpar det kommunistiska partiet
gemensamt med bourgeoisien, så snart den uppträder
revolutionärt, mot den absoluta monarkien, den feodala
jordegendomen och småborgardömet. Men det underlåter
icke ett ögonblick att hos arbetarna utbilda ett så klart
medvetande som möjligt om den fientliga motsatsen
mellan bourgeoisi och proletariat, på det att de tyska
arbetarna genast må kunna vända de sociala och politiska
förhållanden, som bourgeoisiens välde måste medföra,
såsom lika så många vapen mot bourgeoisien själv, så
att strax efter de reaktionära klassernas störtande i
Tyskland kampen mot bourgeoisien själv genast kan begynna.

På Tyskland rikta kommunisterna sin huvudsakliga
uppmärksamhet, emedan Tyskland står inför en borgerlig
revolution, och emedan denna omvälvning där äger rum
under mera framskriden europeisk civilisation i allmänhet
och med ett mycket längre utvecklat proletariat än i
England under 17:de och i Frankrike under 18:de århundradet
var fallet. Den tyska borgerliga revolutionen kan alltså
endast bliva det omedelbara förspelet till en proletarisk
revolution.

Med ett ord, kommunisterna understödja överallt
varje revolutionär rörelse mot de bestående samhälleliga
och politiska förhållandena.

I alla dessa rörelser framhäva de egendomsfrågan,
vare sig denna uppträder under en mer eller mindre
utvecklad form, som rörelsens grundfråga.
Kommunisterna arbeta slutligen överallt på
förbindelse och samförstånd mellan alla länders demokratiska
partier.

Kommunisterna försmå att hemlighålla sina åsikter
och avsikter. De förklara öppet, att deras mål endast
kan nås genom våldsam omstörtning av hela den
nuvarande samhällsordningen. Må de härskande klasserna
darra för en kommunistisk revolution! Proletärerna hava
i den ingenting annat att förlora än sina kedjor, men de
hava en värld att vinna.

<i>Proletärer i alla länder, förenen Eder!</i>
</chapter>

<chapter name="Efterskrift">
<h2><small>Efterskrift.</small></h2>

“I det stora hela“ — skriva Marx och Engels redan
i sitt företal av 1872 — “behålla manifestets allmänna
grundsatser än i dag sin fulla giltighet. Men tillämpningen
beror alltid av de historiskt givna förhållandena“.

Så peka dessa den vetenskapliga socialismens
grundläggare själva på behovet av en alltjämt fortgående
omprövning och utveckling av deras lärobyggnad, en
"revision", för att begagna det tyska slagordet, vilken ser till
att socialismen vid 1900-talets ingång anpassat sig efter
det <i>samtida</i> samhällets förhållanden, icke nöjer sig med
att upprepa formler och talesätt, som hade berättigande
för en mansålder sedan, men kanske nu icke längre ha
det, eller i vart fall ej uttrycka <i>hela</i> sanningen.

En sådan revision gent emot “Det kommunistiska
manifestet“ skulle emellertid innebära ingenting mindre
än att söka klargöra vilka modifikationer den socialistiska
arbetarrörelsen och med denna den socialistiska tanken
undergått sedan ett halvt århundrade. Ty i sin
sammanträngda form omfattar detta aktstycke, som här
framlägges i svensk dräkt, allt det väsentligaste av den
åskådning, som är utgångspunkten för den modärna
socialismen, d. v. s. för läran om arbetarklassens kamp mot och
seger över kapitalismen.

“Utgångspunkten“ i två betydelser av ordet: dels
historiskt: det första mognade uttrycket för vår
uppfattning; dels filosofiskt: den än i dag “i det stora hela“
giltiga sammanfattningen av det, som skiljer vårt sätt att
se på samhällsföreteelserna från de borgerliga partiernas.
Den s. k. materialistiska historieuppfattningen, d. v. s.
insikten om att en <i>ekonomisk</i> omgestaltning ytterst ligger
bakom alla de stora rörelser, om vilka historien berättar,
och tillämpningen av detta betraktelsesätt på den form
av klasskamp, som är vår tids särmärke,
motsatsförhållandet mellan kapital och arbete, mellan bourgeoisi och
proletariat — hela denna grundåskådning är numera
gemensam egendom för hela den socialistiska världen. Vad
som förändrats är <i>formerna</i> för denna motsättning.

Medan Marx och Engels 1848 blott kunde konstatera
ett proletariat nedtryckt till det yttersta, utan rätt, utan
familj, utan fädernesland, har nu ett halvt sekels
klasskamp ryckt upp arbetarklassen till en makt icke utanför,
utan <i>inom</i> de demokratiska samhällena. Fackföreningarna
höja lönerna och förbättra arbetsvillkoren,
skyddslagstiftningen ingriper mot industrialismens påtagligt
folkfördärvliga excesser, kooperationen ger arbetarna ett värn
mot allt för grov uppskörtning som konsumenter, och
den allmänna rösträtten ger det förr rättslösa
proletariatet en politisk maktställning, som ökas jämsides med
dess egen socialpolitiska upplysning och förmåga av
sammanhållning. Det nya samhällets spiror skjuta fram
överallt mitt i det gamla, och det framträder
övergångsformer — t. ex. skiljedom i arbetstvister, kommunal
arbetsförmedling o. dyl. — byggda på att arbetets makt nått
fram till att inom vissa områden hålla kapitalets motsatta
makt så tämligen i jämvikt.

Det är de borgerliga socialliberalas stora misstag och
illusion, att de i dessa nybildningar tro sig finna en
utjämning av klassmotsatserna och en garanti för den
kapitalistiska ordningens fortvaro. Sanningen är att de blott
visa, att klasskampen numera stundom — visst icke
alltid! — kan antaga mindre primitiva, men därför i sak
ingalunda mindre obevekliga former. Men å andra sidan
är det uppenbart, att den modärna socialismen icke längre
kan underskriva sådana detaljer i “Det kommunistiska
manifestet“, vilka utgå från arbetaren som komplett
rättslös proletär, när det nutida samhället, tack vare just
arbetarklassens anstorm, i större eller mindre mån måst
tillerkänna honom vissa viktiga grundrättigheter. Och
likaså måste vi göra vår reservation mot vissa allt för
absoluta formuleringar, t. ex. “arbetaren sjunker allt 
djupare under levnadsvillkoren för sin egen klass“ (sid. 20).
Detta är kapitalismens <i>tendens,</i> så till vida är det sannt,
men denna tendens <i>kan</i> motverkas av andra krafter, som
bli lösta och träda i verksamhet just med arbetarklassens
fortgående kamp mot kapitalismen.

I företal och noter till Fr. Engels' “Socialismens
utveckling från utopi till vetenskap“ (Partiförlaget, pris 30 öre)
äro dessa samma erinringar redan gjorda. Vi hänvisa en
var för socialismens teori intresserad att studera den
skriften som komplettering till “Manifestet“.

I dessa båda verk av våra största mästare har
emellertid den svenska arbetarklassen nu för första gången
lätt tillgänglig en sammanfattning av sin egen rörelses
filosofi. Måtte rätt många av dem, som vilja i det
praktiska arbetet på olika områden föra sin klass' talan, nu
också studera och sätta sig in i de grundtankar, som av
Marx och Engels utvecklats. Ty det är ett andligt arv,
som står sig i tidernas skiften och som bevarar från flack
och idélös opportunism lika väl som från tomma
frasrevolutionära hugskott. De två ha nämligen lärt oss
socialdemokrater att alltid söka bygga vår åskådning, vår
rörelse och vår hela taktik på <i>verklighetens</i> fasta mark.
Mot den förtjänsten väger det fjäderlätt, att icke heller
de varit ofelbara i sitt bedömande av denna verklighet,
att utvecklingen i vissa punkter tagit en annan väg än
de trott sig kunna förutse. Än i dag gäller likafullt, med
Marx' egen reservation, Marx' ord: <i>i det stora hela</i>
behålla “Manifestets“ allmänna grundsatser sin fulla giltighet.

Stockholm i okt. 1903.

<tab><tab><tab><tab><tab><tab><tab><i>Hjalmar Branting.</i>
</chapter>
