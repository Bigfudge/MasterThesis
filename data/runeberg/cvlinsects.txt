





<table o>
<td c><h2><sc>Carl Linnæi</sc></h2>
<td c><sc>Med. Doct. Botanic. Publ,; Kongl. Ammiralitets Medici;</sc>
<td c><sc>Kejserliga <sp>Academiens</sp> andra <sp>Dioscoridis</sp>,</sc> 
<td c><sc>Correspondent af Franska Academien,</sc>
<td c><sc>Ledamot af Societ. Reg. Upsaliensi,</sc>
<td c><h1>TAL,</h1>
<td c><sc>Om</sc>
<td c><h2>MÄRKVÄRDIGHETER</h2>
<td c><sc>Uti</sc>
<td c><h1>INSECTERNA,</h1>
<td c><sc>hållit för</sc>
<td c><h3><i>KONGL. VETENS. ACADEMIEN</i></h3>
<td c><sc>uti</sc>
<td c><h3>AUDITORIO ILLUSTRI,</h3>
<td c><sc>då</sc>
<td c><sc>Första <i>PRÆSIDENTSKAPET</i> aflades</sc>
<td c><sc>1739 D. 3 October.</sc>
</table>
<img></img>

*
<table o>
<td c>På Kongl. Vet. Academiens befallning, tredje gången uplagdt.
<td c>*
<td c><h2><i>STOCKHOM,</i></h2>
<td c>Trykt hos LARS SALVIUS, 1752.
</table>
<poem>Fråga <i>Djuren</i> och de skola lära dig,
Och <i>Foglarne</i> under Himmelen, de skola säga dig,
Och tala med <i>Jordene</i>, och hon skal lära dig,
Och <i>Fiskarna</i> i hafvet, de skola förkunna dig.</poem>

<tab><tab><tab><tab><tab><i>Job. XII: 7</i>

<chapter name="Mine Herrar!">
<img></img>
<h1>Mine <sc>Herrar</sc>!</h1>
<h2>I.</h2>

<b>A</b>lt hvad den Alsmägtige Skaparen 
inrättat på vårt jord-klot är
gjordt i en så undersam
ordning, at ej et enda fins, som ej
behöfver et annats bistånd til sit
underhåll: <i>Jord-klotet</i> sjelft med Stenar,
Malm och Grus, näres ju och födes af
Elementerne: <i>Växter</i>, Trän, Örter, Gräs och
Mossar, växa af jord-klotet och <i>Djuren</i>
ändteligen af växterna. Alla dessa på slutet förvandlas 
åter til sina första ämnen, <i>Jorden</i> blifver
Plantans föda, <i>Plantan</i> Matkens, <i>Matken</i>
Foglens och <i>Foglen</i> ofta Rofdjurets; åter
förtäres på slutet <i>Rofdjuret</i> af Roffogelen,
<i>Roffogelen</i> af Matken, <i>Matken</i> af Örten, <i>Örten</i> af 

Jorden: Ja, <i>Människan</i>, som alt vänder til sin
nödtorft, blifver ofta Rofdjurets, Roffogelens, 
Roffiskens, Matkens eller jordens föda.
Så går alt i kring.

Är altså hvart och et skapadt ting ej
endast skapadt för sin egen skul, utan fast mer
for andras skul. Tigrar, Loar, Björnar,
Filfrasar, Räfvar, Harmeliner &c. måste bära
fram fina dyrbara Skinn, androm til nytta.
<i>Hundar</i> måste hela dagen ut, at jaga Rådjuret
eller Haren, at människan må nyttja dem til
sin födo: sjelfve hafva de minsta vinsten af
sit arbete. <i>Gräfsvinet</i> drifver Kaninen utur
sina miner, människan til tjenst: <i>Hästen</i>,
<i>Elephanten</i>, <i>Kamelen</i> måste bära de tyngsta
bördor: <i>Oxen</i> draga plogen: <i>Koen</i> mjölka: <i>Fåret</i>
bära fram ull: <i>Renen</i> draga Achian: <i>Svinet</i>
och <i>Igelkotten</i> plöja jorden: <i>Mullvaden</i>
uppkasta myllan, at gräs och örter i hänne lättare
må kunna få sig: <i>Falken</i> fånga Foglar åt
människan: <i>Hönan</i> föda oss med ägg:
<i>Tuppen</i> upväcka oss om första morgonen:
<i>Göken</i> och <i>Lärkan</i> om dagen; <i>Trasten</i> om
morgonen och aftonen: <i>Näktergalen</i> sjunga och
qväda för oss om natten: <i>Påfogelen</i> glimma
med sine gyllene fjädrar, at fägna våra ögon.

De mäste <i>Foglar</i> såsom <i>Storkar</i>, <i>Tranor</i>,
<i>Hägrar</i>, <i>Gäss</i>, <i>Svaner</i>, <i>Änder</i>, <i>Starar</i>,
<i>Bofinkar</i> måste flytta årligen om Våren hit til oss
i Norden: <i>ömsa sina quartér mot hösten</i> åt de
södra verldsens länder, at de måge falla flera 
folkeslag i händer.

<i>Fiskarne</i> måste fly från det säkra hafsens
afgrund hvart år up til de osäkra stränder,
upstiga i floderna, fara från den ena stranden 
til den andra efter månader och dagar,
at de hoptals måge af djuren, foglar och oss
fångas.

<i>Vrakfoglarne</i> ställas hundradetals i leder
på flacka sjöarna och såsom en not drifva
fiskarna til stranden, at de där lättare af oss
fångas måge. <i>Fiskmåsarne</i> måste hela dagen
flyga öfver vatnet, at gifva tilkänna hvar
fisken under vatnet ligger förborgad.

<i>Syrinamiske Flugan</i> skal lysa om natten,
at vi af dess ljus se måge: <i>Silkesmatken</i> spinna 
så lång trå, at vi måge klädas der med: <i>Biet</i>
med så stor möda hopsuga honung för vår
läckra tunga.

<i>Hafvet</i> sjelft genom ebb och flod måste
dageligen kasta til Stränderna högar af <i>Snäkkor</i>,
<i>Ostror</i>, <i>Hummer</i>, alt til människans och
djurens tjenst.

Ja låt oss människor gå til oss sjelfva
och vår egen inrättning, få vi icke då se det
samma? <i>Sjö-folket</i> med mycket äfventyr
förtro sit dyraste lif åt de brusande hafsvågor,
at det en annors vinst må framföra: <i>Soldaterne</i> 
upoffra sit hjärteblod och endaste lif för
sina Landsmäns frihet och välfärd. <i>Ämbets
personer</i> förnöta hela sin lifstid uti andras
tjenst. <i>Regerande</i> försaka sin egen frihet, tid,
nöje och krafter, för menighetens bästa.
<i>Giruge</i> församla det en annan skal förslösa. 
<i>Föräldrar</i> med möda hoprifva det barnen ofta
lätt utkasta. <i>Åkermannen</i> plöja, så och skära
den säd, som til minsta vinsten kommer i hans
egit visthus.

SIC VOS NON VOBIS. 

*

2. Här af se vi, <i>Mine HERRAR</i>, uti denne
Verldens, af Skaparen sjelf gjorda Hushåldning, 
huru all ting skapadt är ej för sig sjelft,
utan ock äfven för andra. En vis man sluter
häraf den skuld, til hvilken sjelfva Naturen
gör oss skyldiga i alt vårt väsende. Bör altså
en <i>Stark</i> använda sin styrka til andras hjelp:
En <i>Vis</i> til andras underrättelse: En <i>Lärd</i> til
andras undervisning. Slutet blifver då detta,
at de krafter Skaparen en vis förlänt, böra
användas, ej allenast at tjena sig sjelf, utan
mer och mäst andra; tjena altså och älska sin
nästa som sig sjelf, annars är han ovärdig den
formen han fått och ej en <i>bonus vir</i>, som
dem använder emot sin Skapares vilja och
inrättning. Sedan denna verlden fått en så
undersam Oeconomie, at hvar och en blef skyldig 
tjena andra; fölgde häraf, at flere kommo
tilsammans at tjena i et och samma ändamål;
många krafter hoplagde uträtta det, som flere 
krafter särskildt ej kunna åstadkomma.

En och en särskildt skulle svårligen
åstadkomma en <i>Kopparplåt</i>, om han skulle bryta
Bärget, afleda vatnet, vinna malmen, upfodra, 
kallrosta, sulbruka, vändrosta, smälta,
gora, hamra, falsa, utklippa och prägla.


En och en för sig skulle näppeligen
upbygga er <i>Slott</i> eller sten-hus om han skulle
lägga grunden, upgrafva Kälrarne, samla leret, slå
tegelen, dem bränna, tilreda kalken, upmura
väggarna, täcka huset, snickra inredet,
förfärdiga fenstren och alt förse skulle.

En skulle aldrig allena styra et <i>Örlogsskepp</i>
öfver det brusande hafvet til Ostindien.

En <i>Soldat</i> i sänder skulle svårligen
öfvervinna land och rike. En allena ej styra
land och rike, om han sjelf alt regera skulle;
men detta göra nu flere med samlad hand
och kraft lätteligen.

Et <i>Bi</i> skulle ej göra människan så stor
nytta med vax och honung, som nu, då de
arbeta tillsammans. En <i>Silkesmatk</i> skulle ej gifva 
någon klädning; men flere lätt.

Så är det ock med alt i hela Naturen, i
alla Konster och vetenskaper, at då något
dråpeligt och stort skal åstadkommas, måste
det ske med mångas tilhjelp. Hur många
tusende måste ej arbeta at göra en Konung mägtig, 
et land lyckeligt och en Nation stor? Alla 
Vetenskaper hafva uparbetats med fleras
svett, som dock hastigast kommit up, då fleres 
krafter tillika vältat stenen. Här af hafva
Mechanici för en lag:

 VIRES UNITÆ FORTIUS AGUNT.

*

3. Jag har altså, <i>Mine HERRAR</i>, talt om
vårt ändamål af Naturen, först at tjena
andra, sedan at tjena andra med samlade 
krafter, kommer nu at visa hvarmed vi förnämligast 
böre tjena, som är med den lem, med
hvilken vi öfvergå de andra djuren, och blifvit 
ädlare. Intet har större hjerta, än det
oförskräkta <i>Lejonet</i>: intet spänstigare has-senor,
än <i>Haren</i>: intet mjukare fötter, än den noga 
kännande <i>Apan</i>: intet segare ådror, än
den seglifvade <i>Grodan</i> och <i>Ormen</i>: ingen
Fogel större ögon, än den i mörkret seende
<i>Uglan</i>: Ingen större öron, än den nogast
hörande <i>Nattkärran</i>: Ingen större maga, än
den frossiga <i>Spinnelen</i>. Så har Naturen
försett hvart och et slägte af djuren med större
organa, som naturen velat gifva större gåfvor 
och krafter i något mål. Ibland fyrfotade 
djuren har ingen fåt störra Hiärne, än
<i>Elephanten</i>: ibland Foglarna, än <i>Papgojan</i>:
ibland fiskarna än <i>Hvalen</i>, dem ock Naturen
gjort liksom slugare. Dock har ingen af dessa
fått så stor <i>Hjärna</i> som människan, i hvilken
vi fast tro, en odödelig Själ hafver sit säte;
emedan ifrån Hjärnan alla nerver utgå, som
stå under vår egen vilja. Låt oss altså rätt bruka 
vår Hjärna och förnuft med hvilket vi
excellera, och med hvilket vi öfvergå de
andra. Gud har ej <i>klädt</i> människan, som
djuren; Förnuftet kläder hänne dock, som
upfunnit hundrade slags pälsar. Naturen har
icke gifvit oss rifvande klor, och glupska
<i>tänder</i>, som Tigrar, men förståndet har lärt
dela kött och ben bättre än de.

Vi hafve ej fått den styrka, som 
<i>Elephanten</i>; men Vettet har lärt tämja den
starkesta.

Vi hafve ej fått så snält <i>lopp</i>, som
<i>Haren</i>; men snillet har lärt fånga den snällesta.

Vi hafve ej fått <i>händer</i>, at gräfva genom
jorden, som <i>Mulvaden</i> men eftertankan har
lärt genomgräfva hårda hällebärgen.

Vi hafve ej fått <i>Fenor</i> och spol, som
<i>Fiskarna</i>; doch har vår hjärna lärt oss simma
til bägge Indierne.

Vi hafve ej fått <i>Vingar</i> som <i>Foglarne</i>;
dock har uträkningen lärt taga neder fogelen
utu Skyarna.

Vi hafve ej fått <i>Ögon</i> skarpa, som <i>Loen</i>;
men omtankan har lärt genom Tuber se fläckar
i planeterna och genom Miscroscoper se
ådrorna i Lusen.

Vi hafve ej fått så rytande <i>mål</i>, som
<i>Lejonet</i>; dock lärt genom Tubas stentorias,
klåckor och stycken, dundra mer.

Vi hafve ej fått <i>hörsel</i>, som <i>Villsvinet</i>;
dock genom Tubam acusticam förmå höra
nogare.

Är altså förnuftet det ädlaste Gud och
Naturen gifvit människan, hvarmed vi så
högt öfvergå alla andra skapade ting; böre vi
altså det bruka och upbruka.

 VITITUR INGENIO, CÆTERA
MORTIS  ERUNT.

*

4. Vi böre altså, <i>Mine HERRAR</i>, tjena 
andra, och ändteligen tjena andra med
samlade krafter, genom förnuftet. Nu frågas
hvarpå förnämligast vårt förnuft bör ställas?
Jo, ponera en verld vara så skapad och
beprydd, som vårt jord-klot nu är; ponera ock,
at där på stäldes en Adam, med sådana sinnen 
som vi nu äge, och äfven med sådant 
förnuft, som sluter efter sinnen; då faller i hans
utvärtes sinnen intet annat än Astra, Elementer 
och Naturalier. Desse tre allenast gifva
honom alt hans tarf och visa honom tii den,
som alt ting så underligen inrättat. Måste altså
vårt förnuft vara rätt användt, då det ställes
på vårt uppehälle och sedan på den det
gifvit; ty vänder jag mig til ASTRA, under
hvilka jag lefver, dem betraktar såsom en
<i>Astronomus:</i>  Ack! huru högt har icke en
Alsmägtig Gud satt sit säte, som så oräkneliga
Solar och jordar styrer?  Vänder jag mig til
ELEMENTERNA, i hvilka jag lefver, dem
betänker såsom en <i>Physicus</i>: Ack! store Gud
huru full är verlden af Tina äro? Vänder jag
mig til NATURALIERNE, af hvilka jag
lefver, dem ransakar som en <i>Lithologus</i>,
<i>Botanicus</i>, eller <i>Zoologus</i>: Ack! huru ser jag i
hvar trå Guds alvisa finger?

Här äro de tre objecter, med hvilka vårt
förnuft med samlade krafter bör tjena hvar
annan. Desse böre vi lära och använda; ty
härigenom få vi vårt uppehälle och helsa:
härigenom förundre vi oss öfver Skaparens allvishet 
och allmagt: här få vi det rätta nöje för själ 
och sinne. Jag blefve alt för långsam, om jag
i dag böd til at tala om alt hvad Naturen för
ögonen lägger på hela jordklotet; men Eder
gunst och bevågenhet, Mine <sc>Herrar</sc>, lärer
dock tillåta mig, at på en liten stund gå in i
den lilla och täcka lunden, i hvilken Naturen 
inneslutit de minsta <i>kräken</i>; jag skal
skynda mig tädan, at jag ej må misshaga
Edert tolamod och förspilla Eder tid.

*

5. Här i desse små, och af oss så föraktade 
kräken, kunne vi finna de största Naturens 
mästerstycken. Desse så små, och nästan
inga, prisa, fast med stum mun, högre sin
Alvisa Skapare än alle de andre ting. Den
förvetna människan har dem dock så mycket 
förgätit, at ingen Vetenskap i verlden så
litet är uparbetad, som den der lärer
egenskaperna och kännedomen af detta slägtet;
fast än desse små kryparne varit mägtige til
de odödeligas skara öfversätta Ängelsmännernes 
<i>Lister:</i> Holländernes <i>Svammerdam</i>; 
Tyskarnes <i>Frisch</i> och Fransmännernes
<i>Reaumur</i>. Men fast alla desse, så väl som
<i>Aristoteles, Gesnerus, Aldrovandns, Schonevelde,
Jonston, Jnngen, Blanckard, Merret, Joblot, 
Columna, Levenhoek, Gœdart, Meriana, 
Bradley, Hoffnagel, Albin, Valissner,
Petiver, Willughbey, Rajus,</i> och månge flere,
hafva så mycket omgåts med insecterna,
dem så noga undersökt, har dock ingen af 
alla vetat skilja detta slägtet från Fyrfotade,
Foglar, Fiskar och Skridfä eller vermes,
genom något visst kännetecken. <i>Kräftor</i> hafva
blifvit räknade för fiskar, som dock äro
insectrer. <i>Hippocampus</i> blifvit kallad for
insect, som är fisk. <i>Medusæ, Cochleœ,
Lumbrici</i>, ja, alla Zoophyta och Ostrocodermata
blifvit räknade för insecter, som dock äro
Skridfä eller vermes, intils jag i <i>Systemate
Naturæ</i> utropade, at alla Insecter endast hade
<i>antennas</i> och at deras sceleton var ej annat,
än deras epidermis eller hud; alt för
undersamt med pansar-skjortor öfver alt betäkte,
hvarigenom de fått så stor styrka, at de äro
ifrån utvärtes våldsamheter bevarade. Hade en
Elephant den styrkan, i proportion af sin
storlek som en <i>Torndyfvel</i> (349) äger, skulle
han kasta öfverända de största trän, som
bönestjelkar, ja skuffa bärg och klippor.

6. Sen här på insecternas undersamma
upfostran, huru olikt barnet är ynglingen, bägge 
huru olika föräldrarna. En alt för
dråpelig metamorphosis! Här blifver en
krypande, sextonfotad, taggot, löf-frätande
grön <i>skråpuke</i> (Larva) förvänd i en hängande,
ofotad, slät, fastande, förgyld <i>Puppa</i>
(Propolis). Denne förbytt i en flygande, sexfotad,
luden, honung-sugande, krokot <i>Fjäril</i>
(Papilio). Hvad större under i naturen? En och
samma Person skal gå fram på denna Natursens
Skådeplats med så olik mask. Vi förundre 
detta högt: men när vi närmare se derpå, är det
ej mer under, än at Kyklingen kläckes utur sit
ägg. Endast den åtskilnad, at ungens tre
ägghinnor spricka och falla af på en gång, men
hos desse den ena en tid efter den andra: ty
då yttersta skalet affaller, är det en mask; då
andra affallit och huden hoptorkas, är det en
Puppa: och ändteligen när det tredje skalet
affallit, är det en Fjäril.

7. Vi se här så många hundrade slag och
familier, dock har hvart och et slägte sin
egna och så undersamma Physiologie,
Anatomie och Oeconomie, som någonsin de
störste djuren. När skal väl en gång de
tider komma, som alt detta uptäcka för
människorna?

8. Vi förundra Loars och Ormars skarpa
ögon, och Uglornas som se i mörkret; men
få se på <i>Spinlarnas</i> otta ögon i en skalle,
eller på <i>Bromsarnas</i> och <i>Trollsländornas</i>
ögon, af hvilka hvart och et har många små
ögon uti sig, in om det större ögat.

9. Våra ögon mättas ej nogsamt at se på
Hjorten med sina sköna grenige horn; men
vända sig ej en gång åt Ek-oxens (337)
stora, greniga, glatta, iholiga horn, sköna,
som coraller, dem djuret utspänna och
hopkrama kan, hvilket aldrig Hjorten förmår.
<i>Tordyflens</i> (349) horn med dess 
grenar, som hopläggas kunna, såsom bladen i en
bok, bry vi oss ej om ar se på. Vi undre oss
öfver Stenbockens långa horn, och Gazellæ
mångringade; men se icke på <i>Timmermannens</i> 
(479) horn; som äro några gånger
längre än hela hans kropp, ej eller på
<i>Fetmaskens</i> (596) horn, som bestå af leder, som
et pärleband. Huru få känna väl <i>Vattulusen</i> 
(1182), hvars horn äro de undersammaste 
i naturen; ty de äro grenige, som
händer, utsträkte som armar, med hvilka
kreaturet kastar sig hit och dit i vatnet.

10. <i>Elephantens</i> stora och långa snyte är
för oss et vidunder; men <i>Sädesmaskens</i> (446)
långa snyte, styft som et horn, med en liten
mun ytterst i dess spits, hålles ej värdigt, at se
på. Alla som varit i Västindien veta tala om et
fyrfotadt djur utan tänder (<i>Myrmecophaga</i>),
som har en lång tunga, med hvilken det
super och til sig drager <i>Myror:</i> men få veta
tala om <i>Fjärilens</i> tunga, som hopveslas som
en rullfjäder, eller <i>Myggans</i> (1116) tunga,
som både kan sticka som en nål, och suga,
som en antlia.

11. Lejonets och Hajens grufveliga glupska 
käftar anse vi med fasa; men icke
<i>Trollsländans</i> (770) köttlösa och många
käkar, som faseligare äro bland desse åboer,
än Lejonets på jorden eller Hajens i vatnet;
ty hon fångor alla de insecter, som henne 
fara förbi: hon biter af deras benläggar, som
hästen strå. Vi undra Harens och Ickornens 
snälla fötter; men ej huru <i>Loppan</i>
gör luftsprång, eller huru <i>Gräshoppan</i> hoppar 
til kryssa, eller huru <i>Vattenspringaren</i>
(684) dansar torrfotad på vatnet, eller huru
<i>Vattenbaggen</i> (572) löper rund på vatnet,
eller huru <i>Knäpparen</i> (Elater) gör caprioler
på ryggen, eller huru <i>Aftonmyggan</i> (Phryganea) 
dansar hoppdans öfver kärren, eller huru
<i>Väggspinnelen</i> (1237) springer horizontelt
ifrån väggen, fångar flugan, faller dock ej
perpendiculairt neder på jorden, utan
horizontelt åter kommer på väggen tilbaka.

12. Se <i>Fjärillens</i> (Papilio) stora, sköna,
blomerada och målta vingar, öfver alt spånlagde 
med små enkla fjädrar. De lyfta honom
hurtigt i luften hela dagen: de trotsa
Foglarnas undersama flygt och Påfoglens skönaste
fjädrar. Han har fyra vingar, det ingen
Fogel ärnåt af Naturens Mästare. Har väl
någon Fogel ännu lärt pipa med vingarne
som <i>Myggan</i> (1116); eller bromma, som
<i>Humblan</i>; eller skrika med vingarne, som
<i>Gräshoppan</i> (Locusta 625) i backen,
<i>Springhanen</i> (Acrigoneus 622) i Lunden, <i>Cicada</i>
(636) i dälden, <i>Gryllotalpa</i> (619) i jorden,
<i>Syrsan</i> (620) i spisen?  Hvilken Fogel bär
sina vingar så uprätta som <i>Fjärilen</i> (Papilio),
så flata, som stora <i>Myggan</i> (Tipula), så
nedbögde, som <i>Ask-pjesken</i> (Phalena)? hvem har 
fått för dem så härligt foder, som <i>Spanska
flugan</i> (Chantaris), eller vingarne så väl
hopveklade, som <i>Öronmasken</i> (Forsicula 599)?

13. Sen huru alt för undersamt <i>Biet</i> inrättat
sin hushåldning: hur en Vise (Rex apum)
eller hona älskar så många <i>Vattenbi</i> (Fuci) eller
hannar; hon allena har fått det privilegium af
sin Skapare, som ingen annan qvinna åtnjutit,
at männernas vilja skal hänne undergifven
varda. Sen huru många tusende <i>Arbetsbi</i>
(Apes) eller snöpingar hänne betjena: hur
sälsamt bygga de icke sina kakor? huru afdela de
ej sina honungs sexkantiga pipor så nätt, at
ingen Landtmätare dem nogare skulle kunna
uträkna, och hur fylla de icke visthuset til
vinteren?

14. Sen <i>Vespan</i> (989), hur hon förskansar
sina hemvist med den ena lösa blåsan öfver
och innom den andra, endast med en liten
öpning på nedersta sidan, hvarigenom
allenast en i sänder kan inkomma? Hur ställer
hon icke vakt vid ingången, at ej någon fiende 
må inkrypa?

15. Sen <i>Myrans</i> (Formica) oförtrutna
arbete: huru hanarne sorgfritt roa sig med sina
brudar uti de för dem tillagade välfde
spasere gångar, medan arbets-myran, som en
slaf hela dagen måste träla, bära hem vinterföda, 
timmer, och sola linnebarn; men 
smekmånaden varar ej länge; ty så snart Brölloppet 
är alt, måste far och mor på dörren, då
de snöpte slafvar hålla sjelfve hus, til dess
barnen blifva fullvuxne och begynna tänka
på förlofningen.

16. Sen de små <i>Bladlössen</i> (Aphides); som
dasa sig under bladets skugga. Kunnen J väl
tro, at deras Advocater hafva rätt, som
protestera, at när modren en gång aflat af sin man,
då dotter, dotterdotter, ja dotterdotters
döttrar til femte led, föda af sin fjerde mormoders 
omgänge, utan annor manlig hjelp?
Desse minste kräken kasta öfverända de störta 
Naturalisters förnämsta delning på djuren
uti <i>vivipara och ovipara</i>.

17. Men sen på huru undersamt desse små
kräken få sina nästen; andre af dem lägga sina 
ägg innom <i>Eklöfvet</i>. Sjelfva Eken måste
frambringa et stort rödt tjokt <i>Galläple</i> (947),
[at] deras barn ej må förgås. Andre af dem
lägga sina ägg i <i>Asp-trädets</i> blan eller quistar,
då det måste frambringa ett röd ärt (1150)
eller pung (1355) til barnets vagga. Andre
af dem lägga sina ägg i knoppen af
Vide-busken , då sjelfva <i>Videt</i> måste frambära 
sköna stora <i>Rosor</i> (491), som et rosenträ; 
Andre af dem på Törnrosens quistar,
då Törne-busken måste framte en luden <i>Sömntorn</i> 
(398). Andre på <i>Enträdets qvistar</i>, då
Enen måste bära kik-korn eller oret-korn 
(1150) likt en Triglochin. Andre på
<i>Granquistarne</i>, som då tvingas bära smultron (700).
Andre på <i>Glechoma</i> (486), som då skal bära
nötter (949). Andre på <i>Veronica</i> (12) eller
<i>Cerastium</i> (379), som då skal hopvesla sina
blan (695). Andre på <i>Pistacies</i> och
<i>Mastixträdet</i>, som då måste bära skidor (1155).
Andre på <i>Hieracium</i> (637), då denna ört måste
frambringa en liten luden mus (350). Andre
änteligen på <i>Lösmaskarnas</i> rygg, där ungarne
uppväxa hoptals och i stället för Fjärill blifva
förvände til Ichneumones (952).

18. Sen på <i>Curbma</i> (Oestrum 1025) en
luden fluga i fjällen, huru hon hela dagen flyger
öfver Renarna, de deremot fly åt snö-bärgen,
sparka med föttren, rätta up öronen, alt
stadigt akta sig för den lilla i luften sväfvande
flugan. Hännes enda tanka och åstundan är,
at få släppa et litet ägg neder på Renens
rygg, som där utkläckes, fräter sig genom
Renens hud, bor där vintren öfver, flyger
följande året ut, då hon ikläder sig modrens
särk. Ja, sen huru den eländiga och resna
koen besar i språng som en hjort, med svansen 
i krom, endast för en liten fluga, som
hvarken kan sticka eller bita hänne (1014).

19. Sen på huru nästan alla fyrfotade djur
hafva sina egna <i>Löss</i>. Foglar sina (1157-1167),
fiskar, ja sjelfve insecterne (1198) ofta sina
löss, alla skapade på olika sätt. <i>Redi</i>, som
dem aftagit i sin tractat: <i>de animalculis
viventibus in animalibus vivis</i>, kan visa
Eder hela hopen deraf.

20. Sen på träden huru ock de hafva sina
egna löss (Aphides): på Al-trädet se vi
hela grenara täkt med et hvitt fjun, eller ull;
men då vi nogare betrakte det, är det idel
insecter (698) med ludna lurfviga stora
hvita svansar, medelst hvilka de sig betäcka at
foglarne ej må äta up dem. I Ängeland fick
jag en hop rara trän från America, då jag
seglade derifrån til Holland fant jag på det
ena trädet en sälsam lus (1l62) hvars maka
jag aldrig tilförene sett. Jag bevarade henne
ifrån kölden och vädret. Hon fördes med
träden uti Clifforts orangerie, förvarades där
af mig, som en raritet; men efter några
veckor, och för än jag visste et ord af, hade hon
förökt sig öfver hela vinter-huset;
besmittade sedan genom träns öfverstyrsel,
<i>Amsterdams</i> och <i>Leydens</i> Botaniska Trägårdar med
många andra.

21. Böcker och Bräder hafva ock sina
egna <i>Löss</i> (Pediculus pulsatorius 1168),
hvilka då de komma i et maskstungit bräde
eller hål, sitta de där och knäppa, som et litet
urverk. Käringar och barn, som höra det, mena
der vura tomtgubbar eller vettar.

22. Vatnet har ock sina <i>Löss</i> 
(Monoculus 1182) som föröka sig ofta så otroligt, at
hela vatnet blifver rödt, hvaraf ofta hela
torpen i Holland trott vatnet vara vändt i
blod medelst et underverk.

23. Sen S<i>pinlarna</i> (Araneus 1219), huru
somlige bära hela säcken full med ägg på sin
rygg, där äggen utkläckas såsom på
Syrinamska grodan.

24. Sen <i>Syrsevadens</i> (Gryllotalpa 619)
underliga och stora händer, hur fort han med
dem gräfver sig gångar i jorden, quickare än
någon Mulvad eller Canin.

25. Sen huru <i>Mygg</i> (Culex), <i>Dagflugan</i>
(Ephemera) <i>Aftonflugan</i> (Phryanea), och
<i>Trollsländan</i> (Libellula) flyga hela dagen
öfver vatnet, at der nedlägga sina ägg, som
utkläkte i vatnet, måste lefva under vatnet, så
länge de äro maskar; men så snart de fått
vingar drunkna de, om de en gång nederfalla i
det våta.

26. Sen på den stora <i>Flugan</i> (Musca 1184),
huru hon söker orent vatten, och huru hännes
mask hänger på en lång svans, hvilken
håller sig up til vattenbrynet, och huru
masken på den drar sig up och neder i vatnet,
såsom på en spira, han synes väl mycket lös
och sliprig; men det vore dock lättare, at
sönderkrama en ryttare-häst, än detta så usla
kräket.


27. Sen den lilla <i>Cassida dermestoides</i> (384)
huru hon ihopdrager hufvud, händer och
fötter, allenast någon pekar åt hänne, och
märken, at en knapt med någon tortur är mägtig,
at tvinga hänne til at röra den minsta klo.

28. Sen huru <i>Spyflugor</i> (Musca carnaria
1102) lägga sina ägg på köttmaten och huru
oräkneliga ägg en enda fluga värper. Men
tron dock icke, at det är sant hvad alla
tala denna tiden om <i>Maskar i människans
kropp</i> (Afcarides 1269); de säga oss at
maskarna utkläckas i magen af flugornas (1106}
ägg. Nej ingalunda; ty först föda våra
gemena flugor lefvande ungar och ej ägg:
sedan skulle ej maskarne i magen kunna sig
föröka, utan af ägg med mat nedsvälgde; ty
intet insect kan afla och föda förän det
genomgåt sin förvandling och kommit til sista
graden. Huru skola flugor kunna paras och
värpa i magen? och för det tredje åro
maskarne i magen och tarmarne ej Insecter,
utan vermes, et helt annat slägte.

29. Sen den lilla <i>Puss-flugan</i> (1110), som
flyger liksom solgrand öfver dyng-pussarna,
huru hon oförmärkt practicerar sig i springan
på osten och där lägger sina ägg, och sen
hela menigheten bedragen, at tro det
maskarne (1110) äro genererade af sjelfva
osten genom en afguda-skapelse, som de
kalla generationem æquivocam.


30. Åskåden huru kärligen
<i>Trollsländerne</i> (771) paras, och sägen mig om Venus
förordnat hos något slägte lika gifto-lagar. En
kär man flyger och svänger hit och dit i
luften med sin två-klöfda stjert, hvilken ser ut, som
en tång. Så snart han får se sin maka, nappar
han hänne med stjerten om halsen, hon
följer efter tvungen, som hönan höken, och på
det hon må skjuta honom ifrån sig, böjer
hon stjerten i krok under sig til mansens
bröst (just där Venus förgömt han kärleks
pilar), och altså liksom med våld
öfvervinnes utan våld.

31.  Sen <i>Kräftan</i> (Cancer 1249), som är
et med de största insecter (då hummeren
inräknas), huru hon har oräkneliga ägg i sit lif;
men efter några dagar varda alla äggen
utvärpte och hänga under hännes stjert. Hannen
der emot har tvänne kärleks-pilar, det intet
fyrfotadr kreatur, ingen fogel eller fisk fått.
Sen hur den kräftan, som kallas <i>Eremit</i> (1250)
upsöker ödelagda snäcke-hus, kryper deruti
och dem bebor, at dess hudlösa svans, om
hvilken hon är rädd, som björnen, ej må
skadas af utvärtes våld: rullar altså med sig
detta lånta hus, som Diogenes sit fat. Sen
på kräftans lungor fästade under dess stora
bröst-sköld; sen dess undersamma mun midt
på bröstet, straxt vid magen: sen dess
hårda ögon, dess undersamma gång, dess
stora händer, dess förnyelse hvart år, då hon
kläder af sig sin förra hud och skal: ja, än
mer, sen när hon mist en arm eller et lår,
huru hon får et nytt igen; men varen dock
ej för hastige, at cassera den första tros
artiklen i naturkunnigheten (<i>omne vivum ex
ovo</i>), fast både Hydra och Gordius läto sig
dela i hundrade nya djur; utan föreställen Eder
analogien af växternas rötter.

32. Sen den kårtlifvade <i>Dagflugan</i>
(Ephemera 754), hur hon långa tiden lefver under
vatnet en mask; men utkläkt til et flygande
cch fullkomligt kreatur, ej lefver mer, än
et enda dygn, på hvilket hon sig förnöja,
paras och äggen afbörda måste.

33. Sen huru <i>Sjömasken</i> (Phryganea)
bekläder sig, den tiden han vistas hos fiskarna
sina glupska fiender, med allehanda slags
boss, barr, strå eller löf, at fiskarne ej må
blifva honom varse och aldeles upäta. Häraf
skulle den, som får se honom ligga under
vatnet, snarare tro, at hon vore en rutin quist, än
en lefvande afton-fluga.

34. Sen den gröna <i>Cassida</i> (377) och den
halskrammade <i>Chrysomela</i> (425), huru de spöka
ut sig och täcka sig med egen träck, at
foglarne ej må blifva dem varse, liksom de små
<i>Cicadæ</i> (636) täcka sig innom et skum; men
hafven J väl någonsin sett någon så utspökad, som
<i>Cimex curvirostris</i> (647), då hon satt på sig
öfver alt, alt det lapperi, hon öfverkommit, at
hon kan skrämma sjelfva barnen, och på
det hon än mer skal förställa sig, brukar hon
ovanliga steg. Sannerligen tyckes ingen
spinnel vara så ohyggelig, som denne; men torkar
man af honom detta stoft, är han täck och
behagelig.

35. Sen <i>Malen</i> (Phalæna 893) på tapeten,
huru han är täkt med en liten strut, gjord af
det finaste hår på klädet, i hvilket han lefver
och bor. Så snart denne mask gjort sin strut
färdig, är han emedlertid blifven större, än
at han i honom kan få rum, måste altså
sjkära up sit hölster på ena sidan, och sätta i
honom en skarf. Han har ock ej väl
fullkomnat denna kil, förän han åter emedlertid
blifvit alt för tjock, at han på andra sidan måste
öpna hölstret och skarfva; så förökes hans
verk dageligen och stundeligen, som
Zyzyphisten. Läggas ock för masken åtskilliga
klutar af olika färger, blifver hans klädning
brokot, som på en Harlequin.

36. Sen huru en stor del flugor lägga fina
ägg uti bladen på svinmolla <i>(Cbenopodii
subcutanea)</i> och andre, der äggen urkläckas in i
bladen, blifva maskar, krypa emellan nedra
och öfra sidan af bladet, göra bleka gångar
deruti, som mulvaden på jorden, uran at
vara bare, för vädret eller foglar utsatte. Pa
samma sätt har sig ock Indianernas <i>Folium</i>
<i>ambulans</i>, hvilket bedrog de gamla, som
skulle i Indien finnas trän, hvars blan krupo
som lefvande djur; ty maskarne, som i
desse blan ligga, räcka ut föttren på ena sidan,
och dermed gå de täkte och inneslutne i bladet.

47. Sen på <i>Orangie-lusen</i> (Coccus 722),
som ännu är konstigare än <i>Hvalfisk-lusen:</i> Sen
dess stora mask och lilla kräk, så sällsamt
til skapnad och hushållning, at intet är
underligare.

38. Sen huru <i>Myrelejonet</i> (Formicaleo 73)
bor i sanden, utan dricka, nögdt med litet
mat; i sanden gräfver det sig neder, at ej
Foglarne må det upsvälja, gör der uti en
liten helt brant håla, som hade et ägg deri
varit nedtrykt, under hvilkens centrum denne
mask ligger. När nu Myrorne gå fram och
komma på denna hålans brädd, falla de
neder liksom i Varg-gropen och blifva til rof.

39. Sen huru <i>Fettmasken</i> (Meloë 596)
låter et fett ledvatteu utur alla sina knän och
leder, så snart någon rörer honom.

40. Sen huru honorne af <i>Lysmasken</i>
(Lampyris 586) om sommar-nättren lysa i
buskarna, brinnande af kärlek, en eld, som icke
upfräter, men endaft gifver deras män
anledning at låna eld. Jag vil ej gå bårt til
Syrinamiska <i>Lysflugan</i> (Laternaria 643), som bär
fram för ögonen på sig en stor lykta, Jag vil
ej eller hafva besvär at der upgrafva <i>Mångfotan</i>
(Scolopendra 1261) utur jorden, at se huru
hon gifver gnistror ifrån sig, som en katt,
struken på ryggen, i mörkret.

41.  Sen hvad underligt mariage
Naturen inrättat bland Bien, Myror och
Gråsuggor (Oniscus): huru många snöpingar, någre
män, få hustrur Kan väl någon finna
hvarföre Naturert gjort männerna flygande
ibland Ljusmaskarna, och några Fjärilar; der
det skulle tyckas, at om det födande
kreaturet haft vingar, hade slägtet vidare kunnat
utsprida sig.

42. Sen hvad grymma klor har icke
<i>Kräftan, Scorpionen, Vatten-Scorpionen</i> (691)
och <i>Scorpion-spinnelen</i> (Hepa 1187).

43. Tänken efter de faseliga
<i>Scorpionernas</i> stjertar: <i>Biets</i> och <i>Getingens</i> gadd:
<i>Vattenoxens</i> (Dytisci), Indianiska
<i>Mångfotans</i> och många <i>Spinlars</i> tänder, med hvad
grufveligt gift i dem gömmes.

44. Sen de underliga <i>Vatten-Scorpioners</i>
(691) <i>Vatten-oxens</i> (564) och <i>Vatten-rodarens</i>
(688) ådror, och huru de dem draga på
sälsamt sätt, besynnerligen huru den sista
simmar på ryggen.

45. Sen <i>Silkesmaskens</i> (832) långa trå och
spånad, och huru han sjelf sig innebygger.

56. Sen på <i>Spinnelens</i> (Aranea 1215)
konstiga nät, dess Residence i nätets medelpunct,
at han må känna den minsta fluga, som 
rörer dess minsta sträng, liksom man föreftäller
sig själen uti en krops hjärna känna där
nerverne gå tilsammans. Huru han går från den ena
husets vägg til den andra, utan at röra tak
eller golf; ja huru han går up i luften, utan
vingar, up til skyarna, öfver de högsta torn,
utur vår åsyn. Sen huru <i>fila divæ Virginis</i> täcka
åkrarna om Vårtiden, endast af Spinlar
gjorde. Sen huru mångfaldig hvar trå är i
Spinnelens nät: huru tråderne äro hopfäste. Sen huru
han hela dagen vakar på rof, och rofvet
inspinner, och huru han sjelf ändteligen, där
han fås igen af sin grymmaste fiende
<i>Slupvespan</i> (Ichneumon), utan all nåd dödas.

47. Sen huru mäst alle <i>växter hafva sina
egna Insecter</i> och mäst hvar mask (Eruca) sin
egen planta at lefva af. Vi se dock, at en del
maskar lefva af flera slags örter; men alla
desse slagen tyckas dock äga en kraft.
Kanske, at maskarne således kunna lära oss
örternas kraft i Medicinen.

48. Hvem kunde upfinna hur Apulien
måtte befrias från <i>Tarantler:</i> Indien från
<i>Scorpioner:</i> Norrland från <i>Mygg:</i> Lapland från
<i>Curbma:</i> Bondtorpen från Syrsor: Finland
från <i>Torraker:</i> Paris från <i>Vägglöss:</i> Barn från
<i>Hufvudlöss:</i> Lagårdspigor från <i>Loppor:</i>
Hästar från <i>Bromsar:</i> Trägårdar från <i>Jordloppor:</i>
Fruktbärande trän från <i>Maskar:</i> kläder från
<i>Mott:</i> &c. Mån han ej vore all heder och
belöning värd?

49. Nu är tid strida mot <i>Torrakanerna</i>
(Blatta 617), et skadeligt röfvande partie, som
kanske först förskrifvit sig från America och
Surinam, där de kallas <i>Kakerlacki,</i> hvar ifrän
det practicerat sig öfver til Europa, förökt sig
och gått genom Turkiet, Rysland, Finland;
men nu redan förmärkas lönligen uppehålla
sig i Stockholm. De svarte tjufvar gå om
nättren endast på rof, äta up skor, kläder och
mat, besynnerligen bröd, det de förtära, fast
de lemna skorpan hel och oskadd.

Mera skulle jag visa om tiden och Edert
tolamod ej missbrukades.

50. Sen på den masken (Chamæleo 1029),
som ligger i vatnet, är icke han mer
seglifvad än någon oxe?

51. Låten <i>Malpigius</i> anatomicera
Silkesmasken (Bymbyx) för Eder så lären J finna
huru stora under äro i honom: här är dock mer i
de andra. Låten S<i>vammerdam</i> anatomicera
<i>Lusen</i> för Eder, han skal dela hänne, som han
hade den största oxe för sig, och J skolen tilstå, at
det är det accurataste verlden sett. Låten
<i>Reaumur</i> visa eder <i>Erucam processionariam,</i> och de
andra insecternas uptog och hushåldning.
Låten <i>Frischen</i> beskrifva för Eder de andra
almänna kräken. Gån genom de mönster-rullar
jag upsatt (efter hvart och et insects familie)
i Fauna Suecica, på de insecter af mig här i
Fäderneslandet igenfunnits uti 16 år.

52. Här är et fält för alla curieusa, som
vilja se under och något nytt, det ingen förr
sett. Denna del är oss lemnad föga rörd af
förfäderna. Den, som har lust, hog, vett och
quickhet, pröfve den här. Här tinnes säkert
det, som är sötare, än honung, segare, än silke,
rödare, ån Cochenille; men den som härtil
lägger handen måste hafva tolamod, roligt
sinne, fullt uppehälle. Han måste göra
observationer i långa tider och ej för hastigt.

53. Desse äro de Guds härar, hvilka han
utsänder, at tukta et olydigt folk. Han har
gifvit hvarje nummer sina vissa ordres, at
utföra ondt eller godt. Då det behagas honom, at
hemsöka månniskorna, välsignar han allenast
et af dessa slägter, at förökas, som sanden i
hafvet, straxt utföra de hans vilja, som dem
commenderat. Skal <i>gräset</i> på ängen bårtslås,
så komma många legioner af <i>Phalæna</i> (num.
826) det at fullgöra: grödan på <i>Åkren</i>
fördärfvas af <i>Tipula</i> (1125). Säden plockas utur
axen af <i>Curculio</i> (474). <i>Magazinerne</i> förstöras
af <i>Phalæna. Kökskrydderne</i> upätas af
<i>Mordella</i> (540). <i>Kålen</i> af <i>Papilio</i> (799).
<i>Sparis-sängarne</i> af <i>Chryscmela</i> (430). <i>Humlerötterne</i> af
<i>Phalæna</i> (917). <i>Bladen</i> på tråden af
<i>Melolontha</i> (345). <i>Blommorne</i> til frukten af <i>Phalæna</i>
(846). <i>Köttet</i> i visthuset fördärfvas af <i>Dermestes</i>
(360). Den torkade <i>Fisken</i> af <i>Cassida</i> (379).
<i>Osten</i> och <i>Mjölet</i> af <i>Acarus</i> (1195). <i>Kläderne</i> af
<i>Phalœna</i> (892) <i>Husen</i> af <i>Dermestes</i> (366).
<i>Skeppsvarfvet</i> af <i>Cantharis;</i> men hvem kan
upräkna alt? Ja den Alsmägtige
commenderar de minste <i>Sirones</i> (1194), at slå oss, så at
intet blifver helt, alt ifrån hufvudet intil
fotabjället. At förtiga de mord-änglar, som slå oss
med Pest, Koppor, Fläckfebrar och andra
smittosamma sjukdomar.

Tiden är förfluten Mine <sc>Herrar</sc>, ty sluter 
jag.

54. Desse äro altså de Guds verk, i hvilkas 
åskådande vi oss öfva skole.

Desse verken äro af den Gudomeliga
konsten och magten, på hvilka vi böre
använda våra lediga timmar.

Gud har ju fört oss hit i verlden, som är
på så oändeliga sätt beprydd. Han, som gifvit 
oss ögon at se sådant, har ock dermed
befalt oss betänka hvad vi se.

Törs jag altså säga, at den försmädar
Guds Lag, som säger at denna kunskap är
onödig; ty den oss skapat, har ock skapat dem.

Låt oss använda den tid, andre förslösa
på gästabod, spel, dryck och prat, at endast
se dessa slägter an, så skal tiden oss vara
nogsamt tilräckelig. Vi hafve ej fått kårt lif; men
gjort det kårt.

Människan är ock derföre skapad, at hon
skulle skärskåda Skaparens verk, och då hon
admirerade Kreaturet, at derigenom ärkänna
dess mästare, här besynnerligen, der <sc>Inga
underverk äro större än de minste</sc>.

55. Sådane Skaparens och Natursens
under äro oräknelige. Den är visast, som vet de
mästa: deras känning föra oss til Skaparen,
til oss sjelfva, til vår näring och uppehälle.
Ej är allom gifven lika hjärnans styrka, ej 
lika vilkor, ej lika tider och tilfällen, at
arbeta up nyttiga vetenskaper. Mycket uptäckes
dageligen hvars nytta man ej ser. Många trän
planteras i år, hvars frukt, ej ärnås på
många år. Ho hade trott, at när Camerarius
gjorde försök om aflelsen hos örterna, at på samma
grund hela Botaniquen skolat någonsin blifvit
bygd? Prisade altså Alexander Magnus den
gamla utlefvade gubben, som planterade
Dadlar til Palmträn, hvilka ej kunde bära frukt
i hans tid, utan endaft <i>för Efterkommande.</i>

*

Ändteligen efter en så lång fred: sedan så
många härliga inrättningar blifvit gjorde i
Fäderneslandet: sedan vår Narion begynt täfla
med de yppersta om vett och lärdom, fägnar
jag mig at lefva, då jag sett mina egna
Landsmän pröfva sine krafter, grunda en
A-demie, förnämligast at dermed tjena sin egen
Nation. Edert namn, Mine <sc>Herrar</sc>; som
denna inrättningen åstadkommit, blifver och
bör blifva odödeligt. J hafven vist Eder
hurtige, oförtrutne, Patriotiske och
ädelmodige, som utan vedergälning velat upoffra
Edert vett, svett och tid, endast til Publici
tjenst, och efterkommande til eftersyn.

J hafven Mine <sc>Herrar</sc>, Ledamöter af
Vetenskaps Academien, antagit mig til Eder
första Præsident, och dermed gjort mig den
heder, jag ärkänner för den aldrastörsta i
hela mit lefvernes lopp. J hafven tålt mig
gerna: J hafven vist mig den heder och lydna,
som detta vigtiga kall fordrar: J hafven
biståt mig i råd och öfverläggningar: J hafven
med Eder omsorg uphulpit Academiens
välfärd: J hafven flitigt och oförtrutit
sammanträdt i Academiens ännu späda dagar. Eder
mildhet hafver ej tilräknat mig de ovana
syslor, hvilka Academien mig anförtrott. Tag
hembär för alt detta den tacksamhet, et rent
sinne vet sig vara skyldigt til, och aflägger
nu härmed den angelägna bestälning, jag i runda 
fyra månader förestått. Jag aflefvererar här
en specification på alla de af Academien beslutna 
mål, som under mitt Præsidium blifvit
afgjorde, tillika med förtekningen på alla dem,
som til Membra blifvit antagne, och de
observationer, som inkommit eller blifvit gillade.
Jag updrager alt detta, efter Academiens
constitutioner, til Herr Capitaine Trievald, en
så värdig man, den Academien til
Successor och Academiens andra
Præses kallat och utvalt.

*
</chapter>

<chapter name="Påminnelse">
<h2>PÅMINNELSE.</h2>
<table>
<td r>Editio 1<td>utkom <i>Stockholm</i> 1739. <i>oct. svetice.</i>
<td r>2<td>lika <i>Lugd. Bat.</i> 1741. <i>duod. belgice.</i>
<td r>3<br><br><td>denna med några få <i>anmärkningar</i> förökt och med <i>numrer</i> vid hvart och et insect, efter <i>Fauna Suecica</i> (Stockholm 1746),<br>på det läsaren måtte nogare förstå hvilket djur jag visar.
<td 2>Ändteligen har denna 4 och sista Edition utkommit 1752.
</table>
<img></img>
</chapter>






