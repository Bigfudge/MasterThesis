<chapter name="Titelsida. Väckelserop. I. «Jag fann honom icke«, Nutidsbetraktelse av E. G—n">
Väckelserop

I.

«JAG FANN HONOM ICKE«

Nutidsbetraktelse

av

E. G—n

På vänners begäran utgiven


Femte upplagan


Helgelseförbundets Förlag 
Götabro, Hardemo
</chapter>

<chapter name="Tryckort">
ÖREBRO
LÄNSTIDNINGENS TRYCKERI
1929
</chapter>

<chapter name="Jag fann honom icke.">
<h1>Jag fann Honom icke.</h1>

<tab><tab><tab>"Jag sökte Honom, men jag 
<tab><tab><tab>fann Honom icke." H. V. 3:3.
</chapter>

<chapter name="I. Ingen Kristus i familjen och vardagslivet.">
<b>I.</b>

<b>Ingen Kristus i familjen och vardagslivet.</b>

1. Vi ha blott en söndag i veckan; det är 
onekligen en kristens plikt att hålla den helig. Men 
för en helgad kristen äro <i>alla</i> dagar heliga, och 
<i>hela livet</i> är en fri gudstjänst. Ty religionens 
uppgift är att genomtränga och helga vårt <i>liv</i>. 
<i>Vårt hem och vår kallelse vill den inviga till en 
helgedom för vårt liv att tjäna Herren.</i> Den som 
icke är en kristen i <i>sitt hem</i> är ingen kristen alls. 
<i>En man är, vad han är i sitt hus.</i>

2. En viss man bestiger talarestolen och håller 
på söndagen ett glänsande föredrag om "kristlig 
kärlek och fördragsamhet". Han öser på med sin 
vältalighet så ymnigt, att många bli hänförda. 
Men efter varje söndag kommer en måndag. Det

vet, om ingen annan, denne mannens hustru. Och redan följande
morgon får han tillfälle att visa sin fördragsamhet. Vid 
matbordet stöter gossen omkull såskoppen, modern ber för 
den ångerfulle syndaren, som skälver av förskräckelse. Stryk
få de båda!

3. Skall någon vid beräknandet av en mans kristliga värde 
fästa sig vid hans söndag? Den som är ljuvlig i kyrkan kan 
vara ett lejon i sitt hem. Efter hans måndag värdera vi 
honom. I hemmet skall hans hjärta uppenbara sig. Hemmet är 
det kristliga livets probersten. Där behövs helgelse. 
Förbannad vare den religion, som stannar i kyrkan!<i> "Jag vill
vandra i mitt hjärtas redlighet inom mitt hus."</i> Väl det hem,
över vars dörr den helige Ande inristat: "Jag och mitt hus,
vi vilja tjäna Herren!" Välsignad den husmoder, som på alla
sina kärl skrivit: "Helig Herranom."

4. Hemmets moraliska atmosfär beror huvudsakligen på dess 
styresmän. Varför kommer en skara modedockor ut från kristna
hem? Varför bliva barn av kristna föräldrar så ofta snikna 
och giriga? En ung man säger: "I kyrkan har jag vid min 
faders sida hört predikas: Söken <i>först</i> Guds rike; men i 
hemmet har jag lärt att först av allt skaffa mig en tryggad
ställning för detta livet". Han gör så och — går förlorad. 
Barn av kristna föräldrar uppfostrade till världsmänniskor!
Den förhärskande andan inom hemmet danar barnets karaktär.

5. Sorgligt nog har Kristus föga rum i familjelivet. Där 
man väntar en fri kristlig anda mötes



man ofta av en kvävande atmosfär. Där finnes rum för <i>allt </i>
så när som för Kristus. Av jorden är man, och av jorden 
talar man. Och när man styr in i det andliga med sitt kalla
hjärta, talar man helst om personer och läror, ej om <i>livet 
i Gud.</i> Ty där finns ej rum för Kristus. Från morgon till 
kväll behärskas <i>allt</i> av en brådskande oro. Man går ofta 
tungsint och dyster, livet bliver en odräglig börda. De säga
sig vara kristna; men det är som om ingen Kristus funnes 
för detta hem!

6. Tjänarna bliva trälar och husbonden herre. Den kärlek, 
som förr lyste över familjen, har gått ned. De äro ej längre
bröder. Det blir så kallt, så kallt. Intet hjärta! Inga 
vänliga, uppmuntrande ord. Blott orimliga fordringar och 
kärlekslösa domar. Man väntar efter den 24 oktober. Arbetet
går trögt. Det hela skrider som ett sorgetåg vid dova 
klockljud. Kamraterna börja träta; familjen bliver en 
tummelplats för dagliga strider. Var och en hjälpe sig själv.
Ty här finnes ingen Gud.

7. Se här en annan tavla! Vi ha framför oss en kristen, som
pratar och skrattar åt allting. För en gång kan det vara 
uppkryande att träffa honom, men vårt sällskap för livet 
blive han icke. Han är så glad. Är det hjärtats glädje i 
Gud? Ar det skenet av Jesu närvaro, som lyser över detta 
ansikte? Akta dig! Gå ej för nära! Där är den ruttna 
sinnligheten. Skämt och gyckel äro en oumbärlig krydda för 
somliga. Med sina kvickheter roa de världen och förleda 
obefästade själar. Deras tal fräter omkring sig såsom kräftan. De



äro en förklädd förbannelse för sin omgivning. Världen 
skrattar åt det hela: "Sådana äro de! Ej en smul bättre än 
vi." Mycket sant. Man skrattar sig icke fram till Guds rike.

8. Det är svårt att känna igen somliga i vardagslivet. De 
bliva så förändrade i arbetskläderna. Mycken religion går 
där upp i det glada skämtet, mycken ljuvlighet begraves i 
en bitter, tung ande. Vad en kristen är på bönemötet, är 
han icke alltid i sitt arbete. "Den där ynglingen", sade en
lantman, "är den bäste arbetare jag någonsin haft, men nog 
vill han att jag skall 'krusa' för honom riktigt." Jag såg 
honom och kände igen honom sedan några möten, där han bad 
och vittnade varmt om Herrens kraft att frälsa sitt folk. 
På sin hemort hade han ringa förtroende som kristen.

9. Vad bliver det nu av all vår andlighet, om vi icke följa
Jesus i vårt hem och vår kallelse? Om vi stå upp på bönemötet
och tacka Gud, att vi äro frälsta, så har världen rättighet
att avfordra oss bevis därför. Om vi icke betala våra skulder
utan äro bedrägliga och falska, eller leva okristligt i vårt
hem, så må världen förakta vår gudsfruktan och hålla oss 
för bedragare. Ingen må klandra henne därför. Ty om vi säga
oss hava gemenskap med Jesus, men vandra i mörkret, så ljuga
vi och göra icke sanningen. Joh. 1.

Av frukten känner man trädet. Varför hava de kristna ingen 
ljuvlighet, ingen gudsfruktan, ingen Jesus, ingen himmel i 
vardagslivet? Varför?

*
</chapter>

<chapter name="II. Jag fann honom ej i det kristna umgängeslivet.">
<b>II.</b>

<b>Jag fann honom ej i det kristna umgängeslivet.</b>

1. De nyomvända beklaga, att gamla kristna så föga uppmuntra
dem. Vanligen är den nyomvändes tro enfaldig och hans uppsåt
rent. Med den första kärlekens innerlighet längtar han efter
umgänget med Guds barn och väntar mycket av dem som vandrat
länge med Gud. Men hur ofta händer det icke, att den, 
nyomvände får gå avkyld och olycklig från den man, som han 
hoppades <i>allt</i> utav. Ett exempel. En ung kristen kommer i 
tvivel om sitt barnaskap. Med klappande hjärta skyndar han 
till en välkänd församlingsmedlem. Här väntar han ljus, men
efter ett kort och torrt samtal återvänder han med förtvivlan
i sitt hjärta. <i>Vår aktade församlingsmedlem var ingenting 
annat än en förklädd världsmänniska!</i>

Den nyomvändes gråt är en klagan, som
återbär ljudet av dessa ord: <i>"Jag sökte honom, men jag fann 
honom icke!"</i>

2. Men hastigt växlar tiden om tavlor på den gripande scenen.
En otrogen är i bekymmer om sin själ men för stolt att låta se 
det. Dock, nöden har ingen lag. Samvetet svider värre och värre.



Slutligen tillkallar han, utan uppgivet ändamål, en 
församiingsäldste. Med denne man hade han haft åtskilliga 
affärer. Härmed voro alla misstankar förebyggda, menade han.
Ja väl. Den vördade mannen kommer. Men upptagen som han är 
av jord och värld, har han ingen känsla av Andens ledning,
utan tager för givet, att det nu är för avtal om ett förr 
omordat arbete, som han blivit. efterkallad. Sedan han en 
god stund talat om både likt och olikt, börjar han därför 
fråga om arbetet men får så korta, avkylande svar, att han 
känner sig ytterst besvärad, ja nästan förnärmad. Han tänker
just därför avlägsna sig med ett kallt farväl, då den otrogne
springer upp från stolen och utbrister med ett allvar, som 
skär genom märg och ben:

<i>"Jag tillkallade er för att vinna tröst, ty jag är i bekymmer
om min själ. Men här har jag nu snart halvannan timme måst 
pinas av edert tomma prat."</i>

3. Vi uppgöra affärer med personer, som vi först skulle föra
till Kristus, om vi regerades av Guds Ande. Och under vårt 
liv få vi i Herrens krönika ett digert kapitel av <i>"försummade
tillfällen",</i> därför att vi icke brinna av Kristi kärlek. 
Personer, som vördade vår gudsfruktan, finna oss i familjelivet
<i>retliga</i> och <i>tvära, lättsinniga</i> och <i>världsliga, andelösa</i> och
<i>jordiska.</i> När vi skulle tala om himmelen, tala vi om jorden;
då vi skulle tala om Jesus, tala vi om <i>dåliga människor;</i>
och de, som väntade uppbyggelse av oss, gå bort mera ruinerade
än någonsin.
4. Bedjande händer sträcka sig mot oss, men vi ha ej tid; 
hungrande själar bedja om bröd, men vi hava intet att ge 
dem; världen håller på att förgås, men vi hava icke <i>hjärta</i>
att rädda den! Jag hör ur många hjärtans djup en suck: <i>Jag 
sökte honom i det kristna umgängeslivet, men jag fann honom
icke.</i> Kristen, stanna ett ögonblick! Denna suck är en 
anklagelse emot <i>dig!</i>

5. Kan det vara möjligt, att vi så ringakta vår höga 
bestämmelse, att vi sänka helighetens skinande baner, tills
det trampas i smutsen, av en död religion! Om vi, som skulle
vara världens ljus, bliva mörker, huru stort skall då icke 
mörkret bliva! I denna tid, då sanningen trampas fräckt, 
vad försvar vilja <i>vi nu</i> giva sanningen? Skall Jesu ömma bön
till oss vara förgäves? Satan har sina legioner rustade 
"till tänderna", redo att på minsta vink giva eld. Men har 
härlighetens Konung fått 'mönstra sin här? <i>Stå alla redo?</i>
Äro <i>alla</i> här?

6. Världen vet, hurudan en kristen skall vara. Skulle <i>vi</i> ej
veta det? Men om vi <i>veta</i> sanningen, varför <i>göra</i> vi den icke?
Att vara kristen är att <i>leva.</i> Det kristliga livet är ingen 
tom dröm. Det är en medveten tillvaro i Kristus, en vandring
i Anden. Den som lever sig själv, han är levande död, och 
den kristen, som lever för världen, är en vanära för det 
kristna namnet. Om alla kristna bleve <i>levande</i> och <i>hjärtevarma,</i>
skulle skapelsen genombävas av evangelii kraft, och lovsånger
skulle då fylla rymderna från söderns palmer till nordens 
is. Eller har evangelium förlorat sin



kraft? Är den tid svunnen, då Guds församling
var i stånd <i>att med goda gärningar nedtysta de 
onda människornas okunnighet?</i>

I de kristnas <i>samtal</i> och <i>umgängesliv,</i> i deras
<i>affärer, tankar och gärningar — var är Kristus?</i> Skola vi 
åter nödgas klaga: <i>"Jag fann honom icke?"</i>

*
</chapter>
<chapter name="III. Jag söker Honom förgäves i »den rena läran».">
<b>III.</b>

<b>Jag söker Honom förgäves i »den rena läran».</b>

1. Kanske vår andlighet är ett enda stort misstag: vi torde
ej hava den rena läran. Kanske vi måste taga dopet eller gå
in i det eller det samfundet. För några år sedan vistades 
jag en tid i —b— församling och förkunnade evangelium. Gud 
välsignade oss så, att rätt många blevo frälsta. Och syndares
räddning var för oss alla en gemensam livsriktning; vi tänkte
ej på någonting annat. När jag lämnade platsen, följde mig 
en kär broder ned till tåget. Vid stationen tog han mig 
avsides och uppmanade mig allvarligt att taga dopet. En tid
därefter tyckte en annan, att jag borde bli metodist. Och 
häromdagen sade en vän till mig, att vi som icke firade 
lördagen som sabbat, vi buro vilddjurets vedertecken.

2. Ju mer världslig en kyrka bliver, dess mer skall hon 
värdera sin lära. Då en församling upphör att gå Herrens 
ärende, drager hon ut till strid för sin egen <i>åskådning.</i>
Men i sitt eget uppdrag lämnas hon av den helige Ande. Så 
snart en 
församling, vare hon än så mönstergill, begynner parti för sin
åsikt, så förlorar hon innerligheten och kraften i sitt liv.
Hon förlamas och bliver andelös. Där sitter hon, en fånge i 
sina tankars tempel. Uppblåst av en tom inbillning att vara
erkänd av Gud, sitter hon där <i>utan hjärtebehov att tillhöra
Herren.</i> Hon är en utpost av — <i>döda soldater,</i> och djävulen 
aktar henne ej värd mer uppmärksamhet än ett hånlöje. Ingen
legion utmanas till krig emot den. Låt dem vara! <i>De äro 
döda!</i>

3. Om vi på grundvalen av ren lära bygga en kyrka, skönare 
än Mose tabernakel, men icke få Herren att stiga ned till 
oss, är hela ståten en ömkansvärd tomhet. En ren lära, en 
vacker kyrka är intet utan Jesus. Det vilar en tung förbannelse
över en partibunden församling. Den mest hängivne känner 
sig nästan skild ifrån Gud, när han bestiger deras predikstol.
Där sitter en slö andlighet utan bön, för att pröva om 
"läran" är av Gud. Predikanten beder, men himmelen kännes 
som koppar. Han skall tala, men blir nära förstelnad; och 
efter dessa ansträngningar sjunker han ned inför Herren för
att med rop och tårar lätta sitt hjärta.

4. Bokstaven dödar, men Anden gör levande. Kristus kom ej 
för att upprätta ett religionssystem, utan för att giva 
världen liv; därför levde han och därför dog han, att vi 
skulle hava evigt liv genom honom. Vad vi behöva, är icke 
blott hans lära, utan honom själv. Den som har Sonen, han 
har livet. Han är församlingens huvud och sin kropps 
frälsare. Han älskar församlingen och beder om hennes hjärta.
O, att Jesus bleve mera värdigt bemött av sitt eget folk! 
Det är ej brist på förstånd. Nej, det är brist på hjärta! 
Församlingen stänger dörren för Kristus. Halvhet och 
världskärlek bevaka den. Vi leva i den laodiceiska tiden.

5. Man är varken kall eller varm. Övergiva Herren vill man 
icke, men att hängiva sig <i>helt</i> åt Honom, det är omöjligt. 
Hjärtat hänger fast vid världen. Man vill tjäna två herrar.
Till den ljumma kristenheten säger Herren: "Se, jag står 
vid dörren och klappar". Ack, du renläriga, förlamade samfund!
Gör ny sinnesändring! Låt dina förstelnade känslor blöda av
ömhet för din brudgum. Tag emot Kristus <i>helt.</i> Låt oss härnäst
känna, att han bor hos dig. <i>Ty jag sökte honom, men jag fann
honom icke.</i>

6. Framåt, framåt! är den kristnes fältrop. En kristen får 
ej stanna i något utvecklingsstadium. En fullkomnad kristen
utvecklas ej av en död teori om dop, församling eller 
helgelse. En kristen skall ej segra genom "lära", utan 
genom <i>liv.</i> Skola vi arbeta oss ur gamla former och förstelna
i nya! Må vi tänka härpå! Gören portarna vida och dörrarna 
i församlingen höga, att Ärones konung må draga där in. 
Först när Guds församling ledes och regeras av Kristi Ande,
kan hon förverkliga sin uppgift att vara världens ljus och 
jordens salt.

Vad det känns ljuvt och uppfriskande att komma i en församling
av enfaldiga själar, som ej förstå mer än att älska! Där 
man icke drömmer i det stora, utan lever i det ringa, tjänar
i kärlek, 
fröjdas i enfald — o, där är himmel, liv och seger. Jerusalems 
döttrar! Jag besvär eder: finnen I min Vän, så sägen honom,
att jag är sjuk av kärlek. Hög. V. 5.

*
</chapter>


<chapter name="IV. Jag fann Honom ej i dogmatisk talekonst och ceremoniell  andakt.">
<b>IV.</b>

<b>Jag fann Honom ej i dogmatisk talekonst och ceremoniell 
andakt.</b>

1. En större del av vår tids predikanter hava upparbetat en
förvånande skicklighet uti att — med vad sanning som helst 
— icke träffa hjärtat! Och all deras frimodighet vilar därpå,
att ingen må bliva sårad eller förargad av närgående sanningar.
Och om det lugna medvetandet om färdighet häruti skulle 
störas av någon oroväckande oförsiktighet, äro de genast 
mäktiga konsten att förtaga kraften i sanningens allvar. 
Stundom kunna de vara mycket skarpa och deras ord gnistra 
av Sinais eld, meh hela behållningen hos åhörarna blir: <i>det
var en märkvärdig predikan.</i> Och söndag efter söndag, år 
efter år sitta samma förtjusta åhörare lika främmande för 
Gud.

2. Hava icke män, väldiga som stormen, sönderrivit och 
uppskakat allt, som låg i deras väg, och likväl suckar en i 
dödslugnet kvarsittande församling: <i>"Icke var Herren i 
vädret!"</i> Med vad vilja vi ersätta närvaron av en alismäktig
Gud? Skall en härold av mänskliga ansträngningar utropa 
evangelii segrar? Bort det! Är Herrens Ande viken, må 
predikanten anstränga sig hur 
mycket som helst, den imponerande högtidligheten skall sucka:
<i>"Han är icke här!"</i> Och våra andaktsstunder skola förbliva 
fruktlösa, och våra lysande gudstjänster aldrig fylla rummet
med Guds närvaro, om vi icke av allt hjärta inviga <i>hela vårt
liv</i> åt Herren.

3. Det vilar en tung förbannelse över <i>alla</i>
tomma ceremonier och <i>alla</i> stela former. Och det är likgiltigt
<i>var</i> och <i>huru</i> vår religionsövning framträder, om den icke 
uti sig innesluter <i>närvaron av en personlig Kristus.</i> Det är
icke formen, utan livet, som är den tillbedjande själen i 
varje helig andakt. Huru man än söker att höja andakten, 
förbliver den kraftlos av brist på liv. Och detta bliver så
mycket kännbarare, då alla förutsättningar för Andens närvaro
förefinnas: klar insikt i ordet, flitigt iakttagande av 
religionens yttre bruk och användande av nådens medel.

4. Av hundra predikanter torde det vara få som tala ordet 
med <i>hjärta</i> och <i>känslodjup.</i> De andra äro mer eller mindre 
förlamade i hjärta och liv; och deras predikan bliver därför
stel och andelös. En klar tanke i ämnet, en sund uppfattning
av läran, en formfulländad utveckling av ämnet och en avpassad
hållning hava blivit den torra dogmatikens högtidlighet, då
den med kallt hjärta räcker de hungrande barnen — <i>sten!</i>

5. Ack, min själ, o, min själ, vart är din vän gången? Jag hör 
honom ej i den brusande sången, jag ser honom ej i det 
konstlade allvaret. En död tro stoltserar i den uppståndne 
Mästarens liksvepning, en ytlig gudsdyrkan tillbeder i den 
tomma 
graven. Hela gudstjänsten är en enda klagan: "Israels 
härlighet är borta! Israels härlighet är borta!" Och varje 
bön suckar: "Han är icke här! Han är icke här!" Och mitt 
hjärtas djup återgiver ljudet av denna klagan: <i>"Jag fann 
honom icke."</i>

*
</chapter>


<chapter name="V. Jag fann Honom ej i det religiösa uppvaknandet.">
<b<V</b>.

<b>Jag fann Honom ej i det religiösa uppvaknandet.</b>

1. En flyktig jämförelse mellan den första församlingen och
våra dagars kristenhet kan vara nog att låta oss känna, hur
långt vi glidit tillbaka. Den av sanning och frid omstrålade
gränslinje, som skilde de första kristna från världen, har 
blivit nedtrampad av en förvärldsligad kristenhet, och det
är numera svårt att finna den. Förslöade och oskickliga att
pröva Herrens fullkomliga vilja, fråga vi: Huru nära kunna 
vi gå de dolda djupen? Huru mycket penningar få vi samla? 
Huru mycket få vi deltaga med i världens seder och bruk? 
DyIika frågor förekornmo icke den första tiden.<i> Församlingen
visste, att hon var avskild från världen för att leva med 
Gud.</i>

2. Lång och ödesdiger har den natt varit, som vaggat 
kristenheten till sömn. Och den ödsliga tystnaden har 
avbrutits då och då av ett väckelserop eller en reformators
larmklocka. Men blott några få hava stått upp till kamp emot
nattens faror. De övriga hava, som den late, vänt sig om 
för att somna på den andra sidan! Med gripande ömhet förnyar
Herren sitt rop till 
församlingen: "Vakna upp, du som sover!" <i>Nu</i> är den rätta stunden 
för ett <i>allmänt</i> uppvaknande. Och, Herren vare lov, många 
bland Guds folk stå med tända lampor och brinnande hjärtan 
som en enda bön: "Kom, Herre Jesus!" Men den, som tror sig 
hava'hunnit längre än Guds folk i det förflutna, han gör 
ett stort misstag.

3. Vi stå delvis<i> yrvakna i morgongryningen</i> till ett bättre 
liv. De sanningar, som vi först på senare tiden börjat leva,
äro gamla erfarenheter i Guds församling. Och likväl äro vi
färdiga att pösa upp och förhävas över våra förmenta framsteg;
vi, som ej allenast borde triumfera över synd och värld, 
utan även över sjukdomar och död. Ty därtill borde Guds 
församling hava hunnit, att hon kunde uppväcka de döda. Men
därtill fordras mer av en <i>levande Kristus i en levande tro.</i>
Men var är han? Eller, <i>vad berömma vi oss utav?</i>

4. Var är den man, vars blotta skugga är hälsa och liv? 
Apg. 5:15, 16. Var är Pauli nit och Petri mod? Och var är 
den brödrakärlek, som säljer sina ägodelar för att dela 
värdet lika mellan bröder? Apg. 4:32. Och var är bönemötet,
som skakar husets grundvalar och uppfyller varje 5i med' 
den helige Ande? Apg. 4. Var är den hängivenhet, som finner
sin högsta ära i att lida för Jesus, och var är det tålamod,
som med glädje lider oförrätter och misshandlingar av alla 
slag? Apg. 5:14; Ebr. 10:23—35.

5. Från uppvaknandets yrsel skola vi, innan vi förmå att 
röra oss ur fläcken, bringas till sans av en kännbar vanmakt,
som spörjer: <i>"Var är din</i>



<i>Gud?"</i> Ja, var är han? Såg du honom i <i>all</i> den <i>tro,</i> som nu 
låter tala om sig? Det är nu först man har börjat tro. Nu 
skall allt gå genom tro. Välan, du glada tro! Bär förbundets
ark framför oss genom tidsböljornas djupa vatten! Kom, sjung
ned Jerikos murar! Tillstoppa lejonens mun, och gå åstad 
med dina tre hundra män för att slå midjaniterna, talrika 
som sanden på havets. strand! Domb. 7. I denna gudlösa tid
giv oss en profet, som med eld från himmelen bevisar, att 
<i>Herren är Gud!</i> 1 Kon. 18.

6. Vi hava tro. Låtom oss erövra världen för Kristus! Vi 
hava tro. Låtom oss i Jesu Kristi, Nasareens, namn, bjuda 
våra sjuka och genomvärkta stackare att stå upp! Ack, vår
tro är alltför ofta bara ett skryt. I prövningens eld smälter
den ihop till ett intet. Den glada hänförelsen tågar ut med
höjda fanor, men hela regementet flyr, då djävulens kanoner
giva eld. Det är ingen triumferande Kristus i vår tro. Våra
vapen äro blanka, vi ha en här, inövad till krig, men vem 
går i Herren Sebaots namn? Giv oss en <i>David</i> att sätta emot
<i>Goliat!</i>

Vi hava upptagit Elias mantel, men förgäves slå vi på 
svårigheternas Jordan. Varje dess vågsvall är ett kallt 
förakt. <i>"Var är Herren, Elias Gud?"</i>

*
</chapter>
<chapter name="VI. Jag fann Honom ej i vår tids känslolösa fullkomlighet och yrande "hallelujafröjd".">
<b>VI.</b>

<b>Jag fann Honom ej i vår tids känslolösa fullkomlighet och 
yrande "hallelujafröjd".</b>

1. Det finnes ingenting i himmelen och ingenting på jorden,
som kan ersätta Jesus. Med vemod och sorg har jag <i>stundom</i>
lämnat glada kristnas andelösa glädjestunder. Till och med 
då sång och musik kunnat skaka rutan i fönsterkarmen, har 
glädjen icke rört själens djupare känsla till Guds lov. Ty 
varje ton flög bort med ett glatt skämt: Han är icke där. 
Och där han icke är, sjunger nian icke bort saknaden av hans
närvaro, än mindre <i>skämtar</i> man bort den.

2. Utom brudgummens närvaro bliver bröllopsglädjen bara — en 
<i>farlig lek.</i> Den glädje, som endast berör sinnet, kan obemärkt
väcka lustar och lidelser till liv, vilkas följder bliva 
förskräckliga. Då Guds änglar draga sig tillbaka, dansar 
djävulen efter den kristna sångens takt. Vad vi därför under
sådana omständigheter borde göra, vore att sluta sången och
bekänna de synder, som skymma bort Herrens ansikte.

3. Mörka tavlor! Mörka tavlor! Ingen ljusglimt av den Älskades
närvaro! "Varför målar du allt i svart?" — "Jo därför att 
jag med bästa 
vilja icke kan se <i>Herren</i> uti mycket av våra dagars andlighet."
— "Ja, du har icke sett en skymt av full frälsning. Kom och
se, kom, känn och förnim den härliga frälsningens kraft! Om
någonsin måste himmelen där på ett förnimbart sätt omgiva 
din varelse."

4. Tyvärr icke alltid. I några enskilda fall är denna "härliga
frälsning" lika tom som en död altartjänst. Man måste känna,
att det bara är ett skryt. Den storslagna bekännelsen flög 
som agnar för hjärtats pösande självförgudning. Och när det
andelösa ordflödet gör sitt sista tonfall, känns det, att 
där finnes ingen <i>man</i> bakom ordet. Eller skola vi om och om 
igen kunna sjunga och tala om "en så härlig frälsning" med 
torra ögon? Kan en <i>levande</i> bekännelse vara <i>stelfrusen,</i> innan
den hunnit över heliga läppar! Varför måste vi hava storordiga
bekännare ibland oss, som aldrig kunna låta oss <i>känna,</i> att 
de talat sant?

5. Långt ifrån att låta mig behärskas av kritiksjuka och 
parti, har jag, enligt min mening, fördomsfritt gjort denna
<i>lilla</i> rundresa genom en del av våra dagars andlighet. Och 
som en resande, vilken summerar ihop detaljerna i en slutsumma
för att uttala ett allmänt omdöme, så har jag uttalat de 
totalintryck, som min själ fått av en efter min lilla synkrets
allmän överblick. Härmed har jag ej velat säga, att inga 
hängivna, helgade och andeuppfyllda kristna skulle finnas. 
Gud vare lov! Det finnes <i>många.</i>

6. Men det gäller icke så mycket vad vi äro ansedda för att
vara, utan fastmer vad vi i 
verkligheten <i>äro.</i> Och vad vi äro, beror på huru mycket vårt liv
uppenbarar <i>Kristus.</i> Till vår överraskning mötte oss en 
vällukt av Brudgummen själv i svaga kristna, som knappt 
vågade tro syndernas förlåtelse; men å motsatta sidan kände
vi stundom en kall och bunden ande hos personer, som trodde
på "full frälsning". Vad är orsaken?

Låtom oss under tårar bönfalla om en större uppenbarelse av
Herren själv ibland oss! Ty

JAG SÖKTE HONOM, MEN JAG FANN HONOM ICKE.

*
</chapter>
<chapter name="VII. Livsbehov.">
<b>VII.</b>

<b>Livsbehov.</b>

1. Vi stå hjälplösa emot vår tids otro och villfarelse, om 
ej den helige Ande kommer över oss! Det är icke gudsförnekaren
vi kämpa emot, utan den otrosande, som regerar honom. Att 
sätta det mänskliga mot det mänskliga, buyer endast en strid
av kött och blod. Det är sanningens och lögnens andar, som 
stå i fejd mot varandra, och striden blir allvarligare, ju 
mera det närmar sig ett avgörande till full seger eller 
nederlag. Att det för närvarande råder ett spänt förhållande
mellan ont och gott, röjes i tidens alla företeelser. Och 
huruvida vi skola segra eller ej, beror icke på vår förmåga
att försvara bibelns inspiration, utan att vi själva äro 
inspirerade av skriftens anda.

2. Ingen lärdom kan ersätta Andens visdom, och ingen 
vältalighet uppväger den, som utbreder sig från ett <i>hängivet
hjärta.</i> Vad tiden kräver av oss är, att vi bli uppfyllda 
med den helige Ande. Eljes skall den onde anden falla över 
oss, och vi med bävan känna en vanmakt, som ropar: "Vilka 
ären 1?" Apg. 19:14, 15. Ty det är icke överlägsenhet i ord,
utan överlägsenhet i ande, som skall segra. Den lärdom, som
dessa fiskare 
från Galiléen äga, är den kunskap, som skall riva ned 
förnuftets tankebyggnader. Hon färdas fram, som ett fridens
majestät, och den mänskliga visdomen måste tillbedja inför 
henne. Ty det dåraktiga från Gud är visare än människorna, 
och det svaga från Gud är starkare än människorna. 1 Kor. 
1:25.

3. Små barn och. enfaldiga gummor hava tillstoppat munnen
på en hädare, som alla bävat för. Vad är mera dräpande för 
otrons inkast än ett ord av allsmäktig Gud? Är icke hans 
ord som en eld och en hammare, som krossar berg? Jer. 23:29.
Är det icke hans ord, som kommer bergen att darra? Bibeln 
var Luthers och reformatorernas svärd. Sanningens harnesk 
var de heligas uniform, och tron, som omfattade Gud, deras 
sköld. Vi behöva ingenting nytt, men vi behöva en <i>ny kraft.</i>
Vi behöva kunna leva så, att vi kunna låta andra förstå och
<i>känna,</i> att vi <i>leva</i> i sanningen.

4. Vi hava, Herren vare lov, många lärda och vältaliga män 
i vårt led; men vi hava icke tillräckligt av brinnande, 
andeuppfyllda bekännare. Vi hava ord, men icke liv. Våra 
predikanter äro ofta andelösa, och åhörarna få <i>höra</i> men icke
<i>känna</i> sanningen. Om alla, som beträdde talarestolen, drevos
av den helige Ande, skulle vi snart få se den underbaraste 
tid, som jorden upplevat. Och om varje bekännare bleve 
uppfylld av den helige Ande, skulle vi få en pingsttid av 
outsäglig välsignelse, väckelse och liv. Att olärda, enfaldiga,
ja rent av dåraktiga personer få uträtta vad
lärda och bildade män voro kallade att göra, är förödmjukande,
men även väckande och lärande.

5. Give Gud, att vi alla bringades inför <i>hela
allvaret</i> av vår kallelse. Låtom oss tala och leva
fulla känslan av den räkenskap som stundar. Guds öga följer
oss på talarstolen, och hans blickar tränga ned till hjärtats
uppsåt. Vi stå inför en församlad andevärld, och ingen 
åhörare är mera uppmärksam än Herren själv. I medvetandet 
härav, vad skola vi säga, och huru skola vi tala? <i>Vi skola 
tala såsom inför Gad I Jesus Kristus, vår Herre,</i> och vi 
skola tala av rent uppsåt. 1 Kor. 2:17. Om vi besinna detta,
och Guds Ande får göra det till en salig verklighet för vårt
liv, så skola vi uppträda med den hållning och värdighet, 
som anstår en Kristi tjänare.

6. Vårt ansvar är stort. Ve, om vaktaren somnar på Sions 
murar! Spejen utåt öknen, lyssnen, I Herrens profeter! Synes
icke redan en härskara närma sig, höres ej sorlet av en 
beväpnad legion? Upp av sömnen — för edert livs skull upp 
att blåsa i stridshornet! Ve, om du icke gör din plikt! Häv 
upp din röst med makt! Ropa, till dess att varje invånare 
i Sion står upp och varje kristen fattar sitt blixtrande 
svärd! "Om väktaren ser svärdet komma och icke stöter i 
basunen, och folket icke blir varnat, och svärdet kommer 
och tager bort någon av dem, så blir denne borttagen för 
sin synd; men <i>hans blod skall jag utkräva av väktarens hand."</i>
Hes. 33:6.

7. Måtte vi ej bli förlamade genom slöhet och försummelse.
Olycklig den dag, då vi ringakta 
vårt nasirskap och våra lockar falla i Delilas sköte! Om vi
icke hålla vår plats helig, skola vi från den heliga stolen
störta ned som Eli. En enda handling kan bringa olycka över
oss. Låta vi förleda oss av välmenta vänner att överträda 
Konungens befallning, skola vi möta lejon i vägen. 1 Kon. 
12. Vi måste först av allt vara trogna Gud och vårt samvete.
Må vi i stoftet inför Gud bedja om barmhärtighet och, under
det vi omfamna försonarens kors, ropa om en utgjutelse av 
den Ande, som gör oss <i>levande</i> och <i>trogna.</i>

8. Men är det blott ledare och predikanter, som ha behov av
den helige Ande? Nej, o nej! Varje kristen behöver honom 
för att icke <i>vanära</i> utan genom helig vandel <i>pryda</i> Kristi 
lära. Det har skridit så långt, att vi måste <i>leva</i> in evangelium
i slöa, fördomsfulla människor. Familjelivet, vardagslivet,
umgängeslivet behöver genomträngas och uppfyllas av Anden. 
Varje troende man och kvinna behöver i Andens kraft sprida 
lukten av Guds kunskap. Och det är allas vår saliga förmån 
att leva i Jesus ett liv, som både synes och kännes. Och 
vägen därtill är i alla tider för alla en och densamma: <i>hel,
obetingad överlåtelse i tro åt Herren.</i>

9. Min vän — det viktigaste av allt — huru är det med dig? 
Lever <i>du</i> i Jesus och han i dig? Förnimmer du hans kärlek i 
ditt eget hjärta? Och är <i>hela din umgängelse</i> ett utflöde av
Kristi liv genom den helige Ande? Om vi leva i Anden, låtom
oss då även vandra i Anden. Och Andens frukt skall vara 
kärlek, fröjd, frid, långmodighet, 
mildhet, godhet, trohet, saktmodighet, återhållsamhet. Det 
är genom denne Ande vi delaktiggöras av Kristi liv. Han är 
som en smältares eld. Vill du mottaga denna Guds gåva och 
genom den förvandlas till likhet med Jesu bild, från härlighet
till härlighet? Känner du, att du behöver honom, och är du 
så uttömd på dig själv, att hela din varelse är ett enda 
skriande behov: "Kom, helige Ande, kom!"?

O Gud, i den ljuva stillheten låt din Ande falla över oss! 
Då vi möta lejonet I vägen, låt din Ande falla över oss! 
När vi gå till offentliga värv, när vi gå i våra dagliga 
plikter, o, låt då din Ande falla över oss! Och mannen där 
på talarstolen — låt din Ande falla över honom! Du ser, huru
förlamad han är. O, du allt övervinnande kraft, du allt 
övertalande visdom — helige Ande, kom! Kom över varje lärare,
kom över varje troende husfader, kom över varje kristen 
familjemoder, kom över träl och fri, kom över alla, kom över
mig! Och "giv oss, o Jesus, icke blott din välsignelse utan
även <i>dig själv</i>". Amen.

*
</chapter>
<chapter name="Innehåll">
<b>INNEHÅLL:</b>

Sid.

I.     Ingen Kristus i familjen och vardagslivet ................................................................   3

II.    Jag fann Honom ej i det kristna umgängeslivet .......................................................   7

III.   Jag söker Honom förgäves i den rena läran ............................................................  11

IV.  Jag fann Honom ej i dogmatisk talekonst och ceremoniell andakt ...........................  15

V.   Jag fann Honom ej i det religiösa uppvaknandet .....................................................  18

VI.  Jag fann Honom ej i vår tids känslolösa fullkomlighet och yrande "hallelujafröjd" ...  21

VII. Livsbehov ...............................................................................................................  24

*
</chapter>


