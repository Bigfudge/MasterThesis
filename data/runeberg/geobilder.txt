<table o>
<td c><h1>GEOGRAFISKA BILDER</h1>
<td c><small>UR</small>
<td c><big><b>F. HIRTS</b></big>
<td c>BILDERSCHATZ ZUR LÄNDER- UND VÖLKERKUNDE
<td c><small>SAMMANSTÄLDA</small>
<td c><small>AF</small>
<td c><big><b>P. NORDMANN.</b></big>
<td c><img></img>
<td c>HELSINGFORS<br><sp>1895</sp>.<br>====================<br><b><i>Pris 50 penni.</i></b>
</table>

<table o>
<td c><h1>GEOGRAFISKA BILDER</h1>
<td c><small>UR</small>
<td c><big><b>F. HIRTS</b></big>
<td c>BILDERSCHATZ ZUR LÄNDER- UND VÖLKERKUNDE
<td c><small>SAMMANSTÄLDA</small>
<td c><small>AF</small>
<td c><big><b>P. NORDMANN.</b></big>
<td c><img></img>
<td c>HELSINGFORS<br><sp>1895</sp>.
</table>

<table o>
<td c>HELSINGFORS,<br><small>J. SIMELII ARFVINGARS BOKTRYCKERI AKTIEBOLAG.</small><br><sp>1895</sp>.
</table>
<h2>Förteckning öfver bilderna.</h2>

<table o>
<td 3 r>Sid.
<td r>1.<td>Dyner på ön Rügen<td r>1
<td r>2.<td>Ungersk puszta<td r>2
<td r>3.<td>Landskap fr. Thüringen<td r>3
<td r>4.<td>Landskap fr. Apenninerna<td r>4
<td r>5.<td> Landskap fr. Salzburg<td r>5
<td r>6.<td>Furka passet<td r>6
<td r>7.<td>Torfmosse<td r>7
<td r>8.<td>Niagara<td r>7
<td r>9.<td>Vesuvius och Neapel<td r>8
<td r>10.<td>Ändan af en lavaström<td r>9
<td>11.<td>Geysir på Island<td r>9
<td r>12.<td>Tundra<td r>10
<td>13.<td>Flodbädd i nordvästra Kina<td r>10
<td r>14.<td>Högslätt kring Jerusalem<td r>11
<td r>15.<td>Kilima-Ndscharo<td r>12
<td r>16.<td>Bild från Sahara<td r>13
<td r>17.<td>Tafelberg<td r>14
<td r>18.<td>Kamerun-berget<td r>14
<td r>19.<td>Katarakt i öfre Nilen<td r>15
<td r>20.<td>Mellersta loppet af Nilen<td r>15
<td r>21.<td>Nilens mynningsdelta<td r>15
<td r>22.<td>Dschungel i Indien<td r>16
<td 3 r>Sid.
<td r>23.<td>Ekskog vid Spree<td r>17
<td r>24.<td>Llanos<td r>18
<td r>25.<td>Präri<td r>18
<td r>26.<td>Landskap i Australien<td r>19
<td r>27.<td>Korallref vid ostkusten af Australien<td r>20
<td r>28.<td>Polarlandskap<td r>21
<td r>29.<td>Fiskare vid Lofoten<td r>22
<td r>30.<td>Bergverk<td r>23
<td r>31.<td>Marskland (polder) i Holland<td r>24
<td r>32.<td>Vingårdar vid Bordeaux<td r>24
<td r>33.<td>Téskörd i Kina<td r>25
<td r>34.<td>Kaffeskörd i Brasilien<td r>26
<td r>35.<td>Sockerplantage på Cuba<td r>27
<td r>36.<td>Skörd på en stor farm i Manitoba<td r>28
<td r>37.<td>Engelsk fabrikstad<td r>29
<td r>38.<td>Paris i fågelperspektiv<td r>30
<td r>39.<td>Est-Riwer bron mellan New-York och Brooklyn<td r>31
<td r>40.<td>Denver, hufvudstad i Colorado<td r>32
</table>

<img></img>


<chapter name="Förord">

<big><big><big>S</big></big></big>koleleverna i Finland, och särskildt de hvilka besöka folkskolorna,
äro ännu i afsaknad på bilder, som kunde förtydliga den
geografiska lärobokens innehåll. Med utgifvandet af detta lilla häfte tages ett
första steg till afhjälpandet af denna brist, och vi hoppas, att det för
folkskolans lärarepersonal skall blifva rätt välkommet och i någon mån
kunna lända undervisningen till gagn.

Urvalet af bilderna är sådant, att jordytans viktigaste hufvudformer
genom dem kunna åskådliggöras. Häftet innehåller sålunda typiska
landskapsbilder, framställande lågslätt, högslätt, bergland, alpland, längd- och
tvärdal, polarlandskap, kust med dyner, öken och oas, haf, flod,
vattenfall, vegetationsbilder m. m. För att åskådliggöra huruledes jordytan
genom människans arbete ändrat utseende och blifvit påtryckt en viss
karaktär, hafva intagits ett par stads-vyer och några bilder, hänförande
sig till jordbruk, industri, bergsbruk, sjöfart och fiske. Texten här
nedan utgöres ej af uttömmande naturskildringar, utan blott af kortfattade
förklarande notiser till de intagna bilderna.

*
</chapter>

<chapter name="Bildtexter">

<tab>1. <i>Dyner</i> uppstå sålunda, att vinden på öppna, sandiga hafskuster
upptornar sanden i väldiga vågor. Den långsträckta sluttningen befinner
sig vanligen på strandsidan och den mera branta inåt land. Dynerna
blifva högst på sådana ställen, där de äro minst utsatta för stormarnas
raseri; vid Östersjön uppnå de en höjd af ända till 60 m, vid Nordsjön
högst 30 m. Vanligen påträffas dynerna i långa rader, åtskilda genom
större längd-dalar och mindre tvär-dalar. Ur den fina, lösa, ljusgula
sanden framsticka här och hvar tufvor af gräs. Strandbältet nedanför
foten af den yttersta dynraden ligger hårdt tillpackadt och fullkomligt
jämnt, genomdränkt af hafsvattnet (flod och ebb). — Dynbildningar
förekomma äfven i Finland på kusträckan mellan Björkö och Systerbäck.

<tab>2. <i>Pusztor</i> kallas de vidsträckta, vattenfattiga stepplandskap, hvilka
bilda delar af den ungerska slätten, företrädesvis emellan Donau och
Theiss. Endast vårtiden är gräsväxten frodig. Sommarsolens glöd ger
snart åt den trädlösa steppen en gulbrun färg, som endast här och
hvar afbrytes af vassbeväxta mossars grönska. Halfvilda magyariska
hästherdar (czikós) vakta på dessa ändlösa, oinhägnade betesmarker året om
väldiga hjordar af hästar, hornboskap, får och svin.

<tab>3. I närheten af högre berg eller på stränderna af större floder
uppträda mångenstädes kullar, bildade af grus eller sand. Mellersta
Tyskland, exempelvis Thüringen, utgör ett kulligt land. På denna
plansch ses omgifningarna af staden Arnstadt (söderom Erfurt);
vattendraget heter Gera och hör till Elbes flodsystem. — Af de här afbildade
träden äro endast popplarna lätt igenkännliga på sina höga och smala
former.

<tab>4. <i>Medelhöga berg</i> (Mittelgebirge) kallar man sammanhängande
höjder, bestående af sten, hvilka icke uppnå snögränsen. Såvida de ej
äro belägna i regnfattiga trakter, äro de betäckta af växtlighet. De flesta
berg på jorden hafva karaktär af medelhöga berg. Som exempel må
nämnas: Apenninerna, Ural, Allegany bergen m. fl.

<tab>5. <i>Alplandskap från Salzburg</i> i Österrike. I bakgrunden
framträder en del af Hohe Tauern med topparna Imbachhorn (längst till
venster), Kitzsteinhorn 3200 m och Schmittenhöhe. Mellan de tvenne
sistnämnda stäcker sig en gletscher nedåt dalen. Sjön heter Zell och
ligger 754 m öfver hafsytan. Boningshusen äro af det i alptrakter
vanliga slaget med långsluttande tak, belagda med stenar.

<tab>6. <i>Furka-passet</i> förbinder Reuss-dalen med den öfre Rhône-dalen.
Det utgör det högsta (2436 m) farbara pass i hela Schweiz. På halfva
sträckan af den 3 <sup><small>1</small></sup>/<sub><small>2</small></sub> timme långa vägen är denna sprängd ur klipporna
och <sup><small>2</small></sup>/<sub><small>3</small></sub> däraf befinna sig inom isregionen. På bilden, som visar oss
Furka-passet sedt ifrån vester, ser man till höger värdshuset i passets
högsta del samt stora postvägen till Vierwaldstättersjön. Från passet
erbjuder sig en härlig utsikt öfver Finster Aarhorn, samt Gotthards kammen
och den stora Rhônegletschern. — Man gifve ock akt på
längddalen i bakgrunden och tvärdalen (eller passet) i förgrunden af bilden.

<tab>7. <i>Torfmossar</i> bilda sig på sådana ställen, där den vattendränkta
marken saknar aflopp och endast ett fåtal växter trifves. De äro af
sådan art att medan deras nedre delar förvissna, skjuta friska skott upptill
fram. Sålunda hopas år efter år nya lager af förmultnade växtdelar och
bilda torf. Denna kan utskäras i jämna bitar, uppläggas till torkning och
användes af den fattigare befolkningen som bränsle. Här och hvar är
det bruket gängse, att torfmossens öfversta lager afbrännes och bohvete
sås i askan. Stora torfmossar finnas i nordvästra Tyskland, på den
bäierska högslätten, i Holland, på Irland m. fl. ställen.

<tab>8. <i>Niagara.</i> Den väldiga vattenmassa, som samlat sig i de tre
stora kanadiska sjöarna, utgjuter sig i den något lägre belägna
Eriesjön, och därifrån störtar sig vattnet utför en fallhöjd af 50 m ned i
Ontario. En sådan slitande kraft har den oerhörda vattenmassan haft,
att den under årtusendens förlopp afnött de underliggande klipporna och
småningom ryckt 11 kilometer tillbaka från det ställe, där Niagara först
befann sig.

<tab>9. Bilden visar oss den natursköna Neapolitanska golfens strand
med en lund af pinier i förgrunden samt Neapel och Vesuvius längre
bort. Denna vulkan, hvars högsta punkt är belägen 1100 m öfver
hafsytan, upptar ett område af 113 km<sup><small>2</small></sup>. Berget består af den rykande
halfkretsformade egentliga Vesuv-käglan, som genom den skärformiga
dalen Atrio del Cavallo åtskiljes från den ännu äldre till hälften
förstörda krater-vallen Monte Somma på sin nordöstra sida. — Man lägge
märke till vulkanens ringa höjd jämförd med dess väldiga bredd.

<tab>10. <i>Lava</i> kallas den glödande, smälta stenart, som väller fram
öfver vulkankratens kant eller ock genom öppningar ur bergets sida
bryter fram. Lava-strömmens hastighet är mycket olika samt beroende
af markens sluttning och massans mer eller mindre tjockflytande tillstånd.
I luften afkyles lavans yta mycket fort, och den stelnande skorpan
sönderspricker, men det inre af lava-strömmen kan under flere månader
fortsättningsvis befinna sig uti glödande tillstånd. Som ett exempel på
omfattningen af ett lava-utbrott må nämnas, att i April 1872 frambröt ur
Vesuvius en lava-ström af i medeltal 4 m tjocklek och betäckte ett område
af 5 km<sup><small>2</small></sup>.

<tab>11. <i>Varma källor</i> eller källor med hett vatten förekomma blott i
trakter med vulkanisk natur, såsom på Nya Zeeland, bland klippbergen
i norra Amerika och på Island. På denna stora ö, hvilken uteslutande
består af vulkaniska bergarter, såsom trakyt, basalt och lava, finnas
flere heta källor. Den förnämsta är stora <i>Geysir</i>, som uppkastar ända
till 15 meters höjd en vattenpelare af 3 m i genomskärning. Vattnets
temperatur är tidtals 89° C.

<tab>12. Närmast norra Ishafvet träffar man öfveralt på vidsträckta öde
<i>tundror</i>, hvilkas enformiga växtlighet sommartid endast består af mossor och
lafvar. Solstrålarna förmå upptina blott markens öfversta lager.
Undertill är alt fruset på tiotal meters djup. Tundrornas djurvärld omfattar
vildrenar, räfvar, lemlar och framförallt tallösa myggsvärmar.

<tab>13. I nordvestra Kina består marken på väldiga ytor af en
gulbrun kalkhaltig lera. Denna uppslammas utomordentligt lätt af vatten, och
sålunda hafva smala klyftor och breda dalfåror utskurits, hvilka
begränsas af murar och tinnar af lera. På flere ställen har befolkningen i de
branta väggarna urhålkat åt sig bostäder och på de fruktbara
dalbottnarna anlagt odlade fält. Befinner man sig uppe på <i>guljord-formationens</i>
jämna terrasser och blickar nedåt, ser man de gröna fälten och
trädgårdarna, under det att man där nere blott ser sig omgifven af de nakna
gula lerväggarna med lerdörrar och fönster.

<tab>14. <i>Högslätten kring Jerusalem</i> företer en ganska dyster anblick.
Längst till venster ses Oljoberget (830 m) och mellan detta och staden
ligger Josafats dal. I förgrunden stå några olivträd mellan kalkstensmassorna.
Det tempel, som å bilden ses tätt invid stadsmuren, befinner
sig på den plats, där fordom Salomos tempel reste sig.

<tab>15. År 1848 upptäckte tvenne tyska missionärer icke långt från
Afrikas ostkust denna världsdels högsta berg <i>Kilima-Ndscharo</i> (6000 m)
och Kenia (5500 m), och senare undersökningar hafva visat, att båda
äro väldiga, numera utslocknade vulkaner. Det förras topp är, som bilden
utvisar, snöbetäckt, och snögränsen befinner sig på 5000 meters höjd
öfver hafvet och 3500 m öfver det omgifvande landet.

<tab>16. Denna bild framvisar de tre hufvudformerna af en <i>öken</i>. I
förgrunden till venster mörka, kala klippor, vid hvilkas fot ligga utbredda
lösa stenar. Öfver dem går karavanens väg fram till oasen med dess
människoboningar, beskuggade af dadelpalmer. Längre bort höjer sig
en rad af sanddyner, hvilka ändra läge och form, beroende af vindens
riktning och styrka. Bakom dynerna utbreder sig det enformiga, på all
växtlighet blottade sandhafvet.

<tab>17. Inom Kaplandet i sydligaste Afrika finnas flerstädes terrassformiga
berg, åtskilda genom korta klyftlika tvär-dalar; dessa kallas
<i>tafelberg.</i> Bilden framställer icke »Tafel-berget» invid Kap-staden, utan ett
landskap beläget 700 km därifrån åt nordost i östra delen af Nieuwe-veld-bergen.

<tab>18. Vid innersta delen af Guinea-bukten reser sig på numera
tyskt område (Kamerun) en grupp slocknade vulkaner, af hvilka den
högsta <i>Mango-ma-Loba</i> (d. v. s. gudaberget) når en höjd af 4000 m.
Dess topp är ofta snöbetäckt. Vid bergets fot växa pisanger, bananer
och kokospalmer. Traktens klimat, som utmärker sig för en medeltemperatur
af + 28°, är ytterst farligt för européer. Tyskarne hafva
dock anlagt handelsplatser och uppköpa af dualla-negrerna kautschuk,
palmolja och elfenben.

<tab>19, 20 och 21. Den inemot 6000 km långa <i>Nilfloden</i> är på
sträckan mellan städerna Chartum och Assuan i sitt lopp besvärad
af en rad låga vattenfall, hvilka sedan äldsta tider äro kända under namn
af Nil-katarakten. Dessa hafva uppstått, då vattnet sökt sig en väg öfver
och mellan klipporna. Norrom Assuan flyter Nilen trögt fram genom
den på sina ställen ända till 30 km breda, utomordentligt fruktbara dalen
mellan de libyska och arabiska bergen. Där de libyska kalkhöjderna
vesterom Kairo draga sig inåt öknen, delar sig floden i tvänne större
och flere mindre mynningsarmar, omslutande ett lågt, sumpigt deltaland
med stora, grunda strandsjöar (laguner). Nildalen är, som bekant, ett
skoglöst, odladt land, här och där beskuggadt af dadelpalmer, dumpalmer
och mörka sykomorer. Om vintern — naturligtvis en vinter utan
köld och snö — odlar man där hvete och korn samt åtskilliga skidväxter,
om sommaren ris (i deltat) och majs äfvensom bomull, sockerrör och
indigo.

<tab>22. I nordligaste delen af Hindustan utsträcker sig vid foten af
Himalaja ett fuktigt, på mossar och vattendrag rikt skogsbälte. Palmer,
bamburör och trädartade ormbunkar, teak- och mangroveträd, fikonarter
och magnolier utveckla här i den af heta vattenångor mättade luften
en storartad prakt. Äfven djurvärlden är utomordentligt rikt utvecklad i
dschunglarna kring vattendragen.

<tab>23. I närheten af staden Lübben, sydväst om Frankfurt an der
Oder, förgrenar sig floden Spree i talrika armar, hvilka förmedla samfärdseln
för ortens befolkning (af vendisk härkomst). Det allmännast
förekommande trädslaget är därstädes eken.

<tab>24. Kring floden Orinoco utbreda sig väldiga slätter, <i>Llanos,</i>
beväxta med manshögt gräs. Detta står friskt endast vid tiden för sommarregnet,
men vissnar snart, utsatt för solens glöd. Resande, som i
senaste tid besökt denna trakt, berätta, att en låg trädvegetation numera
håller på att breda sig ut öfver dessa, förr så enformiga, grässtepper.

<tab>25. <i>Prärier</i> eller <i>savanner</i> benämner man de stora grässlätterna
mellan Klippbergen och Missisippi. Red River är ett tillflöde till den
sistnämnda floden. På afstånd se dessa ändlösa slätter fullkomligt jämna
ut, men för vandraren eller ryttaren, som skall färdas fram öfver dem,
lägga ojämnheterna i marken och de stora grästufvorna rätt besvärliga
hinder i vägen. Buffalo-gräs och klöfver, aster och helianthus-arter äro
förherskande i öster, under det att växtligheten på den högra terrängen
vesterut blir mera fattig, och slutligen inskränkes till enstaka kaktusarter
och låga taggiga mimosabuskar.

<tab>26. Skogarna i Australien skilja sig fullständigt från dem i gamla
världen. Träden stå på längre afstånd från hvarandra, och bladen äro
stälda på kant, hvarigenom solstrålarna icke hindras att framtränga till
marken. De artrikaste grupperna utgöras af eucalyptus; det väldiga
gummiträdet uppnår en höjd af ända till 170 m. De mörka kasuarinerna
igenkännas lätt på de hängande, gräslika grenarna.

<tab>27. I sådana haf, där vattnets temperatur icke understiger 18
värmegrader, trifvas de små djur, hvilkas kalkhaltiga afsöndringar kallas
<i>koraller.</i> Från hafsbottnen, där denna icke ligger mer än 100 m under
hafsytan, växa korallerna upp som träd med talrika grenar och omsluta
öarne och fastlandet med ref eller barrierer. Refvens ombildning till
öar förorsakas af vågsvallet och de uppstaplingar af korallbitar, hafstång
och dylikt, som af detta blifver en följd.

<tab>28. Bilden framställer ett kustlandskap från höga norden med
hopade massor af snö och is samt flytande isberg. Om dessas ofantliga
storlek kan man göra sig en föreställning, då man vet, att endast <sup>1</sup>/<sub>8</sub>
af det flytande isblocket befinner sig ofvan vattnet och <sup>7</sup>/<sub>8</sub> under ytan.
På en egendomlig brytning af solstrålarna beror uppkomsten af de s. k.
vädersolarna, hvilka resande i polartrakterna någon gång fått se. På
stranden stå några eskimåhyddor (af is) med dessas inbyggare och enda
husdjur, hunden, utanför.

<tab>29. Den vigtigaste näringsgrenen i det nordliga Norge är fiske.
Från slutet af januari till början af april stiger torsken i stora stim upp
till kustbankarna för att leka i det af Golfströmmen uppvärmda vattnet,
i synnerhet på inre sidan af Lofoten. Vid den tiden samlas där fiskare
i tusental med sina båtar. De fånga torsken antingen med handsnöre
och krok, långref eller nät. När fisken blifvit rensad och saltad, utbredes
den till torkning på klipporna (klippfisk) eller ock upphänges den
till torkning på stänger (torrfisk). Lefvern kokas till tran; hufvud och
innanmäte beredas till fiskguano.

<tab>30. Bilden utgör en schematisk framställning af det inre i ett
<i>bergverk.</i> Man ser på denna, huru malmen brytes och framforslas antingen
längs järnbanor på schaktens botten eller ock upphissas medels
trätunnor till grufvans mynning. Mörkret i bergets inre gör att alt arbete
måste förrättas vid lampljus.

<tab>31. <i>Det holländska marsklandskapet</i> utmärker sig genom ett ganska
egendomligt utseende, som man ej finner maken till annorstädes inom
Europa. Flacka, gröna ängar med ypperlig boskap, snörräta vägar och
kanaler, omgifna af pilträd, talrika väderkvarnar, hvilka till stor del användas
för att hålla ängspumparna i gång, och långa, smala kanalfartyg (trekschuiten),
som dragas af en på land gående häst, — detta är kanhända
de mest framträdande egendomligheterna i denna för öfrigt enformiga natur.

<tab>32. Af Frankrikes många vinrika trakter kan särskildt framhållas
venstra stranden af Garonne invid Bordeaux. Bilden visar några kullar
med vingårdar; dessa påminna i verkligheten mycket om tegar med metershöga
störbönor.

<tab>33. <i>Téväxten</i> är en ständigt grön, men endast i topparna bladbärande,
par meter hög buske. Den odlas för närvarande i mycket stor skala
i Kina, Japan och Ostindien. Så snart plantorna äro ½—1 år gamla,
omplanteras de och hållas sedan genom hufvudskottets afskärande i buskform.
Téplantagerna — ofta belägna på terasser mot söder — sägas
till sitt allmänna utseende påminna om en trädgård med idel krusbärsbuskar.
Bladens insamlande begynner mest från och med tredje året,
och skörden företages i Kina 3—4 gånger årligen. Bladafplockningen
kräfver stor omsorg och vana, ty blad af olika ålder gifva té af olika
beskaffenhet. De från planteringarna insamlade bladen få, utbredda i
tunna lag, torka en timme eller två; därpå kastas de i heta rostpannor
och omröras lifligt. Efter ytterligare behandling antager téet en egen
blågrön färg (grönt té). Det svarta téet består af blad, som torkats jämförelsevis
långsamt.

<tab>34. <i>Kaffeträdet</i> är ett 5—6 m högt, ständigt grönt träd med
korsvis motsatta grenar och mörkgröna blad. Den röda frukten af ett
körsbärs utseende innesluter tvenne frön. Dessa äro våra kaffebönor,
hvilka beröfvats sitt skal. Frukterna afplockas, när de äro fullmogna;
antingen torkas de och tröskas sedan medels läderöfverdragna klubbor
eller ock krossas frukterna (men icke kärnorna) mellan två i vatten svängande
valsar. Den slutliga sorteringen af kaffebönorna sker åtminstone
på Java för hand. Den årliga kaffeproduktionen skattas till 650 millioner
kg, hvaraf mer än hälften kommer på Brasilien. I Finland förtäres
årligen i medeltal 2,3 kg på hvarje person.

<tab>35. <i>Sockerröret</i> är ett flerårigt gräs, som blir 3—4, ja ända till
6 m högt; stjälkarna äro trinda, ledade och genom bladens affallande
nedtill bara. F. n. odlas sockerröret i hela den tropiska världen och
äfven något utom denna i ett bälte, som sträcker sig vid pass 35° på
hvardera sidan om ekvatorn. Sockerplantagerna upptaga vidsträckta fält,
som under en lång följd af år kunna skördas. Sockret finnes i alla
delar af växten, men företrädesvis i märgen och stjälkarna. Dessa afskäras
invid roten och huggas i stycken samt krossas, hvarefter den utprässade
saften inkokas tills den fått sirapstjocklek. Vid därpå följande hastig
afkylning utkristalliserar råsockret, hvars vidare rening sker i skilda fabriker.
— Det i Finland årligen förtärda sockret stiger till ungefär 6 kg på
hvarje person.

<tab>36. Amerika är maskinernas land. Allt arbete som möjligen kan
utföras med maskiner försiggår på detta sätt. Bilden visar huruledes
lokomobiler och tröskverk användas på jättefarmer i den stora vestern.

<tab>37. Bilden tarfvar ingen förklaring; den talar tillräckligt för sig
om den storartade verksamhet, som råder i de af stenkolsrök svärtade,
af fabriksarbetare fylda städerna i det industri-idkande England. Någonting
liknande detta kan man äfven få se flerstädes i Belgien.

<tab>38. <i>Paris.</i> Seine delar Paris i tvänne delar, af hvilka den större,
norra, å bilden ses till venster. I förgrunden synes Triumfbågen, därifrån
sträcker sig Champs Elysées (Industripalatset till höger) till torget
Place de la Concorde med den egyptiska obelisken. Bakom denna plats
finnas tuilerieträdgården och palatset Louvren. Venster härom sträcker
sig den långa gatan Rue de Rivoli. Kyrkan Madeleine, uppförd i forngrekisk
stil, är lätt igenkännlig. På den långsmala ön i Seine höjer sig
katedralen Notre Dame (Vår Frus kyrka). I förgrunden till höger ses
deputeradekammarens palats och Invalidkyrkan med Napoleon I:s graf.

<tab>39. Städerna New-York och Brooklyn (Bruklin) förenas genom en
1879 m lång hängbro af järn, belägen 38 m öfver hafsytan. De största
fartyg kunna obehindradt färdas fram under detta storartade medel för
framfärdseln.

<tab>40. Ingenstädes på jorden växa städer så hastigt upp som i Förenta
staterna. Ett talande exempel härpå lämnar staden <i>Denver,</i> belägen vid
foten af Klippbergen i Colorado. År 1858 funnos på platsen några
indianska vigwams (tält), året därpå reste sig där några blockhus,
uppförda af nybyggare från östern, och år 1885 hade en liflig
bergverksindustri framtrollat en stad på 50,000 innevånare. F. n. öfverstiger befolkningssiffran betydligt 100,000.

<img></img>
</chapter>


<chapter name="Bilder">
<img>1. Düner på ön Rügen.</img>
<img>2. Lågslätt: Ungersk puszta.</img>
<img>3. Lågbergigt landskap från Thüringen.</img>
<img>Agave.<tab><tab><tab>Olivträd.<tab>Cypreser.<tab>Pinier.
4. Bergland: Från Apeninnerna (Trakten kring Perugia).</img>
<img>5. Alplandskap från Salzburg.</img>
<img>6. Furka-passet, 2,400 m.</img>
<img>7. Torfmosse i nordvästra Tyskland.</img>
<img>Amerikanska fallet 275 m.<tab><tab>Getön.<tab><tab>Hästskofallet 580 m.
8. Niagara.</img>
<img>9. Vesuvius och Neapel. Somma-vallen.</img>
<img>10. Ändan af en lavaström.</img>
<img>11. Geysir på Island.</img>
<img>12. Tundra.</img>
<img>13. Flodbädd i nordvästra Kina.</img>
<img>14. Högslätt kring Jerusalem.</img>
<img><tab><tab><tab>Kibo (det ljusa) 6,000 m.<tab> <tab><tab>Mawensi (det mörka) 5,350 m.
15. Kilima-Ndscharo.</img>
<img>16. Bild från Sahara.</img>
<img>17. Tafelberg i Kaplandet.</img>
<img>18. Kamerun-berget.</img>
<img>19. Katarakt i öfre Nilen.</img>
<img>20. Mellersta loppet af Nilen.</img>
<img>21. Nilens mynningadelta.</img>
<img>Pandanus.<tab>Mangroveträd.<tab><tab>Marabustorkar.<tab><tab><tab><tab><tab><tab><tab>
22. Dschungel i Indien.</img>
<img>23. Skog vid Spree</img>
<img>Aguti hjortar.<tab>24. Llanos i Venezuela.<tab>Solfjäderpalm.</img>
<img>25. Präri vid Red-Riwer.</img>
<img>Flaskträd.<tab>Grästräd.<tab>Gummiträd.<tab>Känguru. Apbrödsträd.<tab><tab>Kasuariner. Lyrstjärten.
Trädartad ormbunke. Svarta svanar.
26. Landskap i Australien.</img>
<img>27. Korallref vid ostkusten af Australien.</img>
<img>28. Polarlandskap.</img>
<img>29. Fiskare vid Lofoten.</img>
<img>30. Bergverk.</img>
<img>31. Marskland i Holland.</img>
<img>32. Vingårdar vid Bordeaux.</img>
<img>33. Skörd och torkning af té i Kina.</img>
<img>34. Kaffeskörd i Brasilien.</img>
<img>35. Sockerrörplantage på Cuba.</img>
<img>36. Skörd på en stor farm i Manitoba. (Kanada-väldet.)</img>
<img>37. Engelsk fabrikstad.</img>
<img>38. Paris i fågelperspektiv.</img>
<img>39. East-Riwerbron mellan New-York och Brooklyn.</img>
<img>40. Denver, hufvudstad i Colorado åren 1858, 1859, och 1885.</img>
</chapter>
