<table o>
<td c><h1>SVEA.</h1>
<td c><h2>FOLK-KALENDER</h2>
<td c><small>FÖR</small>
<td c><h2>1875.</h2>
<td c>TRETIOFÖRSTA ÅRGÅNGEN.
<td c><small>MED BIDRAG AF</small>
<td c><b>Fr. Berndtson, Ed. Bäckström, Emilie Carlén, Fr. Hedberg, Herm. Hofberg, Herm. Hörner,</b><br><b>Axel Krook, L. v. Kræmer, Lea, Theodor Lindh, Egron Lundgren, Elias Sehlstedt, m. fl.,</b>
<td c><b>samt 29 illustrationer i stålstick och träsnitt.</b>
<td c><img></img>
<td c>STOCKHOLM.<br><small>ALBERT BONNIERS FÖRLAG.</small>
</table>

<table o>
<td c>STOCKHOLM.<br><small>ALB. BONNIERS BOKTRYCKERI</small> 1874.
</table>
<chapter name="Innehåll">
<table o>
<td c><h2>Innehåll.</h2>
<td><i>Svenska konungahuset</i><td r>5.
<td><i>Europas regenter</i><td r>6.
<td><i>Till konungen och hans maka.</i> Verser af <sc>Herman Hörner</sc> till
titelstålsticket (portr. af konung Oscar II och drottning Sofia)<td r>7.
<td><i>Kerstin Marias fästegåfva.</i> Karaktärsbild ur bondlifvets krönika
af <sc>Emilie Flygare-Carlén</sc>. Med 2:ne vignetter af <sc>Gustaf
Broling</sc><td r>9.
<td><i>Tvänne efterlemnade stycken</i> af <sc>Elias Sehlstedt</sc><td r>27.
<td 2><tab>1. På landet. 2. Hit och dit. (Sommaren 1874.)
<td><i>Den svenske Leonidas.</i> Berättelse från trettioåriga kriget. Med
2:ne teckningar af <sc>C. G. Hellqvist</sc><td r>30.
<td><i>Saknad.</i> Poem af <sc>Edv. Bäckström</sc><td r>45.
<td><i>En studentska.</i> Skizz af <sc>Lea</sc>. Med 2:ne vignetter af <sc>G. Broling</sc><td r>46.
<td><i>Tvänne stycken</i> af <sc>Lotten</sc> v. <sc>Kræmer</sc><td r>67.
<td 2><tab>1. «Det sjungande Sverige.» 2. Eken efter ovädret.
<td><i>Några stycken ur en dagbok</i> af <sc>Egron Lundgren</sc>. Med fyra
träsnitt efter handteckningar af författaren<td r>69.
<td><i>Elias Sehlstedt.</i> En liten minnesruna af <sc>Fr. Hedberg</sc>. Med
3:ne illustrationer (porträtt af Sehlstedt, utsigt af
Sandhamn samt Sehlstedt i sitt hem)<td r>94.
<td><i>Runeberg och hans hem.</i> Teckning af <sc>Fr. Berndtson</sc> i
Helsingfors. Med stålgravyrsplansch, upptagande tvänne
porträtt af Runeberg samt afbildning af hans bostad i Borgå<td r>107.
<td><i>Historiska bilder</i> af <sc>Herm. Hofberg</sc><td r>123.
<td 2><tab>1. <i>Bråvalla-slaget.</i> Med illustrationer efter taflor af <sc>J. A. Malmström</sc>.<br><tab>2. <i>Blenda och danskarne.</i><tab>dito.<br><tab>3. <i>Slaget vid Brunkeberg.</i> Med illustrationer af <sc>C. G. Hellqvist</sc>.<br><tab>4. <i>Gustaf Vasas intåg i Stockholm.</i><tab>dito.
</table>
</chapter>
<chapter name="Tvänne efterlemnade stycken">
<table o>
<td c><h2>Tvänne efterlemnade stycken</h2>
<td c>af <sc>Elias Sehlstedt</sc>.
</table>
</chapter>
<chapter name="1. På landet">
<table o>
<td c><big><b>1.</b></big>
<td c><big><b>På landet.</b></big>
<td><poem>
Om jag rådde om dig, lilla söta stuga,
Bäddad in bland lönn och doftande syrén!
Djupt jag skulle mig för fru Fortuna buga
Och i största hast mig etablera se’n.
<tab><tab>Jag mig skulle nöja
<tab><tab>Och ej längre flöja
Efter lyckans gunst på mina korta ben.

Här jag skulle bo, som uti Mamres lunder
Fordom lycklig bodde fader Abraham,
Englar kunde här få lika glada stunder
Om mitt bästa öl jag åt dem satte fram.
<tab><tab>Här jag skulle larfva
<tab><tab>Så min teg och harfva
Och gå sjelf i vall med mina får och lamm.

Ängen står i blom och bugar sig för vinden,
Hö, sju åtta skrindor fick jag här vid pass.
Bruna fålen står och tigger bröd vid grinden:
Han skall dra mitt hö, och sjelf jag kör mitt lass.
<tab><tab>Här har skogen orrar,
<tab><tab>Gäddor och abborrar
Tumla om i skuggan af den gröna vass.
</poem>
</table>
<table o>
<td><poem>
Roligt är att se hur hönsen gå och plocka,
Se hur stolta tuppen flyger upp och gal.
Der två kossor ser jag frodiga och tjocka:
För min ladugård är det ett lagomt tal.
<tab><tab>Blott hvad som är nödigt,
<tab><tab>Intet öfverflödigt
Finnas får hos mig i uthus eller sal.

Här jag skulle sitta mången qväll i skuggan,
Njuta Guds natur och njuta om igen,
Dricka hembrygt öl och blossa rök ur snuggan,
Höra trastens sång och tjusas utaf den.
<tab><tab>I en frid som denna
<tab><tab>Djupt jag skulle känna
Att naturn är gubbars allrabästa vän.

Om jag rådde om dig, lilla söta stuga.
Bäddad in bland lönn och doftande syrén!
Djupt jag skulle mig för fru Fortuna buga
Och i största hast mig etablera se’n.
<tab><tab>Jag mig skulle nöja,
<tab><tab>Aldrig mera flöja
Efter lyckans gunst på mina korta ben.</poem>
<td c>––––––
</table>
</chapter>

<chapter name="2. Hit och dit">
<table o>
<td c><big><b>2.</b></big>
<td c><big><b>Hit och dit</b></big><footnote>Detta stycke är det sista, som flutit ur den bortgångne skaldens penna.</footnote>.
<td c>(Sommaren 1874.)
<td><poem>
Jag far och flackar stundom hit och dit,
Fastän det blir blott några mil i sender;
</poem>
</table>
<table o>
<td><poem>
Men om man också far blott bit för bit,
Så kan man komma till bra många länder.
Och vill man hem igen tillbaka hit,
Så sker det lättast om man återvänder.
Se’n har man ju fullbordat, eller hur,
En större eller mindre rese-tur?

En större eller mindre rese-tur
Kan på det hela vara just detsamma,
Blott man ej reser uti ur och skur
Och ej när vägarna för mycket damma.
Man flyger ut ifrån sin hvardagsbur,
När man det bästa vädret kan anamma:
Och har man vädret efter önskan fått,
Så har man valt ett väder som är godt.

Och har man valt ett väder som är godt,
Så står man sig på resan för det mesta.
Man slipper få sitt pickpack genomvått
Och man är glad och vänlig mot sin nästa.
Naturen njuter man i öfvermått,
Och tar man in hos någon vän att gästa,
Så är hans vänskap nästan oerhörd,
Ty vädret är så lämpligt för hans skörd.

Och är blott vädret lämpligt för hans skörd,
Då kan man gerna följa sina nycker
Och helt trankilt, af inga skrupler störd,
Kinesa vecktals, om man trifs och tycker.
Men mulnar himlen som till nederbörd
Och värden nacken emot himlen knycker,
Då spar man in en mängd af obehag,
<i>I fall man reser genast.</i> Så gör jag.</poem>
<td c><img></img>
</table>
<chapter name="Elias Sehlstedt. En liten minnesruna af Frans Hedberg">
<table o>
<td c><img><b>Elias Sehlstedt.</b></img>
<td c><big>En liten minnesruna af <sc>Frans Hedberg</sc>.</big>
</table>

Första gången jag sammanträffade med honom, var
hos August Blanche, på Malmgården. Der var stor fest,
och framför allt, glad fest. Der brummade Vilhelm von
Braun, der deklamerade Bjursten, der sjöng Hvasser, der
vände Carlén upp och ned på Europas riken, der tjusade
värden gästerna, och der gick en liten jovialisk man upp
och ned på golfvet, sög på en cigarr, smågnolade och
log. Jag frågade värden hvem det var, och han sade

genast: “Kors, känner du inte Elias Sehlstedt? Kom så
skall jag göra er bekanta med hvarandra!“

Och han presenterade oss för hvarann, hyarpå vi
vandrade bort till bordet der punschen stod, och drucko
ett glas tillsammans.

“Jag tycker ni kan gerna lägga bort titlarne med
detsamma!“ sade den gladlynte värden; “nog känna ni
hvarann tillräckligt, fast ni inte träffats förut ansigte
mot ansigte."

“Ja gerna det,“ svarade Sehlstedt gladt, “ifall en
teaterförfattare vill vara bror med en tullsnok!“

“Jag får väl säga farbror åtminstone?“ frågade jag,
som den tiden ännu inte hade några gråa hår, då
Sehlstedt deremot redan hade fått litet snö i lockarne.

“Det ska’ tusan vara din farbror!“ återtog den glade
sångaren under det vi klingade; “tycker du jag är för
gammal, så kan du låta mig vara, sa’ hästen åt
åkardrängen!“

Och. sedan vi klingat tillsammans, satte vi oss ned
i ett hörn och pratade. Sehlstedt var aldrig stortalig;
han pratade litet och gladt, men det låg alltid en djup
fond af godmodighet och menniskokärlek i hvad han sade.
När han var riktigt upprymd till sinnes, och trifdes väl,
då teg han för det mesta. Men det var aldrig egoistens
inbitna tystnad som tyckes säga till de närvarande: “jag
ser öfver er alla, derför tiger jag,“ utan långt mera den
stilla betraktarens, som i sitt milda leende säger till
menskligheten: “jag tänker godt om er, och derför tiger
jag för att höra hvad ni har att säga“.

När festen var slut och vi skildes åt sade han, i
det han vänligt tryckte min hand:

“Helsa på mig i sommar ute på Sandhamn! Der
kan jag bjuda dig på frisk luft, spegelklart vatten och
fin sand att gå på! Har du tur med dig så kan det
väl också hända att det fins en liten knatte i skåpet,
och blir du lurad på allt annat, så ska’ du åtminstone
få ett hyggligt bemötande! Du ska’ tro, der är jag en
fanders matador!“

Och fryntligt småskrattande gick han ifrån mig i
det jag vandrade hem och tänkte för mig sjelf: “Så
skulle den mannen se ut och sådan skulle han vara; det
är som om jag hade läst en af hans visor“.

Sommaren kom, och jag hade flere gånger talat med
en god vän, som ofta brukade segla med en af
segelsällskapets kuttrar, om hur roligt det skulle vara att
komma utåt Sandhamn för att få helsa på Elias Sehlstedt.
Vännen kände honom också, och vi kommo öfverens om
att så fort han kunde få kutterägarn ut till sig, så skulle
vi fara till Sandhamn. Vi bodde nemligen midtemot
hvarandra ute i skärgården, strax bortom Vaxholm. Det
var tidigt i Juni månad, och som morkullorna ännu sträckte,
skulle vi med detsamma passa på att skjuta några sådana
ute vid Gälnö och Vindö, der ägaren af kuttern var van
att få jaga. En vacker eftermiddag låg också den lilla
nätta kuttern vid min väns brygga, och som det blåste
frisk vestlig vind, begåfvo vi oss genast på väg, i afsigt
att först på qvällen gå på morkullssträck vid Gälnö, och
sedan tidigt på morgonen andra dagen sätta af öfver
Kanholmsfjärden ut till “Stockholms inlopsport“ derute
i hafsbrynet. Så skedde också och mot middagen andra
dagen sågo vi redan på långt håll till höger det
hvitrappade tullhuset på Sandhamn resa sig öfver de
omgifvande kojorna, enligt Sehlstedts eget uttryck: snarlikt en
stor hvit gås som sträcker upp halsen öfver det andra
fjäderfät på en hönsgård. På venstra sidan var det
fyrtornet på Korsö, som dominerade utsigten, och emellan
de begge landuddarne syntes midt i fonden det blånande
hafvet, Bakom oss, öfver Kanholmsfjärden, låg en mörk
<img><b>Sandhamn.</b>
<small>Efter en tafla af <sc>Elias Sehlstedt.</sc></small></img>

regnby; men på Sandhamn och dess närmaste
omgifningar sken solen klart och varmt, som om den riktigt tydligt
velat visa oss huru den omhuldade den glade vissångaren
som så prisat dess gyllne glans och dess lifvande värma.

Kuttern gled hastigt fram för den alltmer sig
närmande regnbyn, som efter vanligheten också hade “väder
med sig“, som man säger i skärgården. Inom en knapp
halftimme voro vi framme vid bryggan på andra sidan
tullhuset, och hade nätt och jemnt hunnit lägga till, då
den väldiga byn urladdade sig i ett regn som bokstafligen
stod som spön i backen. Men som stränga herrar sällan
regera länge, var det snart åter klart och vackert, och
då vi frågade en tulluppsyningsman, som kom ner på
bryggan och mycket djupsinnigt började betrakta de på
hafsbottnen stående simporna, hvilka blängde på honom
tillbaka, om tullinspektorn vore hemma, fingo vi till svar:

“Ja, han var nyss ute i trädgår’n; men jag tänker
han gick väl allt in under regnet.“

Och, derpå började mannen på nytt fixera sina simpor.

Vi gingo upp till tullhuset, och kommo dervid
nödvändigtvis att gå förbi ett mycket lutande och mycket
gråsprängdt staket, innanför hvilket vi upptäckte några
träd och buskar, samt pä afstånd mellan dem ett par
blomsterrabatter, alltsammans väl vårdadt, men tynande
till utseendet. Träden voro små och knutna; de tycktes
vara från barndomen vana vid att så hålla emot och
göra sig stadiga, när blåsten kom utifrån hafvet, och
ruskade om deras peruker så att de blefvo skalliga mer
än en gång, trots sin ungdom och sitt i öfrigt ordentliga
lefnadssätt.

“Här ser du Elias Sehlstedts trädgård,“ sade min
vän, i det vi stannade utanför en liten grind som ledde
in till densamma. “Den är visserligen inte stor, men
den har nog kostat arbete för det, ska’ du tro!“


“Jo, det slår in det!“ hördes en glad och välbekant
stämma inifrån trädgården; “men hvem tusan är det som
talar väl om min trädgård? Det är då åtminstone ingen
Sandhamnsbo, det vill jag våga något på!“

Och den glade sångaren presenterade sig för oss i
det han steg fram från en syrénhäck, klädd i
tullförvaltaremössa, grå sommarrock och spade i handen.

“Nej se god dag, gossar!“ fortsatte han, när han
fick sigte på oss; “det var hederligt af er att ni kom hit
och tog litet regn med er! Det behöfdes just både för
ärter och bönor . . . spenaten vill jag då inte tala om.
Jag höll just nu på och skulle se efter ominte
gråsparfvarne ha’ ätit upp fröet, och jag funderar rigtigt på att
stämma dem, ty att de varit der, det syns på hvad de
lemnat i stället! Men nu ska’ ni komma in och se hur
jag bor!“

Och med all den osökta och hjertliga vänlighet som
alltid utmärkte honom, förde han oss in i det vackra
och rymliga tullhuset. Sedan vi der besett de olika
lokalerna och pratat om hvarjehanda, gingo vi ner i
trädgården der förfriskningar under tiden blifvit framsatta
utanför det lilla lusthuset der gubben brukade sitta med
sin familj och hvarifrån man hade den herrligaste utsigt
utåt hafvet, der horizonten låg full med hvita segel som
glänste i solljuset.

“Så här skall en skald bo!“ yttrade jag, i det jag
förtjust blickade ut på taflan framför mig.

“Tack skall du ha!“ utropade Sehlstedt småskrattande;
“försök på i oktober och november, när det stormar så
att saltvattnet slår upp öfver trädgårdshäcken här, och
tvättar färgen ur mina astrar och dahlier, i fall jag har
några! Nej, på Sandhamn borde det vara en evig sommar,
tacka Gud här vore drägligt, ändå, i detta torskarnes,
måsarnes, lotsarnes och rödspottornas fädernesland!“


“Och ändå skulle du säkert inte vilja vara härifrån,“
inföll min vän; “du skulle bestämdt inte trifvas på något
annat ställe.“

<img><small>Elias Sehlstedt i sitt hem.</small></img>

“Det kan väl hända; men det är med mig och
Sandhamn, som med äkta makar ibland, det hindrar inte att
vi gnabbas smått, fast vi håller af hvarann i själ och
hjerta. I ett afseende har man det rasande bra här, i
fall man skrifver mycket: här är så godt om skrifsand,
att man behöfver bara gapa när det blåser, så har man
mund full. med detsamma! Men hvad säger ni om min
lilla trädgård? Här var också en sandbacke när jag kom
hit, och det är för att öfva mig i kristligt tålamod, som
jag planterat det lilla här fins. Ni ska’ inte undra på
att buskarne se mariga ut och att blommorna ä’
småvexta . . . det är derför att nordan och jag ligga i process
om trädgården ända se’n jag kom hit. Han är arg som
en ryss derför att han inte vinner, och det första ett
träd eller en buske vågar sticka näsan öfver staketet,
vips är han der och knipsar nacken af delinqventen!
Jag brukar alltid säga åt dem, när jag går här och påtar
i backen: låt bli att vara nyfikna; hvad rör det er om
den eller den skepparn kommer i land och klarerar sina
affärer? Titta ni inåt fönsterna i stället, der har ni lä,
edra tosingar! — Men se, ungdomen är nyfiken och hör
aldrig hvad gammalt folk säger, det är saken det! Men
i förra veckan kan jag inte neka till att min gamle
motpart förargade mig tappert! Ser ni det här lilla
körsbärsträdet? Det har jag sjelf dragit upp utaf kärna,
och det hade en den allra vackraste lilla gren här på
sidan, med åtta utslagna blommor på. Mor syltade redan
i andanom körsbär till hösten; – men så kommer den
kanaljen herr Bore och blåser af hela qvisten! Och så
gjorde han det på natten till, så jag har inga vittnen
på den banditen!“

Den godmodiga humor med hvilken detta sades, var
helt och hållet egen för Elias Sehlstedt, och derför också
oefterhärmlig. Sedan vi tillbragt en treflig timma eller
par i hans omtvistade trädgård, samt derunder glammat
om hvarjehanda, gingo vi ut att bese Sandhamns
märkvärdigheter. De voro dock icke särdeles många eller
särdeles märkvärdiga, utan vi hamnade i stället snart
nere på kuttern, på hvilken vi i sällskap med Sehlstedt
foro öfver till Korsö, för att se de väg- och
trädgårdsanläggningar som fyrmästaren derstädes utfört. De voro
också i sanning värda att se! Han hade till den kala
klippan fört matjord med otrolig möda, han hade
planterat träd, han hade huggit vägar, med ett ord, han
hade lagt i dagen en ihärdighet, ett tålamod och ett
skönhetssinne, som var i hög grad ovanligt hos en man i
hans ställning.

“Hvad säger du om den der göken?“ frågade Sehlstedt
mig, i det vi gingo omkring på den lilla ön; “jag tycker
att de gerna kunde välja honom till hedersledamot af
Patriotiska sällskapet. Men till det väljs kanske bara
sådana som <i>hugga</i> skog. I alla fall tycker jag att han
är en hedersman, och jag ska’ bestämdt skrifva en visa
om honom!“

När vi kommo tillbaka till Sandhamns tullbrygga,
hade det under tiden kommit en holländare och lagt bi
utanför. Nu fick tullinspektören att göra på en stund,
och undertiden lagade vi i ordning punschen nere i
kajutan, för att sedan kunna i ett glas svensk nektar
taga afsked af skalden. Det dröjde också inte länge
förrän han kom ned, pustande och varm, och sade i det
han slog sig ned på akterdäcket:

“Det är tusan hvad kongl. maj:t och kronan tar
svetten ur en stackare! Nu ha’ ni sutit här och latats,
gossar, och. undertiden har jag mönstrat
skeppsdokumenter och märkrulla, och skrifvit tullkammarpoesi på en
hel sida!“

“Då kan du behöfva något att styrka dig med!“
menade kutterns ägare, i det han fylde i glasen, och
mera välmenande än egentligen vältaligt föreslog en skål
för skalden Elias Sehlstedt, som genom ödets
outransakliga gång blifvit anstäld som tullinspektor på Sandhamn.
Skålen dracks med jubel, och tre man högt, hurrade vi
af alla krafter för både skalden och tullinspektören.

“Tack ska’ ni ha, gossar!“ svarade Sehlstedt; “men
egentligen går det ingen nöd på mig. I fall jag verkligen
vore skald, så skulle jag kunna säga: när Bellman kunde
vara i nummerlotteriet, så ta’ mig sjutton kan inte jag
vara i tullen också! Der ha funnits mycket sångfoglar,
der! Både Falkenholm och Boman, och Öländer och
Arnoldson och Stenhammar med, tror jag! Men hör ni,
det yar hederligt att ni kom och helsa’ på gubben Elias
. . . Det är väl nu sista sommarn jag residerar här som
tullkarl, vintrarne börja bli’ mig för svåra. Nu tänker
jag laga att jag kan bli’ postmästare, så slipper jag vara
här annat än om somrarne. Skål, gubbar i Bergskollegium.“

Klockan sex på qvällen togo vi afsked af den
älsklige sångaren, och med en frisk bris från hafvet, begåfvo
vi oss af mot hemmet, för att på qvällen kunna hinna
fram till Vindö, der det andra morkullssträcket fans. Han
skakade trohjertadt våra händer till afsked, och mig
skänkte han som ett minne af besöket några vackra
stuffer från sin mineraliesamling, ty han hade en liten
vacker sådan, i det han på sitt vanliga korta och
godmodiga sätt yttrade:

“Här har du ett minne af din stenrika vän! Ser
du den här biten, så det glimmar af den? Så länge du
har den, så ä’ du inte utan guld, och det är rart gods
för en författare. Det är visserligen bara kattguld, men
något är bättre än inte! Slit den med hälsan, och glöm
inte bort gubben Elias.“

När vi kommit en bit ut på sjön, sågo vi hur den
gamle vännen hissade sin tretungade tullflagga och
helsade oss tre gånger, hvarefter han åter tog ned den.
Denna helsning besvarades af oss med ett “hurra för
Elias Sehlstedt" och visst måtte vi ha’ skrikit rätt bra,
ty en väldig fiskmås bredvid oss blef så häpen, att han
i hastigheten släppte en stor vacker löja, som han nyss
varit och fiskat i vattenbrynet, och flög sedan mycket
snopen utåt hafs, allt hvad tygen höllo.

Sedan den dagen återsåg jag Elias Sehlstedt mer än
en gång, och alltid densamme; alltid lika välvillig, lika
harmlös och lika glad som förut. Allt mer och mer
hvitnade håret kring den höga och vackra pannan, men
hjertat inom barmen var lika ungdomligt för det. Det
var i hans person som i hans sång, ren idyll, solljus,
glad verldsåskådning, djup känsla och oförfalskad natur.
Fraser lika litet i pennan som i munnen. Han var icke
allenast blygsam, han var blyg, och aldrig våndades han
värre, än när han hörde grannlåter öfver sig sjelf, eller
tog emot hyllningar af högtrafvande loftalare.

“Det är bra förargligt att höra tocke der,“ brukade
han då säga; “hvar gång man så der ropar hallelujah
midt i synen på mig, så måste jag ju läsa upp
syndabekännelsen för mig sjelf! Herre Gud, om folk kunde
tiga ändå!“

Tvingades han någon gång att svara på en skål så
blef det oftast med ett lakoniskt “tackar ödmjukast“.
Blott en enda gång har jag hört honom svara med att
sjunga en af sina visor, men den qvällen trifdes han
särdeles väl i laget, och skålen som han svarade på, gälde
flera personer på en gång.

“Det är så trefligt att slippa skämmas ensam!“
anmärkte han när han hade slutat, och satte sitt glas
tillbaka på bordet.

Sista gången jag såg honom var en söndagsförmiddag
på Skeppsholmen, förliden Juni månad, strax före hans
insjuknande i kopporna. Han var då sorgklädd, och det
annars så glada löjet kring hans läppar var försvunnet.
På min fråga hur det stod till med honom, svarade han
med dämpad röst och fuktiga ögon, i det han hårdt
tryckte min hand:

“Jag har förlorat min son!“

I dessa få ord låg så mycket af den djupa sorgens
vältalighet, att jag icke kom mig för med några af dessa
banala fraser, hvarmed artigheten fordrar att man under
 formen af ett beklagande rifver upp de blödande såren
 hos en sörjande; jag tryckte tyst hans hand tillbaka, och
 vi skildes åt för att aldrig mera råkas i denna verlden.
 Underrättelsen om hans kort derpå inträffade frånfälle
 gjorde på mig, som på alla hans vänner och beundrare,
 ett sorgligt intryck; men den slog icke mig med allt för
 stor häpnad, ty jag såg, vid det nyss omtalade mötet på
 Skeppsholmen, i de fuktiga ögonen och på det smärtsamt
 darrande draget kring hans mun, att han icke skulle
 dröja länge förrän han gick att återfinna sin son.

Med Elias Sehlstedt bars också den svenska visan
till grafven, för att helt visst icke på länge uppstå på
nytt i en gestalt lika enkel, lika ren och lika okonstlad
som den i hvilken hon klang från hans lyra: en frisk
och glad vårfogelsvisa midt i all den grumliga och
frasrika lyrik hvarpå samtiden har så god råd. Sådana
stycken som “Liten fogel“, “Det är vackert så“ och “Visa på
förstuguqvisten“, m. fl., stå ouppnådda och oefterhärmliga
inom vår poetiska litteratur, och säga i all sin osökta
enkelhet och korthet mer än volymer af grannlåtspoesi.

Elias Sehlstedts karaktersdrag som sångare, bar han
också som enskild man, som make och far. Pligttrogen
i uppfyllandet af sitt anspråkslösa kall, öm och mon om
de sina, sörjes han djupt af dem som i honom mistat
ett stöd. Han föddes i Hernösand den 8 december 1808,
blef student 1829, ingick vid tullverket 1836, blef
tullinspektor vid Sandhamn 1852, tog afsked med pension
1869, och afled i Stockholm å kgl. Djurgården den. 21
juni 1874.

Se der hans yttre lifs enkla data. Lägga vi härtill
att han under de senaste åren af Svenska akademien
erhöll ett understöd af 600 riksdaler årligen, samt att
han som landskaps- och marinmålare utöfvade en icke så
ringa verksamhet – så är till exempel den här
meddelade utsigten af Sandhamn tagen efter en tafla af honom
sjelf – så hafva vi icke mycket att tillägga. För
vännerna af hans sångmö – och hvem kan räkna dem? –
vilja vi dock här bifoga den hittills otryckta visa med
hvilken han besvarade den skål, om hvilken jag nyss talade.
Det var vid en af Ny illustrerad tidnings redaktion för
dess medarbetare gifven fest på hotel Suéde, 1872.
<table o>
<td><poem>
Här vi samlats hela högen,
Bara snillen allihop.
Här finns ingen oförmögen,
Alla svara för sitt stop.
Sången här från våra lyror
Klingar mera ren och skär:
<tab><tab>Just så här
<tab><tab>Tidningsbyrå’r
Borde vara ungefär.

Låt oss hit på Suden flytta
Med båd’ press och redaktion!
Texten hade deraf nytta
Liksom hvar illustration.
Här med pennan och med nålen
Snillet mera högstämdt blef:
<tab><tab>Norstedt klef
<tab><tab>Flitigt kring bålen
Fryntlig med <i>förläggar</i>-slef.

Jag försäkrar er andäktig,
Att jag är den tanken af,
Att vår text blef mera präktig,
Mer sublim vår xylograf.
Jag i vad mitt hufvud sätter
Att på landet som i sta’n
</poem>
</table>
<table o>
<td><poem>
<tab><tab>Blef man van
<tab><tab>Att få porträtter
Lika utaf sjelfva fan.

Dubbel minst blef hvar förmåga,
Ja, tredubbel, om det knep:
Snickar Benckert skulle såga
Buxbom åt oss, så det pep.
Ivar Hæggströms stora rykte
Steg i typografisk flygt:
<tab><tab>Mera snyggt
<tab><tab>Texten han tryckte,
Om han sjelf så här blef tryckt.

Hufvudredaktörens like
Icke då på jorden fanns.
Byrån blef ett himmelrike
Städse i olympisk glans.
Guld och lagrar till att skära
Öppet stod för hvar och en:
<tab><tab>Wieselgren!
<tab><tab>Stor blef din ära,
Och odödlig blef du se’n!
</poem>
</table>
Vill läsaren för öfrigt af den aflidne sångaren ega
en bättre bild, än hvad dessa torftiga rader kunnat
bjuda, så har han sjelf i sin visa på förstuguqvisten
målat sitt eget porträtt så här:
<table o>
<td><poem>
«Jag lefver glad och jag lefver fri
Ty jag kan skämta och sjunga,
Och fanns i lifvet ej raljeri
Så blefve dagarne tunga.
Men om bekymren ock stöta till,
Så tar jag lyran och slår en drill
Och så är hela sorgen öfver!»
</poem>
</table>
<img></img>
</chapter>

