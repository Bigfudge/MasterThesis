STUDENTFÖRENINGEN VERDANDIS SMÅSKRIFTER. 119.

<h1>ÅKERJORDEN</h1>

<h2><sc>och</sc></h2>

<h2>VILLKOREN FÖR DESS FRUKTBARHET</h2>

<b>KORT INLEDNING TILL JORDBRUKSLÄRAN</b>

<sc>af</sc>                                

<b>A. G. KELLGREN,</b>

agronom.

—

<i>(Första tusendet)</i>

*

<sc>stockholm.

albert bonniers förlag.</sc>
<chapter name="Innehåll">
<h2>Innehåll:</h2>

<b>Åkerjorden och villkoren för dess fruktbarhet.</b>

1. Några allm. förutsättningar för jordbruksnäringens utveckling 3

2. Jordbrukets råämnen och drifkrafter ............... 7

3. Jordarternas allmänna egenskaper ................. 13

4. Jordarternas indelning och olika värde för jordbruket ..... 16

5. Åkerjordens grundförbättring ................... 20

a. Åtgärder för reglering af markens vattenförhållanden 20

b. S. k. jordförbättringsarbeten .............. 23

6. Åkerjordens årliga bearbetning .................. 25

7. Åkerjordens gödsling ....................... 28

—

<sc>stockholm.

alb. bonniers boktryckeri 1904.</sc>
</chapter>
<chapter name="1. Några allmänna förutsättningar för jordbruksnäringens utveckling">

<h3>1. Några allmänna förutsättningar för 
jordbruksnäringens utveckling.</h3>

Jordbruket har af ålder varit ett privilegieradt yrke, 
så tillvida som dess alster funnit jämn afsättning tämligen 
oberoende af varornas kvalitet. Nya landvinningar och 
kommunikationer hafva visserligen tid efter annan hotat 
att omintetgöra landtmannanäringarnes gynnade ställning, 
men i det längsta har man förstått att förekomma 
värkningarne i detta hänseende genom införselförbud och tullar. 
I Europas stora kulturländer gjorde handel och industri 
redan för omkring ett århundrade sedan afsevärda framsteg, 
och jordbruket fick vidkännas en skarp konkurrens om 
arbetskrafterna, men i vårt land har landtmannen i det 
allra längsta intagit en privilegierad ställning äfven i detta 
hänseende, och ända till för ett par årtionden sedan stod 
arbetsfolk i ganska obegränsad grad till jordbruksnäringens 
förfogande.

Konkurrensen, som ensam är i stånd att frampressa 
förbättringar i näringar och yrken, har sålunda i det allra 
längsta hållits tillbaka från landets modernäring, och denna 
befinner sig därför i större delen af vårt land på en mycket 
primitiv ståndpunkt. I vissa delar af landet har visserligen 
på jämförelsevis kort tid gjorts afsevärda framsteg tack 
vare konkurrensens tillspetsning, men i andra trakter hafva 
högst obetydliga förändringar blifvit genomförda trots 
arbetslönernas stegring. Orsaken härtill ligger ej i 
jordmånens och klimatets beskaffenhet, såsom man vid första 
påseendet skulle vara frestad förmoda, utan däri, att 
konkurrensens välgörande värkningar strandat på den 
jordbrukande befolkningens tillgång till inbringande binäringar 
samt försäljning af skog och skogsprodukter.




För sistnämda trakter, som tyvärr intaga hufvudparten 
af landets uppodlade delar, står emellertid en farlig kris 
för dörren, i det befolkningen, som allt mer blir afvand 
från jordens skötsel, en vacker dag, då skogarnas tillgångar 
äro uttömda, kommer att stå alldeles vanmäktig i 
konkurrensen med andra lyckligare lottade länder och trakter 
beträffande produktionens mängd och beskaffenhet och med 
industrien beträffande arbetskrafterna. 

Våra dagars tillstånd i Norrland utgör ett slående 
exempel på de följder, som jordbrukets försummande 
innebär. Vi kunna alldeles lämna ur räkningen den 
norrländska jordens underlägsenhet, alldenstund denna till en 
viss gräns måste uppvägas af lägre fastighetsvärden, och 
hälst som det är konstateradt, att äfven Norrland äger 
stora utvecklingsmöjligheter på vissa områden af 
landtmannanäringen. Under det att man i landets södra delar 
för 25 à 30 år sedan började tillvarataga de hjälpmedel, 
som stå till jordbrukets förfogande, på ett mera rationellt 
sätt än förr, kunde det norrländska jordbruket, som allt 
mera förföll till en oväsentlig inkomstkälla vid sidan om 
skogsbruket, bedrifvas på samma primitiva sätt som 
fordomdags, och under det arbetsprisens stegring i andra 
trakter tvingade fram en värdefullare produktion och 
billigare driftkostnader, fortfor man i Norrland att producera 
nödtorftiga skördar utan aktgifvande på kostnaden. Så 
snart den tillgång, som under en följd af år satte den 
norrländske jordbrukaren i stånd att trotsa 
konkurrensen, nämligen skogen, utsinat, kom den stora krisen, hvars 
följder, ytterligare underblåsta af en osund 
spekulationsanda, nu hota att tillintetgöra hemmansägareklassen.

Ehuru Norrland lämnar det mäst slående exemplet 
på följderna af modernäringens försummande, behöfver 
man långt ifrån gå så långt för att finna ett talande bevis 
för de vådor, som hota jordbruket i stora delar af Sverige, 
och detta gäller i första hand om alla de trakter, där 
man ej redan infört rationella metoder och i allmänhet ej 
följt med sin tid i fråga om jordens skötsel och 
produktionens ändamålsenliga ordnande. I de trakter af landet, 
där man af en eller annan anledning blifvit nödsakad att föra 
noggranna räkenskaper öfver enstaka egendomars 
inkomster och utgifter, har man kommit till ganska 
öfverraskande  resultat  rörande den värkliga afkastningen af


jorden, i det man funnit, att produktionskostnaden för de 
vanliga jordbruksalstren allt för ofta öfverstiger gängse 
marknadspriser. Detta torde också vara ett allmänt 
förhållande inom det mindre jordbruket, som dels skötes af 
arbetsfolk tillhörande ägarens familj, dels har tillfälle att 
öfverskyla jordbruksdriftens brister genom anlitande af 
diverse biinkomster.

Kan man nu ej tänka sig några andra orsaker till 
jordbrukets försummande än den förmildrande värkan, som 
konkurrensen kommit att utöfva tack vare olika inflytelser 
af lokal eller allmän natur? Jordbrukarne själfva skylla 
allmänt på bristande driftkapital, men detta är dels en 
betänklig förväxling af orsak och värkan, dels en i och 
för sig felaktig uppgift. Å ena sidan är det nämligen 
jordbrukets försummande, som är orsak till pänningebristen 
och ej tvärt om, och det kan ju alls icke förvåna en, att 
jordbrukare äro skuldsatta och befinna sig i tryckta 
omständigheter, då man kan konstatera, att deras näringsfång 
under en längre följd af år måste hafva gått med ej 
obetydlig förlust. Å andra sidan äro äfven i våra af naturen 
minst gynnade jordbruksdistrikt visst inte alla jordbrukare 
utblottade, utan en afsevärd procent af 
hemmansägareklassen befinner sig däremot i mycket goda ekonomiska 
omständigheter. Beträffande våra skogstrakter och 
särskildt Norrland vet man dessutom med bestämdhet, att 
en massa pänningar influtit, som lämpligen bort användas 
på förbättringar af jordbruket. Att så ej skett, liksom att 
mången jordbrukare ännu i dag hällre lägger pänningen 
på kistbotten än använder den på förbättringar af 
jordbruket, måste anses bero på bristande kunskaper och 
bristande förutsättningar i allmänhet för jordbruksyrkets 
utöfvande.

Hvad öfriga förutsättningar för jordbrukets skötsel 
beträffar, saknas ingalunda sådana hos vår landtallmoge 
äfven i de fall, då driftkapital i form af reda pänningar 
faktiskt ej förefinnes. Våra små jordbruk, som utgöra 
ända till 90 proc. af hela landets jordbrukslägenheter, äro 
nämligen i den ställningen, att de kunna skötas af 
familjens egna arbetskrafter, och villkoret för vår modernärings 
utveckling ligger alltså däri, att det uppväxande släktet 
kan bibehållas såsom jordbruksarbetare på 
fädernehemmanet. Villkoret härför är åter, att ungdomen intresseras för


jordbruk och läres att betrakta detta yrke i dess rätta 
innebörd, det är såsom en på samma gång intressant och 
fordrande uppgift, vidt skild från mängden af de 
sysselsättningar i industriens tjänst, som erbjuda sig för från 
landsbygden utflyttade arbetare och arbeterskor.

En om och endast obetydlig bekantskap med 
jordbrukets värkliga mål och medel torde vara nog för att 
hos många väcka inträsse för jordbruket, och detta 
inträsse skall ovillkorligen stegras, i samma mån som unga 
personer, hvilka med familje- och arfsband äro knutna till 
jordbruket, få tillfälle att lära sig uppskatta modernäringens 
utvecklingsmöjligheter och inse fruktlösheten af ett 
fortskridande i de gamla fotspåren. Det torde väl ej behöfva 
vidare motiveras, att det primitiva jordbrukets tidsålder 
för längesedan är förgången, och att det måste leda 
till såväl enskild som allmän ruin för vårt land, om 
jorden fortfarande kommer att brukas såsom i fars och 
farfars dagar.

Vi torde i det följande få tillfälle att visa, hurusom 
jordbruket ställer mycket stora fordringar på dess utöfvare, 
ej blott hvad praktisk duglighet beträffar utan äfven i 
fråga om teoretiska kunskaper. Jordbrukets förnämsta 
grundval är nämligen att söka i ett ändamålsenligt 
tillgodogörande af naturkrafterna, och såsom ett oeftergifligt 
villkor för hvarje landtman kan man därför förutsätta 
kännedom om naturen och särskildt sådan rörande de 
krafter, som äro i verksamhet för växtkulturen. Den nyare 
jordbrukshistorien visar med bestämdhet hän mot ett 
ganska allmänt misstroende till värdet af teoretiska 
kunskaper för jordbrukaren, och den åtminstone ända tills för 
några år sedan af många ansedda jordbrukare ofta 
uttalade åsikten, att boklig kunskap vore af noll och intet 
värde för landtmannen, har sannolikt ej varit utan 
inflytande på vår modernärings utveckling. Att detta 
underskattande af den bokliga bildningens betydelse särskildt 
för jordbrukets ringare handhafvare ej varit utan menliga 
följder, är helt naturligt, äfven om man ej precis kan 
tillskrifva denna missuppfattning något afgörande inflytande 
på småbrukets framsteg. Uppfattningen, som tydligen 
innebär en missriktad sträfvan att framhålla betydelsen af 
praktisk duglighet framför allt annat, har i alla händelser 
bidragit att framhäfva jordbruket såsom ett blott och bart

grofarbete, och har alltså gjort sitt till att befästa den 
urgamla uppfattningen om jordens brukande såsom ett 
näringsfång af nästan föraktlig beskaffenhet.

Beträffande jordbrukets detaljer och detsammas 
affärsmässiga skötsel, jordbruksekonomien, måste man ju alltid 
lägga hufvudvikten på den praktiska utbildningen, men 
liksom det måste erkännas, att jordbruket äfven för en 
skicklig praktiker blir en död handtering, så länge det 
saknas kännedom om de krafter, som värka till gagn eller 
skada för produktionen, så måste man också förutsätta 
grundliga teoretiska kunskaper såsom ett hufvudvillkor ej 
blott för hvarje genomgripande förbättring af 
jordbrukstekniken, utan äfven för snart sagdt hvarje sysslande med 
landtmannanäringarna.

Ehuru det alltid måste stöta på svårigheter, att 
populärt behandla ett så omfångsrikt ämne som
jordbruksläran, underlättas dock hvarje försök i denna riktning 
därigenom att man från framställningen utesluter allt 
hvad detaljer heter. Detta blifver dessutom desto 
nödvändigare, ju mera sammanträngd en dylik framställning 
måste göras, och allra hälst i den inledning till 
jordbruksläran, som denna småskrift afser att meddela. Genom 
att helt och hållet utesluta alla detaljer har författaren 
äfven velat framhålla, hurusom dessa ej böra läras af 
böcker utan af praktiken, och slutligen torde äfven vinnas 
ett annat syfte, nämligen att göra småskriften njutbar 
äfven utanför en läsekrets af jordbrukare.

-
</chapter>

<chapter name="2. Jordbrukets råämnen och drifkrafter">

<h3>2. Jordbrukets råämnen och drifkrafter.</h3>

Åkerjorden kan lämpligen liknas vid en värkstad för 
frambringande af landtmannaprodukter, och en af 
jordbrukslärans viktigaste uppgifter är att redogöra för, huru denna 
värkstad är konstruerad samt huru arbetena i densamma 
skola utföras. Icke mindre viktigt är det att äga 
kännedom om de råämnen, som förarbetas, samt om de 
drifkrafter, som äro i verksamhet vid förarbetningen, och det



torde till och med vara nödvändigt att allra först meddela
ett och annat i sistnämnda syfte.

Det är lätt att inse, hurusom jordbrukets råämnen
äro att söka i de substanser, som utgöra kulturväxternas
näring, och beskaffenheten af dessa ämnen har man lärt
känna genom kemisk<footnote>Jämför <i>G. Berglund,</i> Konstgjorda gödselämnen, Verdandis
Småskrifter n:o 39. — <i>Karl Starbäck,</i> Om Sjukdomar hos sädesslag och
andra kulturväxter (inledningen), Verdandis Småskrifter n:o 66, samt
<i>Bengt Lidforss,</i> Växternas skyddsmedel emot yttervärlden, Verdandis
Småskrifter n:o 27—28 (kap. 1. Växtens inre byggnad och lifsyttringar).</footnote> undersökning af växtmassan. Man
har härvid funnit, att åkerjorden ej ens i dess mest
fruktbara skick innehåller alla nödvändiga växtnäringsämnen,
och att detta särskildt är förhållandet med <i>kolsyran,</i> som
utgör källan till en af växternas allra viktigaste
grundbeståndsdelar, kolet. Kolsyran, en gas, som uppstår vid
organiska ämnens föruttnelse och förbränning samt vid
djurens och växternas andning, förekommer visserligen i
åkerjorden, men det kolsyreförråd, hvaraf växterna betjäna
sig, är att söka i luftkretsens halt af detta ämne, hvilken,
ehuru uppgående endast till en obetydlig procent, är fullt
tillräcklig för växtrikets behof och beständigt hålles vid
makt i och med det kretslopp, som kolämnet är
underkastadt i naturen.

<i>Vattnet</i> innehåller tvänne viktiga råämnen för
jordbruket, nämligen grundämnena <i>syre</i> och <i>väte.</i> En stor del
af växtmassan, nämligen alla socker- och stärkelseartade
ämnen, bestå af kol, syre och väte i olika s. k. kemiska
föreningar. Vattnet är dessutom att betrakta såsom en
mäktig drifkraft för växtkulturen, i det att alla
växtnäringsämnen utom kolet tillföras plantorna upplösta i vatten,
och om vattnets betydelse i detta hänseende kan man
bilda sig en föreställning, då man får veta, att hvarje
planta under växttiden dagligen genomströmmas af en
vattenmängd mångdubbelt större och tyngre än själfva
växtmassan. Det vatten, som genom torkning kan aflägsnas
och till sin mängd bestämmas hos växten, förnyas
nämligen oupphörligt: vatten bortgår i form af vattenånga
genom stammen och bladen, under det nytt sådant
uppsuges genom roten; upphör vattentillförseln, vissnar växten
och dör slutligen bort.
Under det kolsyran står till jämn disposition för




växterna utan något åtgörande från landtmannens sida,
måste han däremot hafva noggrann uppmärksamhet fäst
på <i>vattentillgången i jorden.</i> Denna kan nämligen dels blifva
för liten, dels för stor, och i båda fallen skadas
växtligheten, såsom längre fram närmare skall förklaras.
Jordbrukarens åtgöranden i detta hänseende försvåras däraf,
att vattnet (rägnet) tillföres jorden mycket oregelbundet,
men inom vissa gränser kan man dock förskansa sig mot
ogynnsamma nederbördsförhållanden, och jordbrukarens
beroende i detta fall står i det allra närmaste samband med
åkerns skötsel.

Det grundämne, som jämte kol, syre och väte ingår
i bildandet af växtens organiska massa, är kväfvet, som i
förening med nyssnämnda ämnen bildar de s. k.
proteinämnena. Kväfvet är i likhet med syret och vätet ett
gasformigt grundämne, som till fyra femtedelar ingår i luften
(4/5 kväfgas, 1/5 syrgas jämte en ringa mängd kolsyra). Man
skulle häraf kunna frestas draga den slutsatsen, att
kväfvet står till jordbrukets förfogande i ännu rikligare mått
än kolet i kolsyran, men så är dock ej förhållandet.
Växterna äga nämligen ej förmåga att upptaga luftens
kväfve, om vi undantaga några enstaka, hittills ej noggrannt
kända fall, och detta viktiga råämne måste därför på annat
sätt tillföras jorden och växterna. En del kväfveföreningar,
tillgodogörbara af växterna, nedföras visserligen ur luften
genom snö och rägn, men denna tillförsel räcker ej för
kulturväxternas behof, och i kväfvet stöta vi alltså på ett
at de råämnen för jordbruket, som <i>måste tillföras åkern
medels gödsling.</i> En källa till detta råämne äga vi i det
salt, som under namn af chilesalpeter införes från
Sydamerika, men den viktigaste kväfvekällan har man att
söka i människans och djurens uttömningar. Grundämnet
kväfve utgör nämligen ej blott ett viktigt råmaterial för
växtkulturen, utan dess föreningar med kol, syre och väte,
särskildt de s. k. ägghviteämnena, utgöra äfven oumbärliga
näringsämnen för människor och djur. Det kväfve, som
ej åtgår till uppbyggande af djurens kroppar, afsöndras
med de fasta uttömningarna, än i form af osmälta räster,
än i form af förbrukade delar af djurkroppen, och genom
de flytande uttömningarne i form af vissa
omsättningsprodukter, olika dem, som genom födan inkommit. Spillningen
innehåller  naturligtvis en massa andra ämnen än 

kväfveföreningarna, och bland dessa äro åtskilliga att betrakta
såsom nära nog lika viktiga råämnen för jordbruket som
kväfvet, något som ytterligare bör mana landtmannen att
noga tillvarataga dessa ämnen. Jordbruket är ej den enda
näringsgren, som till råämne använder sig af affall, men
knappast något annat yrke torde vara så oupplösligt
bundet vid tillgången på affall från en närstående värksamhet,
som jordbruket är beträffande kreatursskötseln.

Innan vi lämna redogörelsen för kväfvet såsom råämne
för jordbruket, tillkommer det oss att nämna, hurusom
vissa jordarter i sitt naturliga tillstånd innehålla afsevärda
mängder af detta råämne, nämligen sådana, till hvilkas
bildande växt- och djurräster i väsentlig mån bidragit. Hit
höra bland annat de af torfmossar uppkomna jordarterna.

De råämnen, för hvilka vi nu redogjort, tjäna till
uppbyggande af <i>växternas organiska massa,</i> men växterna
innehålla äfven oorganiska beståndsdelar, hvilka tydligt
komma till synes vid plantornas förbränning i form af
aska. Yäxtaskan innehåller en hel mängd olika
grundämnen, af hvilka vi här endast vilja nämna de viktigaste,
nämligen <i>aluminium, magnesium, järn, kalium, natrium, kalcium,
svafvel, fosfor, klor</i> och <i>kisel.</i>

Flertalet af dessa grundämnen känner jordbrukaren
kanske bättre, om vi erinra om några af de kemiska
föreningar, i hvilka de ingå, och under hvilkas namn de
vanligen omtalas. Så torde några af dessa ämnen vara bäst
kända såsom föreningar med syre: magnesium i form af
magnesia, kalium i form af kali o. s. v. Kalcium
uppträder i naturen förenad med kolsyra till kalksten; svafvel,
fosfor, klor och kisel äro slutligen bäst kända i föreningar
med syre och väte till s. k. syror af motsvarande namn.

De nu omnämnda växtnäringsämnena förekomma
naturligtvis alla i spillningen efter växtätande djur samt
träffas dessutom i bärgens och jordens beståndsdelar.
Förhållandet mellan tillgång och efterfrågan, om vi härmed
uttrycka växternas behof, är emellertid i olika jordarter
mycket olika beträffande olika ämnen. Så utgöres t. ex.
lerans hufvudmassa af aluminium och sandens af kiselsyra,
hvilka ämnen för öfrigt torde finnas i öfverflöd i all
åkerjord, oaktadt växternas behof däraf är ganska stort. Äfven
magnesium, järn, natrium, svafvel och klor torde i alla
jordarter finnas i tillräcklig mängd, men däremot är 

växternas behof af kali, kalk och fosforsyra större än tillgången
därpå i de flästa jordarter. Dessa ämnen måste alltså liksom
förhållandet är med kväfvet tillföras jorden i form af gödsling.

Af det anförda framgår alltså, att jordbrukets
råämnen långt ifrån äro liktydiga med hvad man kallar gödsel,
beroende därpå, att såväl luft som vatten och jord i
allmänhet innehålla en hel del af de viktigaste
växtnäringsämnena, hvilka landtmannen sålunda på sätt och vis har
»oköpandes». Helt annat är förhållandet med de råämnen,
som måste tillföras jorden i form af gödsling, och
beträffande hvilka den största försiktighet är af nöden, så att
man å ena sidan tillför jorden tillräckliga mängder däraf
och å andra sidan ej i onödan slösar bort de dyrbara
råämnena genom att uraktlåta att taga tillvara sådana, eller
genom att gifva jorden för mycket däraf. En stor del
råämnen måste nämligen tillföras jorden i form af
lättlösliga salter, som, då de utföras på åkern i större massor
åt gången, än hvad växterna förmå upptaga, snart nog
uttvättas och bortslammas.

Ett ämne i jorden, som förtjänar största beaktande
dels såsom källa till växtnäring, dels såsom bärare
och befordrare af bördigheten, är <i>mullen.</i> Mullen utgöres
af växt- och djurräster, stadda på öfvergången till
förmultning, och bibringas åkern dels genom nerplöjning af ogräs
samt rötter och stubb efter grödorna, dels genom gödsling
med stall- och latrinspillning. Som mullen består af
växträster, innehåller den naturligtvis alla jordbrukets råämnen,
om ock endast till en obetydlig procent, och allt efter
som dessa beståndsdelar äro mer eller mindre kemiskt
sönderdelbara, kunna de ställas till de odlade växternas
förfogande. Mullens genomgripande betydelse för åkerns
bördighet ligger emellertid ej så mycket i dess
gödslande egenskap som fast mera i de indirekta värkningarna
af mullpartiklarna, värkningar, som det här skulle blifva
för vidlyftigt att beskrifva. Vare det nog sagdt, att mullen
genom den oupphörliga omsättning, som den undergår,
samt genom den godartade konsistens den gifver åt
åkerjorden, är att betrakta såsom en värksam drifkraft för
växtkulturen. Denna egenskap yttrar sig äfven däri, att
mullpartiklarna befordra <i>bakterievärksamheten</i> i jorden och
alltså förmedla uppkomsten af en ny kraftkälla, hvars
komplicerade natur dock nödgar oss att endast i 

förbigående vidröra densamma. Bakteriernas invärkan på
åkerjordens bördighet är för öfrigt ett ämne, som först på allra sista
åren börjat studeras, men man har redan all anledning att
vänta sig storartade resultat af hithörande undersökningar.

-

Strängt taget är det ju naturkrafterna, som bidraga att
låta landtmannen förädla de ofvan uppräknade råämnena
till växtmassa i form af spannmål och foder, men inför
våra ögon arbeta dessa krafter med tillhjälp af vissa
hjälpmedel, som vi redan benämnt drifkrafter, hvilket alltså ej
är att förstå såsom liktydigt med naturkrafter. Sådana
drifkrafter hafva vi redan gjort bekantskap med i vattnet
och mullen, för hvilkas egenskap af växtnäringsämnen vi
äfven redogjort. Bland andra drifkrafter af stor betydelse
kunna vi framhålla <i>värmet, ljuset</i> och <i>luften</i> hvilka hvar för
sig utöfva stort inflytande på växtlifvet, och för
jordbruket spela en roll, som ej får vara främmande för
landtmannen, alldenstund det ligger i hans makt att befordra
eller motarbeta naturkrafternas värkningar i dessa
hänseenden. Vi få i fortsättningen på denna vår inledning till
jordbruksläran upprepade tillfällen att återkomma till
naturkrafterna och deras olika yttringar såsom jordbrukets
drifkrafter samt skola härvid söka utpeka den väg
landtmannen har att gå, för att på rätt sätt kunna använda
dessa krafter i växtodlingens tjänst. Här hafva vi endast
velat framhålla själfva grundtanken för det rationella
jordbruket, som består i ett <i>omsorgsfullt tillvaratagande och
användande af jordbrukets råämnen samt i ett ändamålsenligt
begagnande af dess drifkrafter.</i>

Till dessa drifkrafter höra äfven sådana af ett helt
annat slag, rörande hvilkas utnyttjande landtmannen ej
är bunden inom så trånga gränser, som beträffande de
ofvan nämnda; de drifkrafter vi nu närmast afse äro
nämligen människans och dragdjurens arbete, och vi kunna
äfven tillägga maskinkraften. Under det man beträffande
naturens drifkrafter, så länge de värka till jordbrukets
förmån, bör söka tillgodogöra sig dessa i så utsträckt grad
som möjligt, bör man spara på all den kraft, som måste köpas.
I detta fall torde det mindre jordbruket i allmänhet synda
mycket, hvilket kommer sig däraf, att man ej framalstrar
tillräckligt höga skördar. De jordbruksarbeten, som måste


nedläggas på hvarje hektar åker, blifva i det närmaste 
lika stora, vare sig man får låga eller höga skördar, och 
den bästa formen för hushållning med arbets- och 
dragkraft inom jordbruket är gifvetvis att söka <i>framalstra så 
höga skördar som möjligt på hvarje hektar eller del däraf.</i> Ännu 
har man sannolikt ingenstädes lyckats uppbringa 
åkerjorden till höjdpunkten af bördighet, och det är därför 
omöjligt att förutsäga, huru långt åkerns produktionsförmåga 
kan drifvas. Vår tids trädgårdsskötsel gifver kanske bästa 
föreställningen om, hvarthän man torde kunna komma 
medels ett sig oupphörligt utvecklande rationellt 
brukningssätt af jorden.

-
</chapter>

<chapter name="3. Jordarternas allmänna egenskaper">

<h3>3. Jordarternas allmänna egenskaper.</h3>

Hvarje jordbrukare torde hafva lagt märke till, att 
åkerjordens beståndsdelar, om man undantager mossarna, 
äro af samma slag som de fasta bärgens, och denna 
överensstämmelse härleder sig däraf, att de lösa 
jordaflagringarna, jordarterna, äro uppkomna genom bärghällarnas 
söndersmulning i smådelar och sönderdelning i kemiska 
grundbeståndsdelar. Som de sålunda bildade 
bärgartssmulorna dels äro af helt olika beskaffenhet i och för sig, 
dels äro på flere olika sätt sorterade och blandade, få 
jordarterna olika sammansättning och egenskaper. Innan 
vi skrida till en närmare redogörelse för jordarternas 
beskaffenhet, skola vi nu i korthet redogöra för de viktigaste 
egenskaper, som kunna tillkomma olika jord, särskildt så 
vidt de äro af betydelse för odlingen.

För att kunna göra icke blott denna framställning 
mera tydlig utan äfven såsom en ledtråd för de följande 
kapitlen om jordens bearbetning, gödsling m. m., skola vi 
indela jordens egenskaper i <i>kemiska</i> och <i>fysikaliska</i>, tvänne 
konstord, som äro lätta att förstå. Med kemiska 
egenskaper förstås nämligen sådana, som röra jordens olika halt 
af råämnen för växtodlingen, med fysikaliska sådana, som 
hafva afseende på åkerns förhållande till jordbrukets 
drifkrafter, såsom vattnet, värmet, bearbetningen o. s. v. 
(jämför föregående kapitel.)




Bland de i föregående kapitel omnämnda drifkrafterna
för jordbruket intager mullen ett framstående rum, och
det är såsom nämndt till ej ringa del genom mullen, som
jorden göres fruktbar. Genom mullen förvandlas den
ursprungliga jordmånen till s. k. <i>matjord,</i> som får helt andra
fysikaliska egenskaper än det underliggande jordlagret,
som benämnes <i>alf.</i> Om jordens förhållande till mullen
skola vi längre fram orda utförligare och vilja här endast
i förbigående framhålla den genomgripande invärkan mullen
utöfvar, samt den olikhet, som råder mellan matjorden och
alfven. Detta är nämligen äfven af största vikt att
erinra sig, då det blir tal om åkerjordens förhållande i
andra hänseenden och särskildt dess fysikaliska
egenskaper, alldenstund dessa i hög grad påvärkas af mullen.
Då man alltså vill grundligt lära känna åkerjordens såväl
fysikaliska som kemiska egenskaper, bör man först gå att
undersöka alfven, enär man först genom en sådan
undersökning får en fullt klar uppfattning af hvad jorden duger till,
och hvartill den genom förståndig brukning kan utvecklas.
Men äfven i ett annat hänseende är det af stor betydelse,
att hafva kännedom om alfvens beskaffenhet, nämligen
därför att växtrötterna böra kunna nedtränga äfven i detta
jordlager, om grödorna skola utveckla sig kraftigt och
gifva rika skördar. Vissa växter, såsom exempelvis
klöfvern, skicka under gynnsamma förhållanden sina rötter
djupt ner i alfven, och skördarne bero då i hög grad på
dennas beskaffenhet.

Af synnerligt stor betydelse är alfvens förhållande
till vattnet. Under det matjorden, tack vare mullen, kan
fås att upptaga en lagom mängd vatten, äro alfvens
ursprungliga egenskaper i detta fall ytterst svåra att påvärka,
och om alfven förhåller sig ogynnsamt kan det lätt
inträffa att mullens gynnsamma värkningar rubbas.

Allt efter den lätthet, hvarmed en jordart låter vattnet
genomsippra, talar man om <i>starkt eller svagt genomsläppande
alf;</i> då jordarten ej låter rägn- och dagvatten genomtränga,
talar man om <i>ogenomtränglig alf;</i> då jordarten slutligen har
benägenhet att uppsuga och kvarhålla mycket vatten, talar
man om <i>vattensjuk alf.</i>

Till de nu nämnda egenskaperna sluter sig en rad
andra fysikaliska sådana, hvilka hafva afseende på <i>jordens
förhållande till värme och köld.</i> I detta hänseende talar man

om <i>varma jordarter,</i> som äga förmåga att upptaga och
kvarhålla luftens värme samt äro motståndskraftiga mot kyla
och frost, samt kalla <i>jordarter,</i> på hvilka solens och luftens
värme värkar långsamt, och å hvilka frost lätt inträffar.
Jordarternas olika förhållande till värme och köld kan dels
bero på jordens beskaffenhet i och för sig, men är
därjämte i hög grad beroende på vattenhalten i jorden. En
genomsläppande och följaktligen af vatten genomdränkt
jord håller sig sålunda kall äfven under varma somrar,
emedan det värme, som tillföres jordytan, förtäres genom
vattnets afdunstning, en mindre vattendränkt jord
genomvärmes däremot lätt af solstrålarna och suger till sig
uppvärmd luft, hvilken bidrager att hindra afkylning.

Bland de fysikaliska egenskaperna märkas vidare
sådana, som hafva afseende på jordens förhållande vid
bearbetningen. Man talar i detta fall om lätt jord, hvarmed menas
sådan, som gör föga motstånd mot åkerbruksredskapen,
och <i>styf jord</i> eller tung jord, som är seg och svårbrukad.
Uttrycken lätt och styf jord hafva emellertid fått en
vidsträcktare betydelse än den här antydda, beroende därpå,
att de ifrågavarande egenskaperna äro åtföljda af andra,
hvilka i större eller mindre grad invärka på bearbetningen
och bördigheten. Lätt jord är sålunda vanligen varmare och
uttorkar lättare än den styfva jorden, som alltid är tätare
och mindre genomsläppande samt slutligen bättre förmår
kvarhålla växtnäringen.

Sistnämda egenskap hos jorden kallar man dess
<i>absorbtionsförmäga.</i>

Såsom i början af detta kapitel antydts, hafva <i>jordens
kemiska egenskaper</i> afseende på förhållandet till jordbrukets
råämnen, växtnäringen, och vi få alltså tillfälle att
återkomma till dessa egenskaper vid redogörelsen för gödseln
och gödslingen. Det är nämligen hufvudsäkligen de
kemiska egenskaper hos jorden, hvilka i någon mån hafva
invärkan på gödslingen, som äro af vikt för landtmannen
att lära känna, eller med andra ord jordens halt af kväfve,
kalk, kali och fosforsyra. En jordart, som innehåller mera
kväfve, än jord i allmänhet gör, kallas <i>kväfverik,</i> och af
liknande skäl kan man tala om <i>kalkrika, kalirika</i> och
<i>fosforsyrerika</i> jordarter.

Äfven sådana ämnen, som äro direkt skadliga för
växterna, förekomma ibland i jorden. Så är t. ex. 

förhållandet, då jorden innehåller mycket <i>järn</i> i vissa 
föreningar. Dessa jordarter äro merendels röda till färgen 
och skulle kunna kallas <i>rostiga.</i> Äfven föreningar af 
<i>svafvelsyran</i> kunna förekomma i så stor myckenhet, att det 
skadar växterna, och ännu vanligare är jordens halt af 
<i>mullsyror</i>, substanser, som äro af samma ursprung som 
mullen och äro att betrakta såsom ett slags sjuklig 
mullbildning. Jordmåner, som lida af mullsyror, äro hvad man 
kallar <i>sur jord</i> i värklig mening; man brukar ju äfven 
kalla de vattensjuka jordarterna sura, och ehuru man 
härvid i första rummet åsyftar vattenhalten, torde nog dessa 
jordarter äfven förtjäna benämningen på grund af en större 
halt af mullsyror.

-
</chapter>

<chapter name="4. Jordarternas indelning och olika värde för jordbruket">

<h3>4. Jordarternas indelning och olika värde för jordbruket.</h3>

Att steg för steg följa bärgens förvandling till jord 
eller växtlämningarnas hopande till torf, tillhör den 
vetenskap, som kallas geologi, och den som önskar sätta sig 
närmare in i hithörande ämne hänvisas till de geologiska 
läro- och handböckerna<footnote>Jämför äfven <i>A. G. Högbom</i>, Istiden. Verdandis Småskrifter 6.</footnote> Här kunna vi nämligen endast 
kort och godt redogöra för de viktigaste jordarternas 
sammansättning och värde för jordbrukets olika ändamål.

Den hufvudsakliga olikheten mellan jordarterna 
härleder sig dels från jordpartiklarnas kemiska beskaffenhet, 
dels från det olika sätt, hvarpå dessa partiklar blifvit 
sorterade under transporten till den plats, där vi nu finna 
jorden aflagrad, och hvarigenom större eller mindre 
olikheter i fysikaliskt hänseende nppstå. Än har det fina 
bärgartsmjölet sammanförts för sig till särskilda lager, 
än finner man finare och gröfre jordpartiklar blandade 
om hvarandra o. s. v. Än består jorden af 
hufvudsakligen mera rundade korn, som uppkommit genom 
bärgens sönderkrossning <i>(sandpartiklar),</i> än är jorden sammansatt 
af ytterst fina smådelar, hvilka uppstått genom kemisk 
sönderdelning af stenarterna (lerpartiklar) o. s. v.  Allt efter




jordpartiklarnes beskaffenhet i berörda hänseenden indelar
man jordarterna på följande sätt.

<b><i>1. Lerjord,</i></b> som består af fina bärgartssmulor och
lerpartiklar i nyss antydd bemärkelse. Lerjorden har
sålunda en mycket finfördelad sammansättning och är i
fuktigt tillstånd seg, i torrt tillstånd hård och tät. Allt
efter mängden af lerpartiklar, uppstår <i>lätt</i> eller <i>styf lerjord.</i>

<i>Styf lerjord</i> består af mer eller mindre uteslutande
lerpartiklar och innehåller minst 50 proc. sådana. Denna
jordarts egenskaper framgå redan af namnet, angående
hvars betydelse vi hänvisa till föregående kapitel. För
öfrigt är den styfva lerjorden mer eller mindre
ogenomtränglig för vatten samt är allt efter läget en mer eller
mindre kall jord; denna jordart är vanligen af mycket
fördelaktig kemisk sammansättning, och särskildt är detta
fallet med den kalkrika lerjorden, som brukar benämnas
<i>lermärgel.</i>

<i>Lätt lerjord</i> innehåller mindre rikligt med lerpartiklar
(under 50 proc. sådana) samt dessutom slam- och
sandpartiklar, hvilka bidraga att göra denna jordart <i>mindre seg</i>
samt mera genomtränglig för vatten. Den lätta lerjorden
torde oftast vara, hvad vi i föregående kapitel kallat <i>svagt
genomsläppande.</i> Redan i själfva namnet ligger uttryckt,
att denna jordart är lättarbetad, och denna lera är ej
häller så motståndskraftig mot torka, som den styfva
lerjorden. I kemiskt hänseende är den lätta lerjorden at
mycket växlande sammansättning; den kan sålunda vara
såväl kalkrik som kalkfattig, men öfvergår mera sällan
till märgel, och är vanligen fattigare på kali och
fosforsyra än den styfva lerjorden. Alla leror äro ursprungligen
kväfvefattiga.

<b><i>2. Sandjord</i></b> består af fina, hårda bärgartskorn,
sandpartiklar, som i fuktigt tillstånd klibba löst samman och
i torrt tillstånd sönderfalla till en pulfverformig massa.
Lerpartiklar träffas endast obetydligt i sandjorden, men
det förekommer dock öfvergångar mellan sand- och lerjord,
som man kallar <i>sandblandad lättlera,</i> om lerpartiklarne
utgöra omkring 30 proc. samt <i>lerblandad sandjord,</i> då
ifrågavarande partiklar endast uppgå till omkring 15 procent.
Sandjorden är merendels <i>svagt genomsläppande</i> och har ej
förmåga att i sig upptaga och bibehålla större
vattenmängder, men förhåller sig fördelaktigt till värmet, alldenstund


denna jordart har förmåga att uppsuga mycket sådant
samt att länge bibehålla en hög värmegrad. Sandjorden
är alltså en <i>varm jord</i> samt är vidare att betrakta såsom
en <i>lätt jord.</i> I kemiskt hänseende kan sandjorden förhålla
sig mycket olika, merendels är dock denna jordart <i>fattig
på jordbrukets viktigaste råämnen.</i> Sandjorden kan någon
gång vara kalkrik eller kalirik. All sandjord är
ursprungligen kväfvefattig samt har ringa absorbtionsförmåga.

<b><i>3. Grusjord</i></b> består af gröfre bergartskorn och
innehåller mer eller mindre rikligt med sandpartiklar, men
obetydligt med lerpartiklar. Grusjorden har sandjordens
alla för odling mindre fördelaktiga egenskaper högt
utvecklade och kan ej användas till åkerjord; äfven såsom
alf är grusjorden ofördelaktig, all den stund den är för
<i>starkt genomsläppande.</i> Grusjorden, fattad i den här
ifrågavarande meningen, som närmare framgår af beskrifningen
på moränjorden, är för landtmannen af betydelse endast
såsom ett utmärkt väglagningsmaterial.

<b><i>4. Moränjord.</i></b> Denna jordart, som till
sammansättning och egenskaper är mycket växlande, skiljer sig från
alla de föregående därpå, att <i>jordpartiklarna ej äro sorterade</i>
utan i form af gröfre och finare sådana blandade om
hvarandra. Än äro grus och sandkorn öfvervägande, än äro
de lerartade beståndsdelarna öfvervägande; inströdda i det
finare materialet ligga dessutom större eller mindre
kantiga stenar, hvilka ibland öfvergå till block. Denna
moränjordens, från andra jordarter afvikande beskaffenhet,
härleder sig däraf, att den uppstått på ett helt annat sätt
än sand- och lerjorden. Under det sistnämnda jordarters
partiklar transporterats till sin plats af vatten, har
moränjorden uppstått under inflytande af den is, som i väldiga
massor betäckte Skandinavien under ett tidigare skede i
vår jords utvecklingshistoria.<footnote>Jämför <i>Högbom</i>, ofvan citerade arbete.</footnote>

<i>Den blockuppfyllda moränjorden</i> kan endast med stor
svårighet göras användbar till åkerjord, men utgör en god
skogsmark, särskildt för granskog.

<i>Den icke blockuppfyllda moränjorden</i> kan antingen
uppträda såsom <i>lerartad moränjord,</i> som till sina fysikaliska
egenskaper närmast öfverensstämmer med lerjorden eller





såsom <i>sandartad moränjord</i>, som har sandens eller den 
lerblandade sandjordens fysikaliska egenskaper.

Till sina kemiska egenskaper är moränjorden af 
mycket växlande beskaffenhet, och som denna jordarts 
beståndsdelar i vanliga fall ej blifvit förflyttade 
synnerligen långt från de bärg, af hvilka de härflyta, kan man 
af bärgarternas beskaffenhet i en trakt ganska noga 
beräkna moränjordens kemiska egenskaper. I trakter, där 
bärggrunden utgöres af urbärg (s. k. gråsten: granit och 
gneis) är moränjorden mästadels fattig på kalk och 
fosforsyra samt vanligen ej synnerligen kalirik. I trakter med 
skiffergrund är moränjorden vanligen något bättre lottad 
i berörda hänseenden, och i kalktrakter saknas merendels 
ej kalk i moränjorden.

Från den lerartade moränjorden, som förekommer 
allmänt i alla skogs- och bärgstrakter, måste noga skiljas 
den jordart, som benämnes moränlera eller <i>jökellera.</i> Denna 
jordart är en kalkrik, stenbunden lerjord af stor bördighet 
och förekommer endast i Skåne, Öster- och Västergötland.

<b><i>5. Torfjord,</i></b> skiljer sig från alla de förut omnämnda 
jordarterna därigenom, att den ej är bildad af 
bärgartssmulor (grus, sand- och lerpartiklar) utan af växträster. 
Dessa härröra från de växter, som förekomma i myrar, 
kärr och mossar, och hvilka på grund af den härstädes 
rådande fuktigheten ej förmultna, utan år ifrån år hopas 
i stora massor och till slut bilda djupa bäddar af ett ämne 
som vi kalla <i>torf</i>.<footnote>Jämför <i>Rutger Sernander</i>, Våra Torfmossar, Verdandis Småskrifter n:o 64.</footnote> Torfjorden är hvad i föregående kapitel benämnes <i>vattensjuk</i> och dessutom en mycket <i>kall jord</i>,
som till och med värkar afkylande på närliggande fält 
och därför kallas <i>frostländig jord.</i> I kemiskt hänseende 
är torfjorden mer eller mindre <i>kväfverik,</i> men däremot 
alltid ganska <i>fattig på kalk, kali och fosforsyra</i>. Torfjorden 
innehåller mycket mullsyror och är en i hög grad <i>sur 
jord.</i> Denna jordart närmar sig i sitt förhållande till vatten 
och värme de styfva jordarterna, men är jämförelsevis 
lättbrukad och påminner därigenom om den lätta jorden.

-
</chapter>



<chapter name="5. Åkerjordens grundförbättring">

<h3>5. Åkerjordens grundförbättring.</h3>

Den jungfruliga marken kan visserligen vara af högst 
olika produktionskraft, såsom också framgår af den 
skiftande yppighet, som den vilda växtligheten antager, men 
åtminstone i vårt land torde det höra till undantagen, att 
någon jord kan frambringa grödor af kulturväxter, utan 
att en rad af anstalter fogas, för att förbättra marken dels 
i fysikaliskt, dels i kemiskt hänseende. För dessa arbeten 
af mångfaldigt olika slag kan det omöjligen gå för sig att 
redogöra i detta sammanhang, och det kan ej här blifva 
fråga om att anställa någon pröfning af de olika metoder, 
som i olika trakter och under olika förutsättningar 
användas. Allra minst medgifver utrymmet att redogöra för 
de många metoder, som stå till buds för markens 
förvandling från jungfrulig till kultiverad jord eller de s. k. 
<i>nyodlngsarbetena,</i> och hvad öfriga <i>jordbruksarbeten</i> beträffar, 
måste vi inskränka oss till en kort öfversikt.

<b><i>a. Åtgärder för reglering af markens vattenförhållanden.</i></b>

Det är redan antydt, hurusom vattnet spelar en 
mycket stor roll i växtkulturen, dels såsom ett viktigt råämne 
för framalstrande af organisk substans, dels såsom en 
drifkraft eller rättare sagdt ett medium för naturkrafternas 
värkningar i jordbrukets tjänst. Men lika nödvändigt, 
som det är att alltid hafva vattentillgång i jorden, lika 
nödvändigt är det, att denna noga regleras, enär eljes 
vattnet värkar i hög grad hämmande på grödornas 
utveckling. Genom närvaro i jorden af för mycket vatten hindras 
luftens tillträde till rötterna och det dem omgifvande 
jordlagret, hvarigenom dels växterna hota att kväfvas, dels 
de i jorden förekommande råämnena ej kunna frigöras 
från de såsom växtnäring mer eller mindre olämpliga 
föreningar, i hvilka de uppträda i jordpartiklarna. Den
beståndsdel i luften, som i båda de nu antydda fallen är 
värksam såsom en jordbrukets drifkraft af hög rang, är 
<i>syret,</i> en gas lika nödvändig för underhållande af växtens 
som djurets lifsprocesser. Den lifsföreteelse, som hos 
människor och djur är känd under namnet andning, 



förekommer nämligen äfven hos växterna, och ehuru det i
första hand äro bladen, som öfvertagit lungornas arbete,
så försiggår hos växten äfven syreupptagande med
tillhjälp af andra delar, ej minst genom roten.

Ett öfverskott af vatten i jorden värkar skadligt äfven
i ett annat hänseende, i det härigenom jordtemperaturen
nedsättes och alltså den förnämsta af alla jordbrukets
drifkrafter, <i>värmet, utestänges.</i> Det öfverflödiga vattnet sträfvar
nämligen oupphörligt att afdunsta, och den värmekvantitet,
som åtgår för vattnets förvandling till ånga, går tydligen
i hvarje särskildt fall förlorad för växtkulturen. Slutligen
föranledes, genom att större mängder vatten längre än
nödvändigt är kvarstanna i jorden, upplösning och
bortförande af växtnäringsämnen, eller livad man brukar kalla
<i>jordens urlakning.</i>

Såsom redan nämnts, förhålla sig olika jordarter ytterst
olika ifråga om vattnets uppsugning, kvarhållande och
afsläppande, och under det vissa jordarter, såsom t. ex. den
styfva leran, såväl kvarhålla mycket vatten som i det
längsta hindrar detta att genomtränga, upptager gruset
och sanden endast obetydliga vattenmängder och släppa
lätt sådana igenom till och med ganska mäktiga lager.
Åtgärderna för reglering af markens vattenförhållanden
ställa sig följaktligen helt olika på olika jord, men det
torde dock ej finnas någon odlingsbar jord, där man ej
behöfver vidtaga åtgärder för <i>vattnets afledande.</i>

Af det vatten, som på ett eller annat sätt tillföres
marken, stannar en del ofvanpå densamma och fyller
åtminstone under någon tid de fördjupningar, som ytan
bildar, detta vatten benämnes <i>dag-</i> eller <i>ytvatten.</i> En del af
vattnet sjunker mer eller mindre hastigt igenom det öfversta
jordlagret och stannar först, då det hunnit ner till fasta
bärget eller till lager, som redan äro öfvermättade med
vatten; detta s. k. <i>grundvatten</i> är liksom ytvattnet
underkastade tyngdlagens inflytande, om ock dess yta, den s. k.
grundvattennivån till följd af vissa sidoinflytelser ej alltid
intager ett fullt vågrät läge. Från såväl yt- som
grundvatten får man noga skilja det mellan jordpartiklarna
inneslutna, som man benämner <i>hygroskopiskt</i> vatten; detta
utgör den källa, från hvilken växtrötterna upptaga behöflig
fuktighet ur den väl ansade åkerjorden, och är upphofvet
till den s. k. <i>markvätskan.</i> Allt efter som denna vätska

uppsuges af rötterna, måste fuktigheten förnyas, hvilket
dels sker genom rägn och dagvatten (flödvatten), dels
genom att fuktighet, tack vare hårrörskraften, uppstiger
från grundvattnet. Då rägn uteblifver under längre tid
och grundvattnet sjunker undan utöfver en viss gräns, så
att fuktigheten ej längre kan stiga upp i matjorden, torkar
denna ut, och grödorna förtvina, men ju »styfvare»
jorden är, desto bättre värkar hårrörskraften, och desto
längre kan marken motstå torkan.

Då grundvattennivån står upp i markytan och där
sammanfaller med ytvattnet, uppstår <i>sumpmark,</i> som oafsedt
jordartens beskaffenhet för öfrigt af skäl, som redan
framhållits, ej ägnar sig för växtkultur. Sedan urminnes tider
har man dock förstått att undanröja det hinder, som vattnet
sålunda sätter för kulturen, och de åtgärder man för
ändamålet använder bruka med ett gemensamt namn benämnas
<i>dikning.</i>

Ursprungligen kände man endast ett slags diken,
nämligen <i>öppna</i> sådana, och dessa utgöra ännu i dag
den allmännast använda metoden inom det primitiva
jordbruket. Sedan mera än hundra år tillbaka har man
emellertid kommit till insikt om, att den öppna afdikningen
ej är tillräckligt effektiv, för att sänka grundvattennivån
till ett för grödorna lämpligt afstånd från ytan. Det stöter
nämligen på svårigheter att anlägga dikesgrafvar till det
djup och i den myckenhet, som erfordras för att <i>sänka
grundvattnet till 1 meter och däröfver från ytan,</i> bland annat
på den grund att fälten härvid skulle blifva allt för
mycket sönderstyckade. Om däremot den djupa afdikningen,
<i>grunddikningen,</i> värkställes medels s. k. <i>täckdiken,</i> kan man
utan olägenhet sänka grundvattenståndet till erforderligt
djup, och den normala dimensionen hos dessa diken är
1—1 1/2 meter.

Förutom det att man sålunda kan sänka grundvattnet
till erforderligt djup utan att sönderstycka och förstöra
åkerfälten, erbjuder afdikningen med täckta grafvar, eller
såsom man nu allmänt kallar det <i>dränering,</i> en mängd
andra fördelar. Främst bland dessa förtjänar framhållas,
att täckdikena värka under hela året, skyddade som de
äro mot tillfrysning, hvarigenom fälten torka upp hastigare
samt sådden kan företagas tidigare än eljes, och särskildt
i ett land med Sveriges nordliga läge spelar det gifvetvis
en mycket stor roll att kunna med en eller annan vecka
<i>förlänga grödornas vegetationstid.</i>

Täckdiken läggas numera hälst i form af s. k.
rördiken, och fordras det största möjliga noggrannhet härvid
ej blott i uppgörandet af själfva planen utan äfven vid
arbetets utförande.

Öppna diken kunna ej helt och hållet ersättas af
täckta sådana, utan äro af nöden dels för beredande af
själfva hufvudafloppet från åkrarne <i>(afloppsdiken),</i> dels för att
uppfånga det ytvatten, som strömmar till från närliggande
ej dikade fält <i>(laggdiken).</i>

Någon gång kan det blifva fråga om att foga
anstalter för <i>fältens bevattning</i> på konstgjord väg; i vårt land
förekommer dock knappast vattning af sädesgrödor, men
väl här och där <i>ängsvattning.</i> För att konstgjord
bevattning skall göra afsedd värkan fordras, att det
använda vattnet är fritt irån mullsyror och äger tillräcklig
värmegrad; bevattningsängarna måste äfven vara afdikade,
så att marken under den egentliga vegetationstiden kan
utsättas för luftens och sommarvärmets fullständiga
inflytande.

<b><i>b. S. k. jordförbättringsarbeten.</i></b>

Under namn af jordförbättring sammanfattas en rad
af företag, som hufvudsakligen afse att <i>afhjälpa fel i
jordarternas fysikaliska beskaffenhet.</i> De vanligaste metoderna
härför bestå i att åkern tillföres jord af annan
beskaffenhet än den rådande jordarten, hvarigenom dennas mera
skarpt utpräglade egenskaper upphäfvas. Genom att föra
grus och gröfre sand på den styfva leran blir denna
mera genomsläpplig, lättarbetad och lucker; grus eller
sandjord blir mera sammanhängande och fås att bibehålla
fuktigheten bättre, om lera påföres, o. s. v. Särskildt å
torfjord värkar såväl lera som grus och sand mycket
kraftigt, i det hithörande jordarter genom tillförsel af tung,
mineralisk jord blifva fastare och varmare. I detta fall
får man också räkna med den värkan i kemiskt
hänseende, som jordförbättringsmedlen i fråga utöfva, så till vida
som sand och lera tillföra den askfattiga torfjorden
mineralämnen och däribland de för växtkulturen så viktiga
råämnena kalk, kali och fosforsyra.

En alldeles särskild roll spela de jordförbättringsmedel,

som innehålla större mängder <i>kalk,</i> och de jordarter, 
som innehålla så mycket af detta ämne, att de reagera 
(»fräsa») för svaga syror (t. ex. utspädd saltsyra eller 
ättiksyra) hafva blifvit särskildt uppmärksammade inom 
jordbruket och fått namnet <i>märgel.</i> Ehuru sammanhanget 
fordrar ett omnämnande af kalks och kalkhaltiga jordarters 
värde vid jordförbättringen, torde del dock vara lämpligast 
att framflytta denna redogörelse, tills vi hunnit meddela 
ett och annat om gödselmedlens natur och värkningar, 
hvadan vi hänvisa till kapitlet om åkerns gödsling.

Ett jordförbättringsämne af stort värde träffa vi i de 
jordarter, som mer eller mindre uteslutande bestå af mull 
och <i>mullbindande ämnen</i> eller med andra ord i <i>torfjorden.</i> 
Det har redan inledningsvis blifvit påvisadt, hvilken 
framstående roll mullen spelar i åkerjorden, en roll, som är 
så påfallande, att vi funnit oss föranlåtna, om ej att 
benämna, så dock att jämnställa mullen med jordbrukets 
drifkrafter. Den viktiga grundförbättring af jorden, som 
yttrar sig i de råa jordarternas förvandling till mylla 
eller matjord, får visserligen ej tänkas försiggå uteslutande 
genom inblandning af mullbildande ämnen, alldenstund 
en fortsatt kultur för ändamålet är nödvändig, men 
matjordsbildningen påskyndas kraftigt genom att i den 
mullfattiga åkerjorden inblanda torfjord. Denna får dock ej 
vara allt för starkt bemängd med mullsyror, och torfven 
måste för den skull lagras ofvan jord någon tid, t. ex. en 
sommar, innan den användes för jordförbättringsändamål. 
Bästa formen för torftillförsel är <i>komposten,</i> för hvilken 
skall redogöras längre fram.

Liksom andra jordförbättringsämnen innehåller äfven 
torfjorden gödslande beståndsdelar, särskildt kväfve, 
hvilket dock först så småningom kan tillgodogöras af växterna. 
Utaf jordförbättringens natur att hufvudsakligen afse 
fysikaliskt inflytande på jorden följer, att hithörande arbeten 
måste värka omdanande på åkerjordens hela konsistens, 
och jordförbättringsämnena måste därför tillföras i stora 
mängder t. ex i jämförelse med gödseln, men i och med 
detsamma räcka också värkningarna af jordförbättringen 
vida längre tid, än fallet är med gödslingen.

-
</chapter>


<chapter name="6. Åkerjordens årliga bearbetning">

<h3>6. Åkerjordens årliga bearbetning.</h3>

Om de i det föregående nämnda åtgärderna till 
befordrande af åkerjordens bördighet, såsom af det nyss 
anförda framgår, lämpligen böra företagas med vissa längre 
mellantider, finnes det å andra sidan en rad af 
jordbruksarbeten, som återkomma vida oftare och med endast få 
undantag måste upprepas årligen, för att skördar skola 
kunna alstras. För hvarje ny gröda måste nämligen jorden 
omsorgsfullt beredas till en lämplig såbädd, och detta är 
ej det minst maktpåliggande af jordbruksarbetena. Den 
årliga bearbetningen är emellertid ej uteslutande till för 
att förbereda jorden till sådd, utan tjänar äfven att <i>öppna 
densamma för luftens invärkan.</i> Det är nämligen endast 
genom beröring med luften, som de omsättningar i 
jorden framkallas, hvarigenom mineralkornen öfvergå till 
löslig växtnäring, och bearbetningen är alltså ett 
medel att bringa de i åkern inneslutna råämnena till 
användning.

Den viktigaste metoden för jordens bearbetning är 
<i>plöjningen,</i> och om det endast gällde att bereda jorden 
till såbädd, vore det naturligtvis likgiltigt, vid hvilken 
tid ifrågavarande arbete värkställdes, om blott jorden 
hann att göras i ordning före såningstidens inträffande. 
Men för att luften skall få tillfälle att utöfva sin luckrande 
och upplösande värkan under en längre tid, bör jorden 
plöjas så snart som möjligt efter skörden, eller som det 
heter <i>höstplöjas.</i> Genom höstplöjningen öppnas dessutom 
jorden bättre för frostens invärkan, än då åkern får ligga 
oplöjd öfver vintern, och härigenom <i>befordras förvittringen 
och råämnenas frigörande.</i> Höstplöjningen medför slutligen 
den fördelen, att man vid vårens inbrott har ett 
tidsödande arbete undangjordt och sålunda vid första lägliga 
tillfälle kan börja med de jordbruksarbeten, som skola 
följa på plöjningen.

Det är af stor vikt att höstplöjningen, särskildt sådan 
å fält som burit stråsädsgrödor, företages så tidigt som 
möjligt, detta bland annat emedan man eljes lätt kan 
blifva afbruten i arbetet genom hösträgnen. Äfven är


det af stor betydelse, att så snart som möjligt efter
skörden få stubben nermyllad, enär i annat fall en mängd för
växtkulturen skadliga små organismer hinna att utveckla
sig på resterna af den inhöstade grödan. Hit höra dels
en mängd parasitsvampar, såsom rost och sot,<footnote>Jämför <i>Karl Starbäck</i>, ofvan anförda arbete.</footnote> dels insekter
och deras larfver, allt farliga fiender, som jordbrukaren
gör bäst uti att med alla till buds stående medel söka
bekämpa.

Höstplöjning företages numera ganska allmänt,
åtminstone å de åkrar, som följande år skola besås med
vårsäd, däremot uppskjutes ofta nog plöjningen af
höstsädesfälten till nästa sommar, något som dock är ytterst
felaktigt, enär man på detta sätt går miste om en stor
del af luftens mäktiga drifkraft och kommer att i hög grad
gynna ogräsens utveckling.

Förutom här framhållna ändamål med bearbetningen
afser äfven denna att finfördela jorden och göra denna i
största möjliga grad tillgänglig för växtrötternas
framträngande. För ändamålet i fråga måste jämte plogen
äfven användas andra redskap, och det viktigaste af dessa
är <i>harfven,</i> medels hvilken den af plogen bildade jordtorfvan
söndersmulas. Sönderkrossning af hårdare jordklumpar,
s. k. kokor, företages med <i>sladd</i> och <i>vält.</i>

Man får emellertid ej tro, att det är obetingadt
fördelaktigt att bearbeta jorden huru mycket som hälst, utan
här såsom i allt annat finnes hvad man kallar ett optimum,
»en gyllene medelväg.» Det är nämligen fördelaktigast, då
jorden är så fördelad, att den består af <i>omväxlande större
klumpar och finfördelad jord,</i> enär, om det endast funnes
material af sistnämnda sort, jorden lätt skulle blifva
sammanpackad af rägnen, så att bearbetningens värkningar
upphörde. Genom för mycken bearbetning riskerar man
dessutom att jorden lätt blir för torr, i det markvätskan
genom att nya jordpartiklar oupphörligt utsättas för luften
bringas att afdunsta. För en sådan afdunstning måste
man vid all bearbetning af jorden söka på ett eller annat
sätt skydda denna, bland annat genom att efter
plöjningarna genast harfva eller välta fältet för att minska
den afdunstande ytan. Efter höstplöjningen är
naturligtvis en dylik åtgärd ej blott obehöflig utan äfven olämplig,



alldenstund afsikten med höstplöjningen är att så mycket
som möjligt utsätta jorden för luftens inflytande.

Bearbetningens djup spelar en mycket stor roll, och
ju djupare man förmår luckra jorden, desto större utrymme
och näringstillförsel beredes rötterna. Under förutsättning
att jorden innehåller ett tillräckligt förråd af växtnäring,
är det alltså af vikt att bearbetningen företages till
omkring tjugu centimeters djup, hvilket är det normala för
den vanligen använda plogen. För att skaffa luften
tillträde till ännu djupare jordlager, förbereda matjordens
fördjupande och växtrötternas nedträngande i alfven, har
man att tillgå särskilda <i>djupplogar</i> samt s. k. <i>alfluckrare,</i>
meddels hvilka redskap man kan tränga ända till omkring
40 à 45 centimeters djup. Användningen af dessa
redskap kommer i vårt nuvarande jordbruk ej i fråga vid
den årliga bearbetningen, och <i>djupkulturen</i> hör alltså
egentligen till åkerns grundförbättringar.

Vare sig det gäller att bereda jorden för höst- eller
vårsådd, är det långt ifrån likgiltigt, vid hvilken tidpunkt
bearbetningen företages. Särskildt då man om våren
börjar luckra den höstplöjda åkern, bör man iakttaga, att
denna såsom man säger »<i>reder sig</i>», eller med andra ord
att jordpartiklarna lätt falla i sär och ej klibba vid
redskapen. Då det rätta <i>bearbetningstillståndet</i> inträdt, böra
de olika arbetena värkställas i rask följd och med
iakttagande af nödiga försiktighetsmått för att hindra jordens
uttorkning. Omedelbart efter att jorden genom den
sista bearbetningen blifvit tillräckligt finfördelad, företages
sådden.

Bearbetningen afser slutligen att <i>hindra ogräsens
utbredning,</i> och för detta ändamål har man i all synnerhet
funnit tiden närmast före höstsådden lämplig, enär man
härvid har på sig nästan en hel vegetationsperiod och
söderut nära ett helt år, det s. k. <i>trädesåret.</i> De
arbeten, som utföras på trädan, äro naturligtvis ej
uteslutande afsedda för ogräsutrotning utan äfven för jordens
luckring och finfördelning samt för utförande af den ganska
tidsödande gödslingen. Trädesåret lämpar sig också för
vidtagande af de i det föregående omnämnda
grundförbättringarna: täckdikning, djupplöjning, jordkörning m.m.,
och där dylika arbeten redan äro undanstökade, anses
numera med rätta, att <i>trädan han undvaras,</i> hvarigenom man

blir oförhindrad att årligen taga skördar af sin jord. De 
arbeten, som under trädesåret närmast afse ogräsens 
utrotande, måste i detta fall ersättas af en mera intensiv 
årlig bearbetning och framför allt genom att <i>ogräset 
förföljes äfven i den växande grödan.</i> Detta möjliggÖres i första 
rummet genom odling af växter, som kräfva stort afstånd 
mellan plantorna, och i allmänhet vid <i>drillkultur</i> såsom vid 
odling af <i>rotfrukter.</i> Ogräsränsningen försiggår vid mindre 
jordbruk medels <i>hackning för hand,</i> vid större medels 
<i>hästhacka,</i> och som dessa hackningar äfven innebära en 
luckring af jorden, utgör rotfruktsgrödan alltså en ganska 
tillfredsställande ersättning för trädesåret.

-
</chapter>

<chapter name="7. Åkerjordens gödsling">

<h3>7. Åkerjordens gödsling.</h3>

Då man ser, hurusom den vilda växtligheten, t. ex. 
skogen, fortfar att tillväxa utan någon åtgärd från 
människans sida, måste man förutsätta, att jorden innehåller 
nödiga råämnen för framalstrande af rätt betydliga mängder 
växtsubstans. Men man får härvid taga i betraktande, 
att skogsmarken ännu till stor del befinner sig i sitt 
ursprungliga jungfruliga skick, samt att växtligheten under 
generationer fått återbörda en del af sin substans åt jorden, 
hvarigenom denna hindrats från hvad man kallar <i>utsugning,</i> 
Annorlunda blir förbållandet, då man tager större eller 
mindre skördar, hvarigenom växtnäring årligen beröfvas 
åkern, så att, om inga anstalter vidtagas för tillförsel af 
nya råämnen för växtkulturen, denna slutligen omöjliggöres.

Det är redan inledningsvis omnämndt, hurusom man 
genom att tillvarataga affallen från kreatursstallarna och 
återbörda dessa åt jorden äger ett medel i sin hand att 
förhindra utsugning; gifvetvis går dock en del af 
jordbrukets råämnen förlorad under detta kretslopp, 
bland annat därigenom att landtmannen måste afyttra till 
stadsbon såväl säd som kött och mjölk. För att jordbruk 
skall bära sig, är det följaktligen nödvändigt att 
förutsätta, <i>det jordens egna förråd af råämnen räcka till att täcka 
dessa förluster,</i> och på denna förutsättning hvilar följaktligen


hela jordbruksnäringens existensmöjlighet. Så enkel denna
grundprincip än är, har den dock ej blifvit till fullo
uppskattad såsom rättesnöre för vår modernäring, något som
särdeles tydligt framgår af det vårdslösande, som ännu i
dag ganska allmänt bedrifves med kreaturs- och
människospillningen, ett vårdslösande, som bevisligen i äldre tider
varit ännu mera framträdande, och hvarigenom <i>åkerns
härdighet har kommit ur sin jämvikt.</i> För den nuvarande
generationen af jordbrukare är det därför ej nog med att
hindra nya störningar i afseende på tillgången i jorden af
råämnen för växtkulturen, utan äfven att söka återställa
den allmänt rubbade jämvikten i detta hänseende.
<i>Gödselläran</i> utgör följaktligen en af de viktigaste afdelningarna
af jordbrukskunskapen, och åkerns gödsling är alltså värd
all möjlig omtanke och bör vara föremål för hvarje
landtmans särskilda iakttagelser.

Såsom redan af det föregående framgår, gäller det i
första rummet att noga tillvarataga alla de affall, som
uppstå såväl vid kreatursskötseln som vid jordbruket, och
i främsta rummet <i>kreatursspillningen.</i> Det är härvid ej nog,
att man tillvaratager den fasta spillningen, hvilket ju
faller sig lättast, utan man måste äfven foga anstalter för
uppsamlande af urinen. För detta ändamål är det
nödvändigt, att ej blott ladugårdens golf utan äfven
gödselstadens botten är ogenomtränglig för vätskor, något som
visserligen är förenadt med kostnader att utföra, då därtill
fordras beton- eller cementbeklädnad, men som dock
ganska snart betalar sig. Urinen innehåller nämligen
ungefär hälften af de i affallet ingående värdefullaste
växtnäringsämnena, kväfve, kali och forsforsyra, och dessutom
hindras genom gödselstadens ändamålsenliga anordning
äfven den urlakning af den fasta spillningen, som är en
gifven följd af otät botten, afhälligt läge och tillströmning
af flödvatten. Det mest effektiva medlet till
kreatursspillningens fullständiga bevarande torde vara att jämte
cementerad botten omgifva densamma med såväl väggar
som tak, s. k. <i>gödselhus.</i>

För urinens uppsamling och tillvaratagande af den
från den fasta spillningen utsipprande vätskan, <i>gödselvattnet,</i>
förses gödselstaden med en cementerad brunn, s. k.
gödselbrunn eller <i>urinbrunn</i>, af tillräckligt omfång för att rymma
den flytande delen af spillningen, under det denna ej kan

i och för direkt användande bortföras. Användandet af
<i>kraftigt värkande strömedel</i> underlättar i hög grad den
flytande spillningens tillvaratagande, och man har härvid
funnit ett särdeles lämpligt medel i <i>torfströet,</i> som ej blott
äger förmåga att uppsuga stora vätskemängder, utan äfven
att absorbera den värdefulla ammoniakgasen<footnote>Ammoniak utgör en kemisk förening af kväfve och väte.</footnote>, hvarigenom
ej blott tillvaratages kväfve, utan äfven möjliggöres en
bättre renhållning af luften i stall och ladugård.

Då spillningen fått ligga någon tid i gödselstaden,
inträder i densamma en rad af kemiska processer, hvilka
man på grund af den värmeutveckling, som härvid upp
står, sammanfattar i den gemensamma benämningen <i>gödselns
brinning.</i> Den omvandling gödseln härigenom undergår är
dels nyttig, så till vida som de mullbildande ämnena
sönderdelas och öfvergå till löslig växtnäring, dels skadlig,
därigenom att ammoniak och fritt kväfve bortgå i gasform.
Brinningen och kväfveförlusten minskas emellertid i samma
mån som <i>gödseln ständigt hålles fuktig</i>, och man har
dessutom föreslagit en del andra medel att hindra förlust af
det värdefulla kväfvet, såsom inblandning af kalisalter och
superfosfat, men det säger sig själft, att en dylik
preparering af gödseln endast bör komma i fråga, då man har
grundad anledning att tillföra jorden större mängder af
ifrågavarande växtnäringsämnen, än som redan innehållas
i kreatursspillningen.

Hvad som här blifvit anfördt om kreatursspillningen,
gäller äfven om <i>människouttömningarna,</i> hvilka innehålla
betydande mängder af jordbrukets råämnen. Rationella
metoder för dessa affalls tillvaratagande kan man lära af
de större städerna; särskildt lämpar sig torfmullsmetoden
för jordbruksändamål, och den s. k. <i>torfmullspudretten</i> utgör
en kraftigt värkande gödsel, som t. o. m. är nästan
allt för mycket koncentrerad och därför hälst bör användas
i smärre mängder tillsammans med kreatursspillning. Från
städer med utveckladt renhållningsväsen kan landtmannen
äfven hämta förebilder för <i>tillvaratagande af allehanda affall,</i>
och såväl härvid som i fråga om latrinen ställer sig saken
vida mera ekonomisk på landsbyggden än i städerna.
Under det i senare fallet hufvudvikten ligger på att
undanskaffa föroreningar till hvad pris som hälst, kan
nämligen landtmannen betrakta renhållningen såsom en

inbringande affär, och hvad mera är såsom en betydelsefull
länk i sitt ansvarsfulla yrke. Härmed är dock ej sagdt, att
renhållningssynpunkten bör förbises, något som ock
knappast torde behöfva påpekas under rådande förhållanden.

För att till gödsel förvandla de affallsämnen af olika
slag, som ej kunna tillgodogöras såsom svinföda, nödgas
man anlägga s. k. <i>komposter,</i> i hvilka affall från djur- och
växtämnen kunna sönderdelas under en öfvervakad
brinningsprocess, analog med den, som försiggår i
gödselstaden. För att de gaser, som härvid utvecklas, ej skola
gå förlorade och för uppsugande af de vätskor, som äfven
bildas, lägges hvarftals med affallet jord, hälst torfjord,
samt kalk, och den sålunda beredda komposten omsköttas
tid efter annan, för att massan skall blifva så likformig
som möjligt. Efter minst ett års kompostering med
åtföljande omskottning torde komposten i allmänhet vara
lämplig att såsom gödsel utföras på åkern, där den allt
efter mängden af inblandad jord utgör en mer eller
mindre koncentrerad växtföda. Rätteligen bör man vid
kompostens anläggande taga hänsyn till beskaffenheten af
den åker, å hvilken den skall användas, så att man
kan lämpa inblandningsmedlen härefter, hvarvid
kompostgödseln äfven kommer att värka såsom ett kraftigt
jordförbättringsmedel.

Kompostgödselns kända förmåga att snabbt och säkert
värka till åkerns bördighet beror sannolikt till ej ringa
grad på <i>dess stora halt af för växtkulturen nyttiga bakterier.</i>
Denna egenskap delar kompostgödseln med alla i egentlig
mening naturliga gödselslag, af hvilka
nötkreatursspillningen sedan länge varit känd såsom synnerligen
bakterierik. Såvida det undantagsvis kan vara af behofvet påkalladt
att inrätta s. k. <i>kreaturslösa jordbruk,</i> har man därför en
utväg att uppväcka och underhålla bakterielifvet i
åkerjorden genom kompostering af diverse affall af organiskt
ursprung, och den sida af kompostgödselns värkningar,
som går ut på hvad man plägar kalla <i>jordympning,</i> är af
mycket stor betydelse äfven för jordbruk i allmänhet.

De nu beskrifna gödselslagen kunna betecknas såsom
<i>jordbrukets naturliga gödselmedel</i> samt bruka äfven kallas
<i>fullständiga</i> sådana, enär de innehålla alla de för växternas
trefnad behöfliga näringsämnena. Ju bättre metoder som
användts för spillningens och affallens tillvaratagande,
desto bättre gör den naturliga gödseln skäl för namnet
fallständig och desto mindre behöfver man tänka på att
komplettera ett eller flera af de växtnäringsämnen, som
fordras för åkerns försättande i bördighet. Men som,
efter hvad redan antydts, de flesta åkrar just på grand
af vårdslöshet med den naturliga gödselns uppsamling och
förvaring ej befinna sig i full jämvikt med hänsyn till
växtnäringen, kan det ofta nog blifva nödvändigt att <i>söka
uppnå sådan så att säga på konstgjord väg</i>. För detta
ändamål har man också att tillgå ett stort antal preparat af
s. k. <i>konstgödsel</i><footnote>Jämför <i>G. Berglund</i>, ofvan anförda arbete.</footnote> hvilka i det nutida jordbruket spela en
mycket stor roll. Dessa gödselmedel, som än äro rena
naturprodukter, såsom <i>kalisalterna,</i> än mer eller mindre
preparerade sådana såsom <i>benmjöl</i> och <i>cihlesalpeter</i> samt
slutligen konstprodukter såsom <i>superfosfaten</i> eller
biprodukter såsom <i>thomasfosfatet,</i> innehålla i de allra flesta fall
endast <i>en eller par gödslande beståndsdelar</i> och skilja sig
därigenom till sin användning och till sina värkningar
väsentligt från de fullständiga gödselslagen. Konstgödselmedlen
måste med anledning häraf begagnas med största
urskiljning, och man får akta sig att tillföra stora mängder
sådana, utan att hafva förvissat sig om, att åkern värkligen
har behof af det eller de råämnen, som ingå i respektive
gödselslag.

Den mera oerfarne landtmannen får också hafva
ögonen öppna vid inköp af konstgödsel, för att undgå de
många förfalskningar, som af sådana föras i handeln, och
ingen bör använda sig af dessa ämnen, utan att de säljas
i plomberade säckar, försedda med analysattest från någon
af statens kemiska stationer. I analysattesten bör
uppgifvas ej blott totalhalten af gödslande beståndsdelar utan
äfven dessas löslighet, enär värdet i första rummet är
beroende af den lätthet, hvarmed mineralämnena låta sig
upptagas af växtrötterna.

En alldeles särskild roll i åkerjorden spelar <i>kalken.</i>
Kalk utgör visserligen jämte kväfve, kali och fosforsyra
ett af de råämnen, som i större mängder upptagas såsom
växtnäring, och de kalkhaltiga ämnena förtjäna redan
därför en plats bland gödselmedlen, men som kalken
därjämte medför en hel del indirekta värkningar, och dessa



i anseende till jordens egna, ingalunda obetydliga
tillgångar af detta ämne framträda särdeles skarpt, brukar
man i första rummet betrakta detta ämne såsom ett
jordförbättringsmedel. I stora trakter af vårt land, hvilka
på grund af bärg- och jordarternas beskaffenhet äro
relativt kalkfattiga, utgör likväl kalk ett af de
växtnäringsämnen, som måste tillföras åkern medels gödsling, alldeles
oafsedt dess indirekta värkningar. Om också åkern, så
länge man nöjde sig med de låga grödor, som det
primitiva jordbruket förmår alstra, kunde brukas med tillhjälp
af jordens egna kalkförråd, så utgör likväl kalktillförseln
ett viktigt hjälpmedel för en mera intensiv växtkultur,
sådan som det blir nödvändigt att idka inom det modärna
jordbruket. Det har nämligen konstaterats, att <i>grödornas
utveckling i första rummet är beroende på det råämne, som
finnes i åkern i minsta mängd,</i> och vid förefintlig kalkbrist
kan man följaktligen ej drifva upp afkastningen med
riklig gödsling, såvida ej ifrågavarande brist hos jorden
blir afhjälpt, en regel som naturligtvis har fall tillämpning
äfven på öfrlga gödslande beståndsdelar.

Men äfven i sådana fall, då åkerjorden ej är hvad
man kallar kalkfattig, ja t. o. m. i själfva kalktrakterna
är det af stor vikt att tillföra jorden kalk på grund af
ifrågavarande ämnes indirekta välgörande värkningar.
Dessa bestå hufvudsakligen däri att <i>kalk värkar upplösande</i>
på jordpartiklarna såväl de mineraliska (sand- och
lerpartiklar) som de organiska (mullbildande) ämnena. <i>Kalken
befordrar alltså tillgodogörandet af åkerns egna råämnesförråd,</i>
men som härvid särskildt mullen hemfaller åt en hastigare
upplösning än förut, kan kalken komma att värka
utsugande särskildt på redan förut mullfattig jord.
Kalktillförseln kräfver alltså att nya mullbildande ämnen
tillföras i de förbrukades ställe, och dessutom får man äfven
hafva uppmärksamheten fästad på, att gödslingen efter
kalkning blir så allsidig som möjligt, enär i annat fall
växterna ej kunna draga vederbörlig nytta af
upplösningsprocesserna i jorden, något som framgår med all
önskvärd tydlighet af den ofvan påpekade lägen för
växtnäringens tillgodogörande. Slutligen värkar kalken
välgörande, därigenom att mullsyrorna oskadliggöras och
kalkning är därför särdeles nödvändig på "sura" åkrar.

I och med de nu omnämnda värkningarna, hvilka
direkt och indirekt beröra jordens kemiska egenskaper,
föranleder kalken vissa fördelaktiga inflytelser på jordens
fysikaliska tillstånd. Den kraftiga omsättning, som kalken
förorsakar i åkern, medför att <i>jorden blir lucker,</i> och
slutligen föranledes en ökning i jordens värmeabsorberande
kraft, <i>jorden blir varmare.</i>

Kalken förekommer i naturen företrädesvis i form af
<i>kolsyrad kalk</i> och träffas än såsom mäktiga kalkstenslager,
(Östergötland, Västergötland, Gotland, Skåne och
Jämtland), än såsom urkalk och dolomit i mindre förekomster.
Det är hufvudsakligen från de förstnämnda lagren, som
våra kalkfattiga jordbruksdistrikt förses med kalk, och
för att göra denna användbar till gödslings- och
jordförbättringsämne, blir den antingen söndermalén till
<i>kalkmjöl</i> eller bränd, då den benämnes <i>kaustik</i> eller <i>osläckt kalk.</i>
Den osläckta kalken hänger ännu tillsammans i större
stycken och kan redan på den grund ej utföras på åkern
direkt, men om dessa kalkstycken begjutas med vatten,
falla de sönder till ett fint pulver af <i>släckt kalk,</i> som
särdeles väl lämpar sig för inblandning i jorden. I denna
form är också kalken kraftigt värkande, hälst då den
tillföres åkern <i>omedelbart efter släckningen.</i> Släckningen bör
äfven af en annan orsak först företagas å
användningsorten, nämligen därför att den osläckta kalken är betydligt
lättare än den släckta och sålunda drager vida mindre
fraktkostnad.

Åkerns kalkning företages hälst någon tid före den
egentliga gödslingen, alldenstund en del gödselmedel såsom
bland annat stallgödsel och fosfat röna ogynnsam invärkan
genom direkt beröring med den frätande kalken.

All gödsel bör strax efter utspridandet på åkern
noga inblandas i jorden, något som särskildt gäller om
den naturliga gödseln. Som denna aldrig kan finfördelas
i någon större utsträckning, lämpar sig plogen bäst för
dess nedmyllande, under det harfning är lämpligaste sättet
för konstgödselns inblandning. Vissa gödselämnen, såsom
särskildt chilesalpeter, användas i form af <i>öfvergödsling</i> å
grödan i dess första utvecklingsstadier; på samma sätt
kan äfven gödselvatten användas å rotfrukter och
gräsvallar. Å sistnämnda gröda brukar man äfven använda
kalisalter och fosfat såsom öfvergödsling om höstarna.

Teoretiskt sedt vore det naturligtvis rättast att gödsla

åkern för hvarje särskild gröda, men detta stöter på vissa
hinder i praktiken, särskildt i fråga om den naturliga
gödseln, som ej kan finfördelas så mycket, att den
medgifver utspridning i små mängder. Man har därför funnit
sig föranlåten att företaga gödslingen med vissa års
mellantid och därpå taga ett antal grödor, hvilkas
ordningsföljd bör vara så afpassad, att hvarje särskild gröda
får största möjliga nytta af de tillförda växtnäringsämnena.
Vanligen sker gödslingen för höstsäden, men den
ordningsföljd eller s. k. <i>fruktföljd (cirkulation)</i>, som vidare följes,
växlar mycket i olika jordbruksdistrikt och till och med
på närbelägna gårdar. Någon generell regel för
fruktföljden har man ännu ej lyckats uppställa.

En alldeles särskild gödsling är erforderlig å
torfjorden. Denna jordart är nämligen ytterst fattig på
mineralämnen och fordrar därför rik tillförsel af kali och
fosforsyra samt kalk. Sistnämnda ämne måste till och
med användas i särdeles stora mängder för att påskynda
mullbildningen och oskadliggöra mullsyrorna. Torfjordens
gödsling baseras följaktligen hufvudsakligen på användning
af kalk och konstgödsel, och mosskulturens hufvudprincip
går ut på att <i>tillgodogöra sig de kväfvemängder, som torfjorden
innehåller.</i> Genom att å torfjorden uppdraga skördar utan
gödsling med kväfve samt använda dessa till djurutfodring,
riktas egendomarnas naturliga gödselförråd, och
tillgodogörandet af torfjorden spelar desto större roll, som kväfvet
just är det ämne, som har lättast för att gå förlorade
såväl under gödselns förvaring som genom utlakning i åkern.

-
</chapter>



