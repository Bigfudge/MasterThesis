<h2>EN BOK FÖR DE VETGIRIGE.</h2>

<h1>VETENSKAPENS SAGOLAND</h1>

<h2><sc>af</sc>

ARABELLA   BUCKLEY.

BEMYNDIGAD  ÖFVERSÄTTNING

FRÅN ORIGINALETS  SJUTTONDE TUSENDE

HELLEN LINDGREN <sc>och</sc> KARL AF GEIJERSTAM,

MED ÖFVER SJUTTIO ILLUSTRATIONER.</h2>

STOCKHOLM

LARS HÖKERBERGS FÖRLAG.
STOCKHOLM, TRYCKT I CENTRAL-TRYCKERIET, 1886.
<chapter name="Innehåll">
<h2>INNEHÅLL.</h2>

Sid.

Kap.   1.    Om vetenskapens sagoland   .....................      1.

»     2.    Solstrålarna och det arbete de uträtta   ......    28.

»     3.    Lufthafvet, hvari vi lefva    .................    53.

»     4.    En vattendroppe på resa ........................    77.

»     5.    De två stora bildhuggarne Vatten och Is  ...   103.

»     6.    Naturens röster och huru vi höra dem ......   132.

»     7.    En gullvifvas lif    .................................   159.

»     8.    Ett stycke stenkols historia....................   180.

»     9.    Bina i bikupan   ....................................   205.

»   10.    Blommor och bin   .................................  225.

—
</chapter>

<chapter name="Kap. 1.  Om vetenskapens sagoland">
<h2>FÖRSTA KAPITLET.</h2>

<poem><b>Om vetenskapens sagoland: huru man
kommer dit; hvad gagn man har af det;
och hvilken glädje man har af det.</b></poem>

<img></img>

<b>J</b>ag har lofvat att visa dig vägen till vetenskapens sagoland; 
det är ett djerft löfte, eftersom de flesta troligtvis föreställa 
sig, att vetenskap icke är annat än en hop torra fakta, medan 

sagoverlden deremot innehåller allt möjligt vackert och är 
full af dikt och underverk. Men sjelf är jag lifligt 
öfvertygad och hoppas också kunna öfvertyga dig, 
att äfven vetenskapens verld är full af sköna taflor, 
verklig poesi, undergörande feer. Och hvad mera är, 
jag törs utlofva lif och verklighet åt dessa feer, dem 
du skall älska lika mycket, när du blir gammal och 
grå, som medan du är ung; ty du skall alltid kunna 
hafva dem till hands, hvarhelst du färdas, det må 
vara till lands eller till sjös, öfver äng eller genom 
skog, i haf eller luft; och fastän de alltid sjelfva äro 
osynliga, skall du icke undgå att se verkningarna 
af deras underfulla makt öfverallt omkring dig.

Låtom oss då först ett ögonblick tänka efter, 
hvad slags sagor vetenskapen kan hafva att 
förtälja och hur pass de kunna vara lika de gamla 
fesagorna, som vi alla så väl känna till. Hvem 
kommer icke ihåg sagan om prinsessan Törnros i 
den sofvande skogen, hur hon blef förtrollad af den 
elaka fen och stack sig på sin slända samt sedan 
sof i hundra år? Huru hästarna i stallet, hundarna 
på gårdsplanen, dufvorna på taket, kocken, som just 
höll på att ge kökspojken stryk, och kungen och 
drottningen och allt hoffolket — huru de alla med 
ens blefvo förstenade, under det att en ogenomtränglig 
häck växte upp omkring slottet och allt 
derinne vardt så tyst och stilla som i grafven. Men 
när de hundra åren voro gångna, kom den käcke 
prinsen, och törnehäcken öppnade sig framför 
honom och bar vackra blommor; och han inträngde 
i slottet, kom fram till rummet, der prinsessan låg, 
och med en enda kyss på hennes läppar väckte han 
henne och alla de andra till nytt lif.

Kan vetenskapen berätta någon saga som är 
så märkvärdig?


Säg, fins det någonting i hela verlden, som
har så mycket att bestyra och är så beställsamt
som vatten? Än ilar det framåt i den strömmande
bäcken och hoppar öfver stockar och stenar, än
forsar det i källan, än dryper det från taket, än
åter gungar det som små krusiga vågor på
dammens yta, när vinden blåser öfver den. Men har
du aldrig sett vattnet orörligt och likasom
förtrolladt? Titta ut genom fönstret någon riktigt kall
vintermorgon och se på den lilla bäcken, som för
en dag sedan eller två flöt fram förbi huset, och
se nu, hur stilla den ligger, med stenarna, öfver
hvilka den nyss hoppade, tätt inklämda i istäcket.
Lägg också märke till krusningarna på dammen;
de ha blifvit fasta och orörliga. Titta efter på
hustaket. Der ser du nu i stället för lefvande dufvor,
som helst tycka om att sofva, rinnande vatten, som
fängslades just som det skulle till att falla och blef
förvandladt till genomskinliga ispiggar, hvilka nu
pryda takfoten med en vacker kristallfrans. På
hvar enda buske, hvart enda träd skall du, om du
ser efter, finna små vattendroppar i form af
iskriställer, men vattenkonsten, fontänen, ser närmast ut
som ett träd af bara glas med långa nedhängande
och spetsiga blad. Och till och med din egen
andedrägt ligger stel och orörlig på fönsterrutan och
har frusit till ett fin spunnet mönster, som liknar
ormbunksblad af is.

 Och allt detta vatten rörde sig ännu i går
fritt och otvunget eller föll droppe för droppe, eller
simmade, fastän osynligt, i luften. Nu är det
alltsammans fängsladt och förtrolladt och — af hvem?
Det är frostjätten, som med sina besvärjelser håller
det fast i sina klor och icke vill släppa det loss
mera.

Men vänta bara, så kommer nog befriaren!
Om några få veckor eller dagar, eller kanske blott
om några timmar, börjar solen åter att skina.
De mörkgrå, blyfärgade molnen skola smälta bort
för henne, just som häcken gaf vika för prinsen i
fesagan, och när solstrålen ger det frusna vattnet
sin milda kyss, blir det åter fritt. Då börjar på
nytt bäcken att strömma; rimfrosten skakas ned
från träden, ispiggarna falla från taket, vätan
sipprar ned för fönsterrutan och i det klara varma
solskenet får allt nytt lif.

Är icke detta en af naturens fesagor? Och
sådana fesagor är det vetenskapen berättar.

Likaså, hvem har icke hört talas om flickan,
som. kom ut ur ett ihåligt träd och hade en valnöt,
som innehöll tre underbara klädningar — den första
glänsande som solen, den andra blek och vacker
som månen, den tredje fläckig som den stjernströdda
himmeln och alla så fina och så tunna, att alla tre
kunde rymmas i nötskalet? Men vetenskapen kan
berätta om musselskal så små, att en hel bundt
kan få rum på en knappnålsspets och många tusen
skulle kunna rymmas i ett nötskal; och dock är
hvarenda en af dessa små skal icke blott
klädningen utan boningsplatsen för ett lefvande djur.
Allesamman äro små, små skalpalats, tillverkade af det
mest ömtåliga trådnät, det ena mönstret grannare än
det andra; och hvad som är ännu märkvärdigare, det
späda djuret, som lefver der, har bygt det af
hafsskummet, fast det sjelf icke ser ut att vara annat
än en geleaktig droppe.

Slutligen minnas nog alla, som läst
Münchhausiader, mannen, hvars syn var så skarp att han, när
han sköt till måls, kunde träffa ögat på en fluga,
som satt i ett träd på en fjerdingsvägs afstånd.

Är det nu möjligt, frågar jag, att se gasen, innan
den år påtänd, äfven fast den strömmar ut ur
gasarmen tätt framför våra ögon? Och ändå, om du
en gång lär dig att sköta det underbara
instrument, som kallas spektroskopet, skall det bli möjligt
för dig att upptäcka olika slags gaser och skilja
den ena från den andra, ocbv det fastän de äro så
långt borta som på solytan, det vill säga på ett
afstånd af mer än fjorton millioner mil; ja ännu mer,
denna underbara kikare skall uttyda för dig
beskaffenheten af de olika gaserna i de omätligt
aflägsna stjernorna, som äro billiontals mil långt borta,
och berätta dig, om du der kan finna några
metaller af samma slag. som dem vi hafva här på jorden.

Vi skulle kunna finna hundratals sådana sagor
i vetenskapens rike, men dessa tre kunna tjena som
exempel och vi måste gå vidare för att göra
bekantskap med vetenskapens sagoväsen personligen
och se, om de äro lika verkliga som våra gamla
vänner jättarne, tomtarne och feerna.

Säg mig först, hvarför du tycker så mycket
om sagornas land? hvarifrån har det fått' sitt
behag? Månne icke derutaf, att der sker allt så
plötsligt, så hemlighetsfullt och utan att någon menniska
behöfver hjelpa till? I sagoverlden spira blommorna
och växa husen upp ur marken som Aladdins, slott
på en enda natt, och folk flyttas hundratals mil i
ett nu endast genom beröringen af ett trollspö.

Men det vore ett misstag att tro, att detta
land är beläget i någon aflägsen trakt af jorden,
dit vi aldrig kunna hoppas att komma. Det ligger
här midt framför oss, endast vi öppna våra ögon,
ty eljes kunna vi icke se det. Luftandarna, som
Shakspeare berättar oss om och som du känner, om
du sett »Midsommarnattsdrömmen» eller läst 
»Stormen», lefva icke i någon okänd trakt. Tvärtom
sjunger Ariel så här:
<poem>
Jag honung suger som ett bi,
Gullvifvans klocka bor jag i
Och ligger der vid ugglans skri.
På läderlappens vinge fri
Jag flyr, nar sommarn är förbi.
</poem>
När landtmannen en afton somnat in i skogen,
öppnas hans ögon af ett trollspö, så att han ser
småtrollen och tomtarna, hur de dansa rundt
omkring honom på den gröna gräsmattan och klättra
på svamparna eller sitta hopkrupna i
blomkalkarna och dricka ur bägare af ekollon, fäkta med
grässtrån och rida på gräshoppor.

Äfven den bålde riddaren får se sådant, när
han rider för att frälsa någon stackars förtryckt
prinsessa och arbetar sig fram genom den
skummande floden; just i dess midt, när han håller på
att sopas bort i strömhvirflarna, falla fjällen från
hans ögon, och då ser han fagra vattennymfer, som
vederqvicka hans skrämda häst och föra honom
sjelf oskadd till motsatta stranden. Dessa sagoväsen
äro alltid tillreds att hjelpa den beskedlige
landtmannen eller den dugtige riddaren eller hvem som
helst, som har fått gåfvan att se andar. Men den,
som gycklar med sådant och icke tror på det eller
bryr sig om det, han ser dem aldrig. Endast
någon gång spela de honom ett fult spratt, narra
honom in i något bedrägligt moras och lemna
honom sedan att reda sig bäst han kan.

Och detta allt, som gäller om barndomens
sagoväsen, gäller också om vetenskapens. Det fins
<i>krafter</i> rundt omkring oss och ibland oss, <i>krafter,</i>
som jag skulle vilja kalla tomtar eller feer eller
andeväsen och som ha tio tusen gånger underbarare
och mera troll ska saker för sig än de gamla
barnkammarsagornas. De äro äfven osynliga, och många
menniskor både lefva och dö utan att någonsin se
dem eller bry sig om att få se dem. Dessa
menniskor gå omkring med tillslutna ögon, antingen
derför att de icke vilja öppna dem, eller derför att
ingen har lärt dem konsten att hålla dem öppna.
De bråka sitt hufvud med sitt eget lilla bestyr
och kinka öfver sina egna små bekymmer och veta
icke, hvilken hvila och vederqvickelse det är, då
vetandets feer fått öppna ens ögon och visa en
naturens lugna ljufva taflor. De äro just lika
gossen i visan, om hvilken det heter:
<poem>
Om blomman var röd eller blå,
Såg Peter ej mycket på.
Och ros, som log i färger klara,
Han kallade: »en blomma bara».
</poem>
Men vi vilja icke göra som han, vi vilja öppna
våra ögon och taga reda på, hvilka de äro dessa
krafter eller andeväsen, och huru vi kunna se dem.
Gå helt enkelt ut en gång på landet och sätt dig
ned stilla och gif akt på naturen, hur hon arbetar.
Lyssna på vinden, när den blåser, se på molnen,
när de vandra högt öfver ditt hufvud, och på
vattnet som porlar i bäcken vid dina fötter. Stanna
framför bäcken, som flyter förbi, gif akt på
blomknopparna, allt efter som de öppaa sig, en efter
annan, och fråga dig sedan: »hur går allt detta till?»
Gå ut om qvällen och se, hur daggen samlar sig
droppe för droppe på gräset, eller sök reda på de
fina rimfrostkristallerna, som om vintermorgnarna
glänsa på hvart enda blad. Lägg märke till de
bländande blixtarna, när det stormar och åskan
går, och lyssna till det mullrande dånet! Säg mig
sedan, med hvilket maskineri alla dessa trollkonster
utföras! Menniskan gör ingenting för deras
utförande, ej heller kunde hon hindra dem, om hon
också försökte; alltsammans är tillstäldt af dessa
osynliga krafter eller tomtar, hvilkas bekantskap jag
önskar du skall göra. Dag och natt, sommar och
vinter, i storm eller stiltje äro de i full
sysselsättning, och vi kunna höra dem och lära känna dem
och blifva vänner med dem, om vi vilja.

Det är endast en gåfva, vi måste hafva, innan
vi kunna lära känna dem — vi måste hafva
<i>fantasi</i> eller inbillningskraft. Jag menar icke
förmågan att göra sagor, att skapa overkliga bilder och
orimliga vidunder, men inbillningskraft, förmågan
att i vår själ framkalla en tafla eller en <i>bild</i> af
livad som verkligen <i>finnes till,</i> om det också är
osynligt för oss. De flesta barn hafva denna
präktiga förmåga och tycka om att måla för sig sjelfva
allt som berättas dem och höra gerna samma historia
om och om igen, tills de se det alltsammans, alldeles
som om det vore lefvande. Derför kan man vara
nästan viss på, att de också skola tycka om
vetenskapen, om dess sagor berättas dem rätt; och jag för min
del hoppas, att den dag aldrig må komma, när vi
förlora denna barnsligt klara-åskådning, som gör det
möjligt för oss att genom de ting, som äro synliga,
fatta de eviga sanningar, som äro osynliga.

Om du har denna inbillningens gåfva, följ
mig då, och vi skola tillsammans gå ut på
spaning efter naturens osynliga tomtar.

Låt oss först uppmärksamt betrakta en
regnskur. Hvarifrån komma dropparna? och hvarför
äro de runda eller rättare något ovala? I fjerde
kapitlet skola vi finna, att de ytterst små
vattenpartiklar, af hvilka regndropparna bestå, höllos
åtskilda och osynliga i luften af <i>värmen,</i> en af de
mest underbara af våra krafter eller tomtar, till
dess den kalla vinden kom och afkylde luften.
När det då icke längre fans så mycken värme,
kom en annan osynlig kraft, som heter <i>kohesion,</i>
som alltid fins till hands och passar på, och grep
genast de små partiklarna samt kramade ihop dem
till en droppe, den trängsta form, hvari de kunde 
ligga. Och allt efter som dropparna blefvo större,
råkade de ut för ännu en annan osynlig kraft,
<i>gravitationen,</i> som drog dem ned mot jorden, den
ena efter den andra, tills de blefvo till en hel
regnskur. Och nu stanna vi för ett ögonblick och
tänka efter. Du har säkert hört talas om
tyngdkraften, genom hvilken solen håller fast jorden och
planeterna och nödgar dem att röra sig kring henne
i regelbunden ordning? Välan, det är just samma
kraft, som är i verksamhet, så ofta en regnskur
faller på jorden. Hvem kan nu säga, att icke den
kraften är en stor osynlig jätte, som ständigt och
jemt, tyst och osynligt sysslar med smått och stort,
antingen vi vaka eller sofva?

Och nu är skuren förbi, solen kommer fram,
och marken är snart så torr, som om intet regn hade
fallit. Säg mig, hvart ha regndropparna tagit
vägen? Några hafva säkert sjunkit ned i jorden, och
hvad de återstående beträffar, om dem brukar man
säga att solen har torkat bort dem. Ja, men huru?
Solen är mer än fjorton millioner mil långt borta;
hur har hon kunnat träffa regndropparna? Har
du någonsin hört talas om några osynliga vågor,
som hvart ögonblick äro i rörelse genom den vida
rymden mellan solen och oss? Vi få i nästa 
kapitel se, huru dessa vågor äro solens budbärare till
jorden, huru de slita sönder regndropparna på
marken, splittra dem i små, små delar, allt för små för
att vi skulle kunna se dem, och bära dem bort till
molnen. Se der ännu några osynliga andeväsen,
som hvart ögonblick äro sysselsatta omkring dig,
och du kan icke ens se ut genom fönstret utan att
se det arbete, de förrätta.

Om deremot dagen är kall och kylig, faller
icke vattnet längre som en regnskur; det kommer
ned i skapnad af ljudlös snö. Gå ut efter ett
sådant snöfall och granska några af de nedfallna
snöflingorna; om du väljer bra prof, skall du
upptäcka, att det icke är endast klumpar af fruset
vatten, men att hvar och en af dem är en vacker
sexuddig kristallstjerna. Huru hafva dessa
kristaller fogats tillhopa? Hvilken makt har stält så
till, att de fått denna prydliga form? I fjerde
kapitlet skola vi lära oss, att uppe i molnen fins ett
annat af våra osynliga andeväsen, som vi i brist
på bättre namn få kalla »kristalliseringskraften»;
denna tager hand om vattnets smådelar, innan
kohesionen hunnit göra dem till runda droppar, och
så formar han dem tyst men fort till dessa näpna
kristallstjernor, som kallas snöflingor. Antag nu
att snöfallet har, egt rum tidigt i april, lemna
undersökningen af snöflingorna och skaffa i stället
bort den nyfallna snön från blomsterbädden på
ängen. Hvad är det för en liten grön spets, som
sticker upp ur marken under snötäcket? Det är
en späd snödroppsplanta. Kan du säga mig
hvarför den växer? hvar den finner sin föda? hvad det
är som tvingar den att sprida ut sina blad och öka
sin stjelk dag från dag? Hvilka underbara tomtar
äro här sysselsatta?

Först och främst är här tillstädes det dolda
andeväsen, som kallas »lifvet», och om detta veta
äfven våra vise män endast helt litet. Men de
veta ett och annat om dess arbetssätt, och i sjunde
kapitlet skola vi lära känna, huru de osynliga
tomtarna solstrålarna hafva sträfvat och arbetat
också här, huru fjorårets snödroppsplanta tog hand
om dem och gömde dem i sin lök, och huru nu
på våren, så fort värmen och vätan suga sig ner
i jorden, dessa små instängda solstrålar börja röra
på sig och oroa innanmätet i löken, tills det
sväller och spricker och ändtligen skickar ut ett litet
skott genom jordytan. Då öfvertages arbetet af de
solstrålar, som äro ofvan jord, och i de små löfven
bildas gröna korn, som hjelpa dem att taga föda
ur luften, under det att de små rötterna nedantill
dricka vatten ur marken. Det osynliga lifvet och
de osynliga solstrålarna äro här flitigt sysselsatta
med att sätta ett annat andeväsen, »den kemiska
attraktionskraften», i verksamhet, och så växer och
blomstrar den lilla snödroppsplantan utan någon
hjelp af dig eller mig.

En tafla till, och jag hoppas du skall tro på
mina fesagor. Från den kalla trädgården springer
du in i det hus, der du bor, och finner en
vedbrasa instäld i kakelugnen, men ännu äro
vedträden döda och hvita och vänta på att bli antända.
Du repar eld på en tändsticka, och snart flammar
lågan helt muntert. Hvarifrån kommer nu
värmen? Eller har du sett en kamin, som eldas med
kol, som glöda och brinna? Hvarför brinna kolen
och hvarför sända de ut ett eldsken? Har du läst
om jordandar eller gnomer, begrafna djupt ned i
jorden, i grufvor, och fängslade der nere, till dess
någon välgörande fe kommer och med sin trollstaf
befriar dem och låter dem komma upp på jorden
igen? Nåväl, för många tusen, ja millioner år
sedan voro dessa kol örter och växter; och likasom
snödroppen i trädgården, så fångade de också
solstrålar och stängde in dem i sina blad. Derpå
dogo örterna och blefvo begrafna djupt ned i
jorden och solstrålarna jemte dem; och likasom
jordandarna lågo de fängslade der, till dess kolen
gräfdes upp af grufarbetare och fördes till din eldstad;
och just nu var det du sjelf, som tog trollspöet,
som kunde sätta dem i frihet, i din hand. Du
strök eld på en tändsticka mot plånet, och dess
atomer stötte ihop med atomer af syre i luften och
tvingade de två osynliga andeväsendena »värme»
och »kemisk attraktion» till verksamhet, och de
voro snart i full sysselsättning inne i veden eller
kolen och stälde till en sammanstötning mellan
deras atomer; och solstrålarna, som så länge varit
i fängelse, bröto ut i flammor. Då slog du kanske
ut med händerna och ropade: »åh, så varmt och
skönt!» men foga tänkte du då på, att du värmde
dig med solstrålar från urgamla tider.

Detta är ingen barnsaga; det är bokstafligen
sant, såsom vi skola se i åttonde kapitlet, att
värmen af en koleld aldrig kunde finnas, om icke
forntidens växter hade begagnat solstrålarna för att
dana sina blad och hölle dem i ordning att åter
släppa ifrån sig sin värme, så fort dessa förstörda
blad förtäras af elden.

Tror du nu på mitt sagoland och bryr du dig
något om det? Kan du med inbillningen se tomten
<i>Kohesion,</i> som alltid är färdig att pressa
tillsammans atomerna, när de komma mycket nära
hvarandra; eller tomten <i>Gravitation,</i> som drager ned
regndropparna mot jorden; eller tomten
<i>Kristalliseringskraft,</i> som bygger snöflingorna i molnen? Kan
du se som på en tafla små, små solstrålsvågor af
ljus och värme, som färdas från solen till jorden?
Skulle det, roa dig att få veta, på hvad sätt ett
annat besynnerligt väsen, <i>Elektriciteten,</i> slungar
blixten tvärs igenom molnet och förorsakar den
mullrande åskan? Bryr du dig  om att få veta,
huru solen bär sig åt för att göra bilder af den
verld, hon lyser, på, så att vi kunna förskaffa oss
fotografier eller solritningar af alla vackra utsigter
och platser på jorden? Och känner du dig
nyfiken att lära känna tomten <i>Kemisk kraft,</i> som
åstadkommer sådana märkvärdigheter i luften,
jorden och vattnet? Om du har fått någon lust att
lära känna och bli god vän med dessa osynliga
krafter, är nästa fråga denna:

Hur kan man komma in i vetenskapens
sagoland?

Det fins blott en väg. Likasom riddaren och
bonden måste äfven du öppna dina ögon. Det är
ingen brist på föremål att undersöka, allting rundt
omkring dig kan berätta någon historia, om det
blir berördt af inbillningskraftens trollstaf. Ofta,
när jag sett något litet sjukt barn dragas i sin
vagn gatan utefter, liggande på sin bädd, medan
andra barn hoppa och leka, har jag tänkt på, huru
mycket nöje man kunde bereda sjuka barn i deras
hem eller på sjukhusen, om de endast kunde få de
historier berättade för sig, som ligga fördolda i
dé ting, som omgifva dem. De behöfde alls icke
flytta sig från sin säng, ty solstrålarna kunna falla
på dem lika väl der, och i en solstråle fins det
historier nog för att kunna fördrifva tiden en hel
månad. Elden i kakelugnen, lampan vid   
sängkanten, vattnet i karaffinen, flugan på taket öfver
dem, blomman i vasen på bordet, hvad som helst,
allting har sin historia och kan uppenbara för oss
naturens osynliga tomtar.

Med ett förbehåll likväl: att man sjelf önskar
att se dem. Om du går din väg fram genom
verlden och icke ser på saker och ting annorledes än
för att få veta, huru vida de duga att äta eller
att dricka eller att nyttja på något annat sätt, då
skall du aldrig få se skymten af vetenskapens
sagoverld. Men om du frågar dig, hvarför det och det
sker eller på hvad sätt den store Guden öfver oss
ordnar och styr den verld, hvari vi lefva; om du
lyssnar till vinden och lagar att du får lära dig,
hvarför den blåser; om du frågar den lilla 
blomman, hvarför hon öppnar sin kalk i solskenet och
sluter den i stormen, och om, när du finner frågor,
du icke kan besvara, du vill göra dig besvär att
forska i böcker eller att göra experiment för att
upptäcka svaren på dina egna frågor, då skall du
lära både känna och älska dessa sagolika väsen i
vetenskapens verld.

Kom i håg att jag icke råder dig att
ständigt och jemt göra andra menniskor frågor; ty
ofta är en fråga, som fort besvaras, lika hastigt
glömd, men en svårighet, som verkligen
öfvervunnits, är en seger, som räcker i all tid. Om du till
exempel frågar, hvarför regnet torkar på marken,
skall du sannolikt få det svaret, att »solen torkar
bort det», och det händer lätt, att du då nöjer dig
med bara ljudet af orden. Men om du håller en
våt näsduk framför elden och ser ångan liksom
stiga upp ur den, då får du en verklig
föreställning om, huru vätan kan genom värmen dragas
ur jorden.

Jag har en brorsdotter, som är bosatt i
främmande land och som en morgon — hon var då blott
fyra år gammal — stod vid sängkammarfönstret och
såg på imman, som sipprade ned utefter fönsterrutan.

»Faster», sade hon, »hvarför regnar det på insidan
af rutan?» Det var alldeles gagnlöst att i ord
söka förklara för henne, hur vår andedrägt hade
blifvit förtätad till vattendroppar på det kalla
glaset; i stället torkade jag rutan ren och andades
sedan på den flere gånger: När det hade bildats
nya droppar, sade jag: »Cissy och faster hafva
gjort så hela natten i rummet.» Hon nickade med
sitt lilla hufvud och roade sig en lång stund med
att andas på fönsterrutan och iakttaga de små
dropparna; och omkring en månad efteråt, när vi reste
tillbaka till Italien, såg jag henne följa dropparna
på vagnsfönstret med sitt lilla finger och hörde
henne tyst säga till sig sjelf: »Det är Cissy och
faster som ha gjort er.» Hade icke till och med
detta lilla barn i sitt inre ett slags lefvande
föreställning om osynligt vatten, som kom från hennes
mun och bildade droppar på fönsterrutan?

Vidare måste du lära dig vetenskapens språk
något litet. Om du reser genom ett land utan
någon kunskap om språket, kan du lära dig känna
endast helt obetydligt om det; och på samma sätt,
om du måste hemta svaren på dina frågor ur
böcker, måste du till en viss grad lära dig det språk,
de tala. Du behöfver icke lära dig svåra
vetenskapliga namn, ty de bästa böckerna ha minst
af sådana; men du måste fullt förstå, hvad som
menas med allmänt brukliga ord.

Ett exempel! Huru få äro icke de, som kunna
ordentligt redogöra för skilnaden mellan en <i>fast</i>
<i>kropp,</i> som t. ex. träet i ett bord, en <i>vätska,</i> som
t. ex. vatten, och en gas, sådan som t. ex. den jag
kan släppa ut ur en gasarm, om jag vrider om
kranen. Och ändå kan hvarje barn göra sig en
liflig bild af allt detta, om endast det får det
lättfattligt framstäldt.

Allting här i verlden är hopkommet af små,
små delar eller partiklar; i en <i>fast</i> kropp äro dessa
partiklar så tätt sammanpackade, att man måste
med våld slita dem i sär, om man vill förändra
den fasta kroppens form. För att bryta eller böja
en käpp af trä måste jag tvinga dess smådelar
att flytta. sig från sin förra plats, och jag måste
anstränga mig för att göra detta. I en <i>vätska</i>
deremot hållas visserligen smådelarna också
tillsammans, men packa sig icke tillhopa tätt, utan kunna
rulla eller glida omkring hvarandra så, att, när
man slår ut vatten ur en kopp på ett bord, det
förlorar sin kopplika form och sprider sig utefter
den platta bordskifvan. I en <i>gas</i> slutligen hållas
icke smådelarna alls tillsammans, utan försöka tvärt
om flyga bort från hvarandra; och om man icke
stänger in en gas ordentligt, sprider den sig
ganska snart öfver hela rummet.

Således: en fast kropp intager samma rymd
och bibehåller samma form, om icke något våld
förändrar den; en vätska intager samma rymd
men bibehåller icke samma form, om man låter
den rinna; en gas deremot hvarken intager samma
rymd eller bibehåller samma form, utan sprider
sig tvärt om öfver så stor rymd den kan finna,
hvarhelst den kan komma fram. Så enkla saker
som dessa måste du lära dig af böcker eller
genom experiment.

Dessutom måste du lära dig, hvad som förstås
med <i>kemisk attraktion;</i> och ehuru jag visserligen
kan i största allmännelighet här förklara den, måste
du sjelf göra många roliga experiment, innan du
kan få någon verklig kunskap om denna
underbara makt. Om jag upplöser socker i vatten, så
försvinner det visserligen, men det förblifver dock
socker och förenar sig icke med vattnet. Jag
behöfver blott låta koppen stå, till dess vattnet
torkar, så är sockret qvar på bottnen. Der har
ingen kemisk attraktion verkat.


<img>Fig. 1  Ett stycke kalium i en skål med vatten.</img>

Nu deremot skall jag lägga ned i vattnet
något annat, som strax skall mana fram den trolska
kraften. Här är ett litet stycke af metallen kalium,
ett af jordens enkla ämnen eller grundämnen; det
vill med andra ord säga: vi kunna icke sönderdela
det i andra ämnen, utan hvarhelst vi finna det, är
det alltid likadant. Om jag nu lägger detta stycke
kalium i vatten, försvinner det icke på samma sätt
som sockret. Det hvirflar omkring i vattnet med
en förskräcklig fart och snurrar rundt med en blå
låga omkring sig, och till sist far det upp med en
smäll.

Hvad är det nu, som har inträffat?

Först måste du veta, att vatten består af två
ämnen, väte och syre, och dessa äro icke endast

löst sammanbundna, men så fullständigt förenade,
att de sjelfva hafva försvunnit som skilda ämnen
och blifvit till vatten, och hvarje atom vatten
innehåller två atomer väte och en atom syre. Nu är
metallen kalium högst betagen i syre, och
ögonblickligen, som jag kastade kalium biten i vattnet,
kallade han till hjelp den tomte, som heter <i>kemisk
attraktion,</i> och drog syreatomerna ut ur vattnet och
förenade dem med sig. Härvid lade han också
beslag på en del af vätet, men endast hälften, och
derigenom blef återstoden lemnad utan sällskap.
Men när kalium och syre stötte ihop, uppstod en
sådan värme, att återstoden af vätet blef starkt
upphettad t och hoppade upp i luften för att söka
sig någon annan kamrat till ersättning för hvad
det hade förlorat. Här fann det litet fritt syre i
luften och grep det så våldsamt, att de tillsammans
slogo ut i en brinnande låga, medan
kalium-metallen och dess nyfunna syre och väte återfinnas i
vattnet som <i>kalilut.</i> Du finner således, att vi nu
hafva fått ett alldeles nytt ämne, <i>kalilut,</i> i skålen;
det åstadkoms med rätt mycket buller och bång af
den <i>kemiska attraktionen,</i> som förenat olika slags
atomer med hvarandra.

När du kan göra dig en klar föreställning om
denna kraft, skall det i hög grad hjelpa dig att
förstå, hvad du läser om naturen och sjelf ser i den.

Vidare, eftersom växter öfverallt spira upp
omkring dig och äro så vigtiga här i verlden,
måste du också lära dig en del namn på växternas
olika delar, så att du kan förstå de böcker, som
förklara, huru en växt växer och lefver och bildar
sina frön. Du får också lof att känna de
vanligaste namnen på djurens och på din egen kropps
olika delar, så att du kan intressera dig för de
olika organernas olika bruk; hur du andas och hur
ditt blod flyter; hur det kommer sig att ett djur
går, ett annat flyger och ett tredje simmar. Äfven
måste du lära dig ett och annat om verldens olika
delar, så att du kan förstå hvad som menas med
en flod, en slätt, en dal eller ett delta. Allt detta
är icke svårt, och du kan lära det med nöje ur
enkla böcker om fysik, kemi, botanik, fysiologi och
fysisk geografi; och när du en gång förstår några
få klara vetenskapliga termer, skall du, om du blott
öppnar dina ögon och dina öron, alldeles af egen
drift med nöje kunna vandra omkring i
vetenskapens sagoland. Hvar du går, skall du finna

<poem>»i träden ett språk, i hvar ilande bäck en bok,
i stenarna manande röster, i allt ett godt».</poem>

Och nu hafva vi kommit in på senare delen af
vårt ämne för detta kapitel. När du en gång nått
fram till och kommit innanför portarna till
vetenskapens land, hur skall du ha något gagn och någon
glädje deraf?

Detta är en särdeles vigtig fråga, ty du kan draga
nytta af det på två sätt. Om du endast fikar efter
att lysa i verldens ögon, kan du begagna det
hufvudsakligen till att skaffa dig utmärkelser, sitta öfverst
i klassen eller bestå dina examina; men om du
också älskar detta sagolands hemligheter och önskar
att lära dig mer och mer om naturen och fördjupa
dig i drömmar om dess skönhet, då kommer du att
studera vetenskapen också för dess egen skull. Och
nog är det att sätta värde på att få premie och
att sitta öfverst i klassen, ty det visar att du är
flitig; likaså är det ett godt tecken om du består
dina examina med heder, ty det visar, att du är
samvetsgrann; men om du studerar vetenskapen 
<i>uteslutande</i> för dessa sakers skull, beklaga dig då icke,
om du finner den torr och tråkig eller svår att
komma underfund med. Du kan lära dig en hel
hop nyttiga saker, och naturen skall alltid svara dig
sannfärdigt, om du frågar samvetsgrant, men hon
skall gifva dig torra fakta eller just det du begär
af henne. Om du icke älskar henne för hennes
egen skull, skall hon aldrig visa dig någon ömhet.

Detta är anledningen, hvarför så många jämra
sig, att vetenskapen är så torr och ointressant. De
glömma bort, att fast det är nödvändigt att lära
sig allting noggrant, emedan vi endast på det sättet
kunna komma fram till sanningen, så är det också
lika nödvändigt att älska kunskapen och göra den
älskvärd för dem, som lära sig den, men för att
kunna detta måste vi locka fram anden, tanken, som
ligger under den enstaka företeelsen. Hvilket barn,
som älskar sin mors ansigte, nöjer sig med att veta,
att hon har bruna ögon, rak näsa, liten mun och
hår, som är anordnadt på det ena eller andra sättet?
Nej, det vet, att af alla qvinnor på jorden modern
har det vackraste leendet, att hennes ögon äro blida,
hennes kyss ljuf och att, när hon ser allvarsam
ut, då är det någonting som råkat i olag, och detta
måste då rättas. Och på samma sätt måste också
de älska naturen, som vilja njuta af vetenskapens
sagoland.

Det är godt och väl att veta, att, när ett stycke
kalium kastas ned i vatten, den förändring, som eger
rum, uttryckes genom formeln K + H<sub>2</sub>O = KO H + H.
Men det är ännu bättre att ega en inre bild af,
huru de små atomerna klänga sig fast vid
hvarandra och blanda sig sins emellan, så att de bilda
ett nytt ämne, och att hafva sinne för huru
underbara de äro, naturens många vexlande former. Det

är nyttigt att kunna inordna en blomma i dess klass
och veta, att solögat hör till familjen Ranunculaceæ
samt har <i>kronbladen fria och bestämda</i> samt 
<i>ståndarne hypogyna och obestämda</i>. Men nog har man
långt mera glädje af att lära sig något om den lilla
växtens lif, att förstå hvarför dess särskilda slag af
blommor är lämpligt för den, huru den erhåller sin
föda och bildar sina frön. Ingen kan älska torra
fakta; vi måste se dem i deras sammanhang och
älska de sanningar de berätta oss, om vi vilja ha
någon glädje af vetenskapen.

Låt oss anföra ett exempel för att bevisa detta.
Jag har här en hvit korallgren, ett vackert stycke
naturens arbete. Till en början skall jag återgifva
en beskrifning på den, hemtad ur en af dessa
skolböcker, som tyckas tro, att barn böra lära ord
likasom papegojor och upprepa dem med lika liten
mening som dessa.

»Korallen frambringas af ett djur, som hör till
provinsen <i>Radiata,</i> underklassen <i>Polypi.</i> Djurets
mjuka kropp är fäst vid ett stöd, munnen är
upptill omgifven af en krans af tentakler. Korallen
afsöndras i polypens kropp ur kalciumkarbonatet
i hafvet. På det sättet åstadkommer det lilla
koralldjuret en korallstock eller en klippartad struktur
i de varma breddgraderna och bygger ref eller
barrierer rundt omkring öar. Med hänsyn till djupet
är det inskränkt till mellan 45 och 55 meter.
Kemiskt bestämd är korallen kalciumkarbonat;
fysiologiskt är den ett djurskelett; geografiskt är den
karaktäristisk för varma breddgrader och
förekommer i synnerhet i Stilla Oceanen.» Denna 
beskrifning är riktig och till och med ganska fullständig,
om man känner saken i fråga tillräckligt för att
förstå den. Men säg mig, kan den ingifva dig någon 
kärlek till mitt korallstycke? Får du någon bild i ditt
inre af koralldjuret, dess hemvist eller dess arbetssätt?
Men i stället för att bråka din hjerna med denna
torra beskrifning, — skaffa dig en afhandling i 

<img>Fig. 2.    Ett stycke hvit korall.</img>

samma ämne, hvilken berättar dig något om korallen
sjelf, och försök att med korallstycket i handen
verkligen lära känna dess historia. <footnote>Förf. hänvisar sina engelska läsare till Mr Huxleys
skrift »On Corals and Coral Reefs» hvilken ingår i den populära 
samlingen Manchester Science Lectures, N:o 1, Second Series.
Svenska läsare hänvisas till en läsvärd behandling af detta
ämne i samlingen »Ur vår tids forskning», häftet »Om
korallerna och de kalkstensbildande organismernas betydelse i
naturen». Af P. T. Cleve.</footnote> Du skall då kunna




få ett begrepp om koralldjuret såsom ett slags
sjöanemon, någonting liknande dem du kan få se vid
hafskusterna, som påminna om röda, blå eller gröna
blommor och hvilka sträcka ut sina tentakler i
vattnet samt införpassa de små sjödjuren och smälta
dem i den vätskefylda hålighet som tjenar dem som
mage. Du skall lära dig, huru detta egendomliga
geledjur kan itudela sig och på det viset bilda två
polyper eller skicka ut en knopp från sin sida och
på det viset växa ut till ett slags polypträd eller
polypbuske, eller huru det kan gömma små ägg i
sitt inre och genom sin mun aflemna små ungar
som äro försedda med fina hår, med hvilkas
tillhjelp de simma till nya hviloplatser. Du skall
få lära dig skilnaden mellan det djur, som bygger
upp den röda korallen som sitt skelett, och den
grupp af djur, som bygger upp den hvita; och du
kommer att med nytt intresse se på vårt stycke
hvit korall, då du får lära, att hvar och en af de
små håligheterna på dess stam med sina fina
skiljeväggar, liknande ekrarna i ett hjul, har varit
boningshuset för sitt särskilda djur och att hvarje
litet geledjur druckit kalciumkarbonat ur
hafsvattnet ungefär så som du dricker socker, då det är
upplöst i vatten, och sedan begagnat det korn
efter korn för att bygga denna prydliga bägare och
bidraga till korallträdets tillväxt. Vi kunna icke nu
dröja vid och taga närmare reda på allt som kan
vara att säga om korallerna, vi hålla här på endast
att lära oss huru man skall lära, men säkerligen har
vårt exempel redan börjat bli underhållande; och
när du har följt det ut i Stilla Oceanen, der de
vilda vågorna oaflåtligt piska mot korallträden, och
har sett, huru dessa små geledroppar småningom
rå på hafvet och bygga höga stenmurar mot
bränningarna, skall du knappast kunna gifva dig
någon ro, innan du lärt känna hela deras historia.
Se på vår teckning den märkvärdiga ringformiga
ön (fig. 3), som är betäckt med palmträd; den har
en stor lugn sjö i midten, och bottnen på denna
sjö är betäckt med blå, röda och gröna geledjur,
som sträcka ut sina tentakler i vattnet och se ut
som vackra blommor, och rundt omkring utsidan af
ön kan man se likadana djur, som sköljas af
hafsvågorna. Sådana öar som denna äro alltigenom
bygda af koralldjur, och berättelsen om sättet, hvarpå
refven småningom hafva sjunkit ned, allt efter som
de små djuren ökade dem tum för tum, är lika
fängslande som sagan om uppbyggandet af något
feslott i forntiden. Läs härom, och om du icke har
någon egen korall att undersöka, laga då att du
får se en sådan i skolans samlingar eller slippa in i
något naturhistoriskt museum och betrakta der de
praktfulla exemplaren i glaslådorna, men glöm då
icke, att de bygdes upp af de små geledjuren, under
det hafsvattnet rullade sina vågor öfver dem; på
detta sätt skall korallen blifva ett lefvande väsen för
dig, och du skall börja älska de tankar, som
väckas deraf.

Men ofta hör man folk fråga: hvad tjenar det
till att lära sig allt detta? Om du nu icke har någon
känsla af, hvilken njutning det är att rikta sin själ
med sköna bilder ur naturens lif, är det egentligen
icke mycket lönt att tala vidare härom. Men i alla
fall vill jag fråga dig en sak: nu för, tiden, då 

rastlöst arbete och lust för upphetsande förströelser så
ofta utgöra menniskans hela diktan och traktan, är
det då icke att räkna som en vinst att ibland få
glömma bort sig sjelf för betraktandet af de
naturens under, som ständigt fortgå rundt omkring oss?
Känner du dig aldrig trött och olustig och liksom
behöfver stjäla dig bort från dina kamrater, 

<img>Fig. 3.    Korallö i Stilla Oceanen.</img>

emedan de äro muntra och du icke? Då kan det vara
lämpligt att läsa om stjernorna, huru lugnt de
vandra sin bana fram från tidehvarf till tidehvarf;
eller att helsa på någon liten blomma och fråga
henne, hvilken saga hon har att förtälja; eller att
hålla utkik på molnen och försöka göra dig reda
för huru vindarna drifva dem fram öfver himmelen.
Ingen menniska är så oberoende som den, hvilken
kan finna nöje i en naken klippa, en droppe vatten,
hafvets skum, spindeln på väggen, blomman under
sin fot eller stjernorna öfver sitt hufvud. Och detta 

nöje är tillgängligt för hvar och en, som träder in
i vetenskapens sagoland.

Dessutom lära vi af detta studium att se, att
det är en lag och en mening i allting i hela
universum, och det kan lära oss tålamod, då vi igenkänna
naturens lugna, ljudlösa arbete omkring oss.
Studera ljuset och lär dig, huru all färg, all skönhet,
allt lif beror på solens strålar; lägg märke till
vindar och luftströmmar, medan de, regelbundna äfven
i sin skenbara oregelbundenhet, bära värme och
fuktighet öfver verlden. Undersök vattnet, der det flyter
fram i djupa, lugna floder eller bildar det vida
verldshafvet, och kom i håg, att hvarje droppe är ledd
af osynliga krafter, som arbeta enligt bestämda lagar.
Se plantorna spira upp under solljusets inverkan, lär
dig växtlifvets hemligheter samt huru blommornas
dofter och färger draga till sig insekterna. Läs om
huru insekterna icke kunna lefva utan växterna, lika
litet som växterna utan den flyktiga fjärilen eller det
flitiga biet. Försök också att klargöra för dig, att
allt detta är frambragt efter bestämda lagar och
att härur (stundom icke utan lidande och smärta)
framgår det underbara verldsalltet omkring oss. Och
säg, kan du sedan vara så bekymrad för ditt eget
lilla lif, äfven fast det kan hafva sina ledsamheter?
Kan du undgå att känna dig som en del i denna
lagenligt styrda natur? eller tviflar du på, att den
makt, som bestämde lagarna för stjernorna och för
den minsta lilla vattendroppe — som lät växten
hemta kraft ur solen och koralldjuret sin föda från
de hvälfvande vågorna — som afpassade blomman för
insekten och insekten för blomman, — att denna
makt också länkar in ditt lif som en del i
verldsalltets stora maskineri, så att du endast har att
arbeta, att bida och att älska?

Vi spana alla famlande efter den Osedda
Makten, men ingen, som älskar naturen och studerar den,
kan någonsin känna sig ensam och lemnad utan
kärlek i verlden. Fakta, som rena fakta, äro torra och
ofruktbara, men naturen är full af lif och kärlek och
sträfvar lugnt och orubbligt mot ett stort men
förborgadt mål. Du kan kalla denna Osedda Makt
hvad du vill, du kan hvila vid den i tillitsfull
kärlek och tro eller böja dig för den i vördnad eller
tyst fruktan; — till och med det lilla barnet, som
lefver med naturen och ser på den med öppet öga,
måste i ett eller annat afseende höja sig genom
naturen till naturens Gud.

*
</chapter>
<chapter name="Andra  kapitlet. Solstrålarna och det arbete de uträtta.">
<h2>ANDRA  KAPITLET.

Solstrålarna och det arbete de uträtta.</h2>    
<img></img>

<b>H</b>vem
älskar icke
solstrålarna ?
Hvem känner
sig icke
gladare och muntrare
till sinnes, då han ger akt på dem, under det de
leka på väggen, gnistra som diamanter på sjöns 
vågor eller åstadkomma sina regnbågar vid ett
vattenfall? Är icke solstrålen oss så kär, att den i dagligt
tal begagnas som namn på allt som är muntert
och gladt? Och då vi vilja beskrifva någon liten
yrhätta, som vi hålla riktigt mycket af och som
är sådan, att hon,, bara hon visar sig, framkallar
ett leende på allas anleten, kalla vi henne icke då
»hemmets solstråle»?

Och dock, hur litet vet icke äfven den visaste
ibland oss om beskaffenheten af dessa solens klara
sändebud och om det arbete, de uträtta på sin färd
genom rymden!

Har du vaknat någon gång mycket tidigt på
morgonen, då det ännu var så mörkt, att du icke
kunde se någonting i rummet, icke ens din egen
hand, och sedan legat vaken och väntat, tills ljuset
sakta kom insmygande genom fönstret? Om du
någonsin gjort detta, har du säkert lagt märke till,
att du att börja med nätt och jemt kan otydligt
urskilja möblernas yttre konturer; derefter kan du
se skilnad mellan den hvita duken på bordet och det
mörka klädskåpet som står bredvid; så blifva
småningom alla enskildheter, handtagen på byrålådorna,
mönstret på tapeterna och de olika färgerna hos
alla föremål i rummet klarare och klarare, tills du
slutligen ser allt klart och tydligt i fullständigt
dagsljus.

Hvad är det, som försiggått här? och hvarför
hafva föremålen i rummet på detta sätt först så
småningom blifvit synliga? Vi säga, att solen går
upp, men vi veta mycket väl, att det icke är solen,
som rört sig, utan att vår jord långsamt har vändt sig
rundt och bragt den lilla fläck, på hvilken vi lefva,
ansigte mot ansigte med det stora eldklotet, så att
dess strålar kunna falla på oss.

Tag en liten jordglob och klistra ett stycke
svart plåster öfver Sverige! Låt sedan en brinnande
lampa föreställa solen, och vänd så globen långsamt,
så att plåsterlappen kryper rundt från den mörka
sidan fram mot lampan, tills den uppfångar först
de strålar, som gå utmed globens sidor, sedan äfven
de mera direkta strålarna och slutligen står midt
i ljusskenet. Just så har det gått till med vår lilla
jordfläck, då du låg i din bädd och såg hur det
dagades, och nu skola vi lära oss, hvad dessa
strålar, som falla på oss, äro och hvad de uträtta för oss.

Först måste vi då lära oss något om solen
sjelf, eftersom hon är alla solstrålarnas källa. Vore
solen en mörk massa i stället för en glödande,
skulle vi vara i saknad af dessa ljusa, glada
budbärare, och ehuru vi hvarje dag komme att stå
ansigte mot ansigte mot henne, skulle vi dväljas i evig,
isande natt. Nu omtalade vi i förra kapitlet, som
du säkert erinrar dig, att det är värme, som
skakar i sär de små vatten atomerna och kommer dem
att stiga upp i luften för att åter nedfalla som
regn, och att, när det är kallt, de nedfalla som snö,
och allt vatten förvandlas till is. Men vore solen helt
och hållet mörk, tänk, hur förskräckligt kallt det då
skulle bli; mycket kallare än den kallaste
vinterdag man någonsin varit med om, emedan äfven
under den bistraste natt någon värme utstrålar från
jorden, hvarest den samlats af det solsken, som föll
under dagen. Men om vi icke finge någon värme
alls, skulle aldrig något vatten kunna stiga mot
himlen, intet regn falla, inga floder flyta och
följaktligen inga växter eller djur kunna lefva. Allt
vatten skulle finnas i form af is och snö, och
jorden skulle vara en enda stor frusen massa utan
något, som rörde sig på dess yta.

Du förstår derför, att det är af stort intresse
för oss att få lära, hvad solen är och huru hon
skickar oss sina strålar. Hur långt borta från oss
tror du hon är? En vacker sommardag, då vi kunna
se henne klart, ser det ut, som om vi endast
behöfde stiga upp i en ballong och gripa fatt i henne,
der hon sitter på himmelen, och dock veta vi, att
hon är mer än fjorton millioner mil från jorden.

Detta afstånd är så oerhördt, att du endast
ofullständigt kan fatta det. Men föreställ dig, att du
reste på ett snälltåg, som gick med den betydande
farten af tio mil i timmen och som aldrig stannade.
Med den farten skulle du, om du ville komma fram
till solen i dag, hafva börjat din resa för 160 år
sedan. Det vill säga: du måste hafva gifvit dig åstad
i början af Fredrik den förstes regering och hafva
rest oupphörligt utan ett ögonblicks uppehåll under
Fredrik I:s, Adolf Fredriks, Gustaf III:s, Gustaf IV
Adolfs, Karl XIII:s och Karl XIV:s regeringar,
vidare under Oskar I:s och Karl XV:s, och ännu
under Oskar II:s skulle du ila fram i svindlande
fart natt och dag för att slutligen den dag i dag
komma fram till solen.

Och då du kommit dit, huru stor tror du, du
skulle finna henne vara? Anaxagoras, en lärd grek,
som lefde för många hundra år sedan, utskrattades
af alla sina samtida, emedan han påstod, att solen
var åtminstone så stor som Peleponnesus, d. v. s.
ungefär så stor som Halland, Skåne, Bleking och
Gotland tillsammantagna. Huru förvånade skulle
de ej blifvit, om de kunnat få veta, att hon icke
allenast är större än hela Grekland, men mer än
en million gånger större än hela jorden!

Vår jord är sjelf ganska stor, så stor, att vårt
eget land synes vara en liten obetydlig fläck på
hennes yta, och ett snälltåg skulle behöfva nära en
månad för att ila vårt klot rundt Dock är hela
jordklotet i storlek ingenting i jemförelse med solen,
ty jordklotet mäter endast 1,150 mil tvärs igenom,
under det att solen mäter mer än 122,000 mil.

<img>Fig 4.  106 jordklot lagda tvärs ofver solens genomskarningsyta. Hvar
och en af dessa prickar föreställer jordens storlek, under det att hela
den stora cirkeln föreställer solens.</img>

Föreställ dig, att du kunde skära så väl solen
som jorden i två hälfter, alldeles som du skär ett
äpple midt i tu; om du då lade flatsidan af
jordhalfvan mot flatsidan af solhalfvan, skulle du kunna
lägga 106 sådana jordhalfvor tvärs öfver solens yta.
Hvar och en af de 106 runda prickarna på bilden
(fig. 4) motsvarar den storlek, som jorden skulle
synas ha, om den placerades på solen; och de äro
så små jemförda med henne, att de se ut som en
rad små daggdroppar, som sträcker sig tvärs öfver
hennes yta. Tänk då, huru många sådana små kulor
det skulle behöfvas för att fylla hela det inre af
teckningen (flg. 4), om den vore ett klot!

Ett af de bästa sätten att få en föreställning
om solens verkliga storlek är att tänka sig den
ihålig, som en luftballong, och att sedan räkna ut
huru många jordklot det skulle behöfvas att fylla
den. Du skulle väl knappast kunna tro, att det
skulle behöfvas sammanlagdt en million tre hundra
trettioen tusen klot af vår jords storlek! Om en
vidunderligt stor jätte kunde göra en rundresa i
verldsalltet och samla ihop planeter precis så stora
som vår samt till en början toge tio stycken sådana
och sloge i hop dem till <i>en,</i> hur oerhördt stor skulle
icke den bli! För att få tusen jordar måste han ha
hundra sådana klumpar, hvar och en sammansatt af
tio; och derefter måste han åter igen samla <i>tusen
gånger dessa tusen för att få en million,</i> och då han
hade stoppat in dem alla i solklotet, hade han
ändock fylt detta endast till tre fjerdedelar!

Då du vet detta, bör det icke förvåna dig,
att ett sådant vidunder utsänder en oerhörd mängd
ljus och värme; en så oerhörd mängd, att det är
nästan omöjligt att fatta det. Sir John Herschel
har dock försökt att gifva oss en föreställning
härom. Han fann, att en kula af kalk, omgifven
af en låga af syre och väte (sådana som vi
använda i laterna magica och kalla kalkljus), blir så
häftigt upphettad, att den utsänder det starkaste
konstgjorda ljus man kan erhålla — ett ljus, som
är så starkt, att du icke utan men kan hålla ögat
nära intill det. Dock, om du ville ha ett ljus så
starkt som solens, vore det icke nog att göra ett
sådant kalkklot af samma storlek som solen. Nej,
det måste bli så stort som 146 solar eller mer än
146<i>,</i>000,000 gånger så stort som vår jord, för så
vidt det skall kunna gifva ifrån sig den ljusmängd
vi önskade. Först då skulle det bli en temligen
ordentlig konstgjord sol; ty vi veta, att solklotet
utsänder ett intensivt hvitt ljus, just sådant, som det
kalkkulan utsänder, och solen, liksom denna, är
omgifven af en luftkrets af glödande gaser.

Men vi få kanske den bästa föreställningen om
solens väldiga hetta och starka ljus, om vi betänka,
hur få af de strålar, som åt alla håll utsändas från
det glödande klotet, kunna träffa vårt lilla klot och
hur mycket de ändock uträtta. Betrakta kupan af
en lampa, som står i midten af rummet, och se hur
dess ljus sprides ut åt alla sidor och in i hvarje
vrå; tag sedan ett senapskorn, hvilket ganska väl
kan i storlek anses motsvara vår jord, och håll det
på något afstånd från lampan. Hur få af alla de
strålar, som fylla rummet, falla icke på det lilla
senapskornet. Ungefär lika ringa till antalet äro de, som
jorden kan uppfånga af alla dem, som utgå från solen.
Och dock uträttar detta obetydliga antal (1/2000
milliondel af hela mängden) allt arbete på vår jord.<footnote>Dessa och föregående numeriska uppgifter hafva
hemtats från Sir John Herschels »Familiar Lectures on Scientific
Subjects» 1868, hvarifrån många exempel i första delen af
kapitlet också hafva tagits.</footnote>

För att öfvertyga dig, hur kraftiga solstrålarna
äro till sina verkningar, behöfver du endast taga
ett förstoringsglas och samla dem i en punkt på
ett stycke brunt papper. Det dröjer icke länge,


förrän papperet fattar eld. Sir John Herschel
berättar, att vid Goda Hoppsudden var hettan så stark,
att han kunde steka en biffstek och några ägg
endast genom att sätta dem i solen i ett kärl med
glaslock öfver! Ja, liksom vi alla skulle frysa ihjäl,
om solen vore kall, så skulle vi alla brinna upp i
en outhärdlig hetta, om hennes glödande strålar
fölle med hela sin kraft rakt ned på oss. Men vi
hafva en osynlig solskärm, som skyddar oss och
som är gjord — kan du gissa af hvad? Jo, af
dessa små vattenpartiklar, som solstrålarna draga
upp och sprida i luften och hvilka, såsom vi skola
se i fjerde kapitlet, taga bort en del af hettan och
göra luften sval och behaglig för oss.  

Vi hafva nu lärt något om solen, alla
solstrålars källa; vi hafva fått reda på afståndet till
henne, hennes storlek och. värme, men vi stå ännu
icke närmare svaret på frågan: hvad är en solstråle?
hur kan solen nå vår jord?

Antag att vi stode på ett visst afstånd från
hvarandra, du och jag, och jag önskade att komma
åt dig, utan att någondera af oss rörde oss från
stället. Det funnes då två olika sätt, hvarpå detta
kunde gå för sig. Antingen så, att jag kastade
någonting på dig och på det sättet råkade dig. I det
fallet hade ett <i>föremål</i> tillryggalagt afståndet oss
emellan. Eller också så, att jag genom en
våldsam rörelse satte golfvet i dallring, hvarvid du
förnumme denna dallrande rörelse. På det sättet kunde
jag också sätta mig i beröring med dig tvärs igenom
hela rummet. Men i detta senare fall skulle intet
föremål hafva tillryggalagt afståndet från mig till
dig, utan endast en rörelse eller en <i>våg,</i> hvilken
fortplantats genom golfplankorna. Vidare, då jag
talar till dig, hur kommer det sig att ljudet når ditt
öra? Icke derigenom att något kastas från min mun
till ditt öra, utan genom en rörelse hos luften. Då
jag talar, sätter jag luften i närheten af min mun i
rörelse, och detta åstadkommer en våg i luften der
bortom, och denna åter i luften der bortom o. s. v.
(såsom vi skola få närmare reda på i sjette
kapitlet), tills den sista vågen träffar örats trumhinna.

Vi se således, att det gifves två olika sätt,
på hvilka vi kunna komma i beröring med
någonting, som befinner sig på afstånd ifrån oss: för det
första genom att kasta ett föremål på det och träffa
det, för det andra genom att åstadkomma en rörelse
eller en väg tvärs igenom mellanrummet, såsom vi
gjorde i ofvan nämda fall, då vi satte golfplankorna
och luften i rörelse.

Nu trodde den store naturforskaren Newton,
att solen nådde oss på det första af dessa sätt och
att solstrålarna utgjordes af mycket små partiklar,
som utkastades af solen och som underhöllo ett
ständigt bombardemang mot våra ögon. Det är lätt
att förstå, att detta skulle låta oss se ljus och känna
värme, på samma sätt som ett slag på ögat
kommer oss att se stjernor eller ett slag på kroppen
kommer oss att känna värme; och under ganska
lång tid antogs denna förklaring vara riktig. Men
nu vet man, att det gifves många företeelser, hvilka
icke låta förklara sig med denna teori, ehuru vi
icke här kunna redogöra för dem. Hvad vi vilja
göra, är att försöka förstå den förklaring på
solstrålen, som nu anses vara den riktiga.

Vid ungefär samma tidpunkt, då Newton skref,
uppträdde en holländare vid namn Huyghens med
det antagandet, att ljuset kommer från solen som
små vågor, hvilka färdas genom mellanrummet 
nästan på samma sätt som krusningarna på en
vattenyta fortskaffa sig tvärs öfver denna. Den enda
svårigheten var att förklara, i hvilket ämne dessa
vågor kunde finnas: i vatten kunde det icke vara,
ty vi veta, att det icke gifves något vatten i
verldsrymden; i luften icke heller, ty luftkretsen slutar
på ett jemförelsevis litet afstånd från vår jord. Det
måste derför finnas ett ämne, som fyller tomrummet
mellan oss och solen och som är tunnare än så väl
vatten som luft.

Och nu vill jag bedja dig taga hela din
inbillningskraft till hjelp: jag kommer nämligen att
fordra af dig, att du skall med inbillningen se
någonting, som är fullkomligt lika osynligt som kejsarens
nya kläder i Andersens saga; skilnaden är bara den,
att det här osynliga <i>något</i> är i hög grad lifaktigt;
och ehuru vi hvarken kunna se eller röra vid det,
känna vi det genom dess verkningar. Föreställ dig
således ett tunnt ämne, som fyller allt rummet mellan
oss och stjernorna! Ett ämne så fint, att det icke
blott är osynligt, utan kan genomtränga fasta
kroppar sådana som glas, is, ja, äfven trä eller
tegelstensmurar. Detta ämne kalla vi <i>eter.</i> Jag kan
icke här redogöra för skälen, hvarför vi måste
antaga,- att ett sådant ämne fins utbredt i allt rum.
Du måste tills vidare antaga det på utsago af sådana
män som Sir John Herschel eller professor
Clerk-Maxwell, tills du kan studera frågan på egen hand.

Om du nu kan föreställa dig, att denna eter
fyller hvarje vrå af rummet, så att den finnes
öfverallt och genomtränger allt, så fråga dig, hvad som
skall hända, då en valdsam skakning inträffar på
någon af de stora kroppar, som simma i den? När
atomerna hos gaserna rundt omkring solen våldsamt
stöta samman och derigenom gifva upphof till allt
dess ljus och värme, tror du icke, att de sätta denna
eter rundt om dem i rörelse? Och när så denna
eter sträcker sig åt alla håll från solen, till vår
planet och till alla andra planeter, skall icke då denna
dallring komma till vår planet, lika väl som
dallringen hos golfplankorna från mig till dig? Låt
ett kärl med vatten föreställa etern och tag en bit
kalium, som vi talade om i förra kapitlet, och håll
den med en liten klämmare midt i vattnet. Du
skall då få se, att, när kaliumbiten pöser och lågan
brinner rundt omkring den, Vågor skola uppstå, hvilka
gå genom vattnet till kärlets väggar, och du kan
lätt tänka dig, huru på samma sätt vågor utgå från
solen och komma farande tvärs genom etern till oss.

Katt ut från solen åt alla håll, utan uppehåll,
utan hvila, men under ett ständigt jagande den ena
efter den andrå, fortsätta dessa fina vågor med
otrolig hastighet sin färd genom rymden natt och dag.
Då den lilla fläck af jorden, der Sverige ligger, är
bortvänd från dera, sä att de icke kunna träffa oss,
då är det natt för oss, men så snart Sverige vändes
emot solen, då slå de mot landet och mot vattnet
samt mot våra ögon och sätta dessas nerver i
dallringar, så att vi förnimma ljus. Se upp mot solen, och
tänk dig att i stället för ett enda knytnäfslag, som
kommer dig att se stjernor och solar för ett
ögonblick, millioner lätta stötar af dessa solvågor hvarje
ögonblick träffa ditt öga; då kan du lätt förstå, att
du, då du ser mot solen, bör erhålla ett oafbrutet
starkt ljusintryck.

Men då solen gått ned, få vi ljus från
stjernorna, om natten är klar. Månne äfven dessa skicka
ljusvågor tvärs genom det oerhörda afståndet mellan
dem och oss? Ganska säkert göra de så, ty äfven
de  äro solar liknande vår, fast de äro på så stort 
afstånd, att de vågor, de sända, äro svagare, och vi
derför varseblifva dem endast då solens starkare
vågor äro borta.

Men du frågar måhända: om ingen har sett
dessa vågor, ej heller etern, i hvilken de uppkomma,
hvad rätt hafva vi att påstå, att de verkligen finnas
till? Så besynnerligt det än kan låta, hafva vi,
fast vi icke sett dem, likväl mätt upp dem och
veta, huru stora de äro och huru många som 

<img>Fig. 5.  A. Hål i en fönsterlucka. B. Metalltråden placerad i ljusstrålen.
SS. Skärm, på hvilken de mörka och ljusa strimmorna falla.</img>

rymmas på en millimeter. Ty då dessa små vågor gå
sin väg rakt fram genom rymden, måste de, om vi
ställa något hinder i deras väg, sträfva att gå
omkring det; och om du släpper en mycket smal
ljusstrimma in genom ett hål på en fönsterlucka och
sätter en metalltråd i solstrålen, tvingar du verkligen
vågorna att gå rundt tråden, alldeles som vatten
omkring en påle i en ström. När de åter mötas, törna
de emot hvarandra, och här är det, som vi fånga
dem. Ty om de råkas lugnt och stilla, bilda de
en stor våg, gå till sammans vidare och åstadkomma
en klar ljuslinie; men om de mötas huller om
buller i ett oredigt vågsvall den ena öfver den andra,
hejda de hvarandra, och då uppstår intet ljus, utan
endast en mörk linie. Och bakom din metalltråd
kan du uppfånga vågorna på ett stycke papper, och
du skall då finna, att de bilda mörka och ljusa
linier bredvid hvarandra; det är med hjelp af dessa,
som man kan beräkna, huru stora vågorna måste
vara. Denna beräkning är för svår för oss att här
utföra, men du kan förstå, att stora vågor skola
göra bredare ljusa och mörka band än små, och
att storleken af vågorna på detta sätt kan blifva
uppmätt.

Och hur stora tror du nu, att de kunna vara?
De äro så oändligt små och obetydliga, att det
rymmes sextio tusen stycken på en enda tum. Slå
upp fig. 12, hvilken framställer en qvadrat med
en tums sida, och mät sedan upp ett så stort afstånd
mellan din tumme och ditt pekfinger. På det
obetydliga afståndet mellan dem hålla då sextiotusen små
vågor på att gå upp och ned! Jag lofvade dig, att
du i vetenskapen skulle finna lika märkvärdiga saker
som i fesagorna. Äro icke dessa små osynliga
sändebud, som oupphörligt anlända från solen, lika
märkvärdiga som några elfvor? och de äro det så
mycket mer, som de, såsom vi snart skola se,
uträtta nästan allt det arbete som försiggår på hela
vår jord.

Härnäst måste vi försöka att göra fullt klart för
oss, hur fort dessa vågor gå. Du kommer väl nu
i håg, att ett snälltåg behöfde fulla 160 år för att
komma hit från solen; och till och med en
kanonkula skulle behöfva tio till fjorton år för att
tillryggalägga samma afstånd. Men dessa små vågor
behöfva endast <i>sju och en half minuter</i> för att
tillryggalägga samma sträcka af fjorton millioner mil.
De vågor, som träffa ditt öga i detta ögonblick,
härleda sig från en rörelse i solen, som uppstod
för 7 1/2 minuter sedan. Och betänk, denna rörelse
försiggår oafbrutet, och dessa vågor följa städse den
ena efter den andra så hastigt, att de underhålla
en beständig kanonad mot vårt öga. Så hastigt
följa de på hvarandra, att omkring 608 billioner
komma in i vårt öga för hvarje sekund.<footnote>Ljuset går med en hastighet af 29,000 mil eller
10,440,000,000 tum i sekunden. Om vi antaga att
antalet vågor på en tum i medeltal uppgår till endast 58,000,
få vi 10,440,000,000 x 58,000 = 605,520,000,000,000.</footnote> Jag
begär icke; att du skall minnas dessa siffror; jag
begär endast, att du skall försöka göra dig en bild

<img>Fig. 6.</img>

af dessa oändligt små, men så ytterst verksamma
sändebud från solen, och erkänna att ljuset är något
sagolikt.

Men vi veta ännu icke allt om vår solstråle.
Se här har jag (fig. 6) en glasbit med tre sidor,
kallad ett prisma. Om jag sätter det i solskenet,
som strömmar in genom fönstret, hvad händer då?
Se, på bordet blir ett streck med brokiga färger.
Du kan göra det långt eller kort, allt efter som
du vänder prismat, men färgerna förblifva alltid
ordnade på samma sätt. Vid den ena ändan är
det rödt, der bredvid oraugefärgadt, så gult, så
grönt, så blått: så indigofärgadt eller djupblått och

så violett, den ena färgen småningom öfvergående
i den andra och alla i en linie. Vi hafva alla sett
dessa färger dansa på väggen, då solen skiner på
en ljuskrona af slipadt glas, och du kan se dem
ännu tydligare, om du släpper en ljusstråle in i ett
mörkt rum och låter den gå genom ett prisma så
som visas på vidstående teckning (fig. 7). Hväd
äro dessa färger? Härröra de från glaset? Nej; ty
du mins säkert, att du sett dem i regnbågen och i

<img>Fig. 7  Färgspektum på väggen, erhållet genom ljusets gång genom
ett prisma.</img>

såpbubblan och äfven i en daggdroppe eller i
skummet på vattenytan af en dam.

Hittills hafva vi talat om solstrålen, som bestode
den af endast ett slags vågor, men i verkligheten
är den sammansatt af många olika slags vågor af
olika storlek, hvilka alla i sällskap med hvarandra
företaga färden -från solen. Dessa olika vågor hafva
blifvit uppmätta, så att vi veta, att de vågor, som
utgöra det röda ljuset, äro större och trögare än
de, hvilka åstadkomma det violetta, så att del endast
går 46,000 röda vågor på en tum, under det att det
går 67,000 violetta vågor på samma längd.

Huru kommer det då till, att fastän alla dessa
olika vågor, hvilka frambringa olika färger, träffa
vårt öga, vi ändock icke se färgadt ljus? Emedan
de, för så vidt de icke blifvit rubbade i sina
inbördes lägen, alla gå framåt tillsammans, och du vet,
att alla färger blandade i en passande proportion
åstadkomma hvitt.

Tag t. ex. ett rundt stycke papp måladt med
de sju färgerna i ordning flere gånger efter
hvarandra. Så länge du håller det stilla, kan du urskilja
dem alla, hvar för sig, men om du hastigt
snurrar det omkring, så skall pappskifvan synas alldeles
hvit, emedan du ser dem alla så nära samtidigt, att
de blifva fullständigt sammanblandade med
hvarandra. Af samma orsak ter sig solljuset hvitt för
oss, emedan alla de olika färgade vågorna träffa
vårt Öga på en gång. Du kan lätt sjelf göra en
sådan skifva; dock kommer den hvita färgen alltid
att synas mer eller mindre smutsig, emedan du
icke kan få fullt rena färger.

När nu ljuset går genom det tresidiga glaset
eller prismat, spridas ljusvågorna, och de långsamma,
tunga röda vågorna blifva efter och stanna vid den
öfre ändan R af den färgade linien på väggen
(fig. 7), under det att de snabba små violetta
vågorna hafva böjts längre bort från sin
ursprungliga väg och gå ända till V vid den nedersta ändan
af linien; och orange, gult, grönt, blått och indigo
ordna sig deremellan samt sins emellan efter
storleken af sina vågor.

Och nu är du väl nyfiken att få veta, hvarför
de snabba vågorna låta oss se en färg och de
långsamma en annan. Detta är en mycket svår fråga,
ty vi hafva ännu mycket att lära angående ljusets
inverkan på ögat. Men du kan lätt tänka dig, att
färg är för vårt öga detsamma som musik är för
vårt öra. Du vet ju, att vi kunna urskilja olika
toner allt efter som luftvågorna slå fort eller
långsamt mot örhinnanx (såsom vi vidare skola se i
sjette kapitlet), och på ungefär samma sätt spela
de små etervågorna på vår näthinna eller den
gardin, som finnes långt in i vårt öga, och som 

A                                  B

Fig. 8  A Ett pappstycke måladt med de sju färgerna i ordning
B samma pappskifva då den snurrar rundt.

verkar på nerverna, så att de föra olika budskap till
hjernan. Hvilken färg vi se beror på det antal
vågor, som slå mot vår näthinna under en sekund.
Hafva vi nu månne riktigt svarat på den
frågan: hvad är en solstråle? Vi hafva sett, att den
i verkligheten är en följd af små, hastiga vågor,
som göra resan från solen till oss tvärs genom det
osynliga ämne som vi kalla »eter», och hvilka
vågor underhålla en oupphörlig kanonad mot allt, som
kommer i deras vag. Vi hafva också sett, att dessa
vågor, små och obetydliga som de äro, ändå kunna
variera i storlek, så att en enkel solstråle består af

myriader vågor af olika storlek, hvilka färdas fram
tillsammans och komma oss att se hvitt ljus, för
så vidt de icke på något sätt äro splittrade, så att
vi se dem skilda åt som röda, gröna, blå eller gula.
Hur de skiljas åt och många andra hemligheter vid
ljusvågorna kunna vi icke här uppehålla oss vid, utan
måste nu öfvergå till frågan: <i>»Hvad slags arbete
uträtta solstrålarna för oss?»</i> Jo, de gifva oss två
ting: ljus och värme. Det är endast med deras
tillhjelp, som vi se någonting. När rummet var
mörkt, kunde du icke urskilja bord, stolar, ja, icke
ens väggarna derinne. Hvarför? Emedan de icke
egde några ljusvågor, som de kunde skicka till ditt
öga. Men då ljusvågorna började strömma in
genom fönstret, spelade vågorna på föremålen i
rummet, och när de träffade dem, kastade dessa dem
tillbaka till ditt öga, så att de studsade på samma
sätt, som en hafsvåg återstudsar från en klippa och
råkar en båt, som tillfälligtvis far förbi. När de så
ha nått ditt öga, intränga de deri och åstadkomma en
retning på näthinnan och i nerverna, och så
fortskaffas bilden af stolen eller bordet till din hjerna. Se
dig omkring på alla föremålen i det rum, der du
befinner dig! Är det icke underligt att tänka, att de
allesammans, hvar för sig, skicka osynliga
budbärare till ditt öga, under det att du betraktar dem;
och att du ser din rumkamrat och kan skilja honom
från bordet endast genom de olika slags vågor, som
han och bordet sända till dig?

Somliga ämnen kasta tillbaka nästan inga
ljusvågor, utan släppa dem igenom sig, och derför
kunna vi icke se dem. En glasruta t. ex. släpper
nästan alla ljusvågor igenom, och derför kan det
ofta hända, att du icke ser glaset, emedan inga
ljusbud derifrån träffa ditt öga. Ja, många menniskor ha
gått rakt på en glasdörr och krossat den, emedan
de icke sågo, att den fans der. De ämnen äro
genomskinliga, hvilka, af för oss okända skäl, låta
etervågorna gå igenom sig utan att rubba de atomer,
hvaraf ämnet är sammansatt. I klart
genomskinligt glas gå alla ljusvågor igenom utan att utöfva
något som helst inflytande på glasets beskaffenhet;
en hvit vägg deremot återkastar till vårt öga
flertalet af de vågor som träffa den, och de öfriga, som
tränga in i väggen, förlora sin egen rörelse genom
att meddela rörelse åt väggens molekyler.

I blankpolerad metall intränga vågorna
knappast alls, utan återkastas till största delen från ytan,
hvarför en stålknif eller silfversked äro alldeles
glänsande och äfven i halfdager lätta att se.
Qvicksilfver anbringas på baksidan af spegelglas, emedan
det återkastar så många vågor. Det återkastar icke
allenast de vågor, som komma från solen, utan äfven
dem, som komma från ditt ansigte. När du ser
din egen bild i en spegel, hafva således
solvågorna först spelat på ditt ansigte, hvarpå de
derifrån studsat till spegeln; när de så träffat
spegeln, hafva de återigen tillbakakastats till din,
näthinna, och du ser ditt eget ansigte med tillhjelp
af samma vågor, som ditt eget ansigte nyss
återkastade.

Men de reflekterade ljusvågorna göra mera för
oss än detta. De äro orsaken icke allenast till att
vi se olika föremål, utan äfven till att vi urskilja
olika färger. Huru, frågar du säkerligen, är äfven
detta något som solstrålarna uträtta? Helt visst!
Ty om den färg vi se beror på storleken af de
vågor, som återvända till oss, så måste vi se
föremålen olika färgade allt efter de vågor, som de
skicka till oss. Föreställ dig, att en solstråle leker
t. ex. på ett blad! En del af dess vågor studsa raka
vägen tillbaka derifrån till vårt öga, och på det sättet
kunna vi se ytan af bladet, men återstoden af vågorna
begifva sig in i bladet sjelft, och der blifva en del
använda och hållas instängda som fångar. De röda,
orangefärgade, gula, blå och violetta vågorna äro
alla nyttiga för bladet, och det låter dem icke gå
sin väg. Men det kan icke upptaga de gröna
vågorna, och derför kastas dessa tillbaka, och de styra
kosan till ditt öga och komma dig att se grön färg.
När du säger att ett löf är grönt, betyder detta, att
löfvet icke behöfver de gröna solvågorna, utan
återkastar dem till dig. Den röda geranium återkastar
på samma sätt endast de röda vågorna, ett brunt
bord återkastar endast bruna vågor; en hvit
bordsduk återkastar nästan alla vågorna och en svart
duk nästan inga. Det är derför, som du kan se
en hvit duk, då det är ganska knapp dager i ett
rum, under det att du alls icke är i stånd att
urskilja ett svart föremål, emedan alla de svaga
ljusstrålar, som finnas der, återkastas till dig från en
hvit yta.

Är det icke besynnerligt att tänka, att det i
verkligheten icke finnes något sådant som färg i
bladet, bordet, tyget eller geraniumblomman, utan
att vi se dem med olika färger, derför att de af
någon orsak återkasta endast vissa färgade vågor
till vårt öga?

Alltså — hvart du blickar, och hvad du än
ser, så äro alla härliga färger, skiftningar, dagrar
och skuggor ett verk af de små ljusvågorna.

Men ljuset uträttar också ett ganska drygt
arbete, då det faller på växterna. Sådana ljusstrålar,
som uppfångas af bladet, äro för ingen del
sysslolösa; i sjunde kapitlet skola vi se, att bladet 
gagnar dem till att smälta sin föda och att tillreda
den saft, af hvilken det när sig.

Vi veta alla, att en växt blir blek och sjuklig
om den saknar solljus, och orsaken dertill är, att
utan dessa ljusvågor kan den icke erhålla föda ur
luften, ej heller bereda de safter och vätskor, som
den behöfver. Då du ser växter och träd grönska
på de vackra ängarna; då du blickar ut öfver
sädesfälten och på det härliga landskapet, så ser du
de små solstrålarnas verk, dessa solstrålar, som
aldrig hela dagen igenom tröttna på att hjelpa till
att gifva lif åt allt grönt, som gror och växer.

Hittills hafva vi endast talat om ljus; men håll
din hand i solen och känn värmen af solstrålarna,
och tänk efter, om icke värmestrålarna uträtta något,
de ock. Det gifves i en solstråle många vågor,
som röra sig för långsamt, för att vi skulle kunna
förnimma ljus, då de träffa vårt öga, men vi kunna
känna dem som värme, fast vi icke kunna se dem
som ljus. Det enklaste sättet för dig att känna
värmevågor är att hålla ett varmt strykjern nära ditt
ansigte. Att intet ljus strömmar derifrån, det vet du,
och dock kan du känna, huru värmevågorna
våldsamt stöta mot ditt ansigte och bränna det. Nu
gifves det många sådana mörka värmevågor i en
solstråle, och det är de, som uträtta mesta arbetet
i verlden.

I första rummet är det de, som, då de på sin
dallrande ilfärd genom etern hinna fram till
jorden, skaka vattenpartiklarna i sär, så att de stiga
upp i luften, såsom vi skola se i nästa kapitel.
Och kom också i håg, att det är dessa droppar som
vid sitt nedfallande som regn bilda alla floder och
strömmar på vår jord. Vidare är det dessa
värmevågor, som göra luften varm och lätt och dermed
komma den att stiga uppåt samt åstadkomma vindar
och luftströmmar, och dessa i sin tur gifva upphof
till oceanens strömmar. Det är också dessa mörka
strålar, som slå ned på fastlandet och gifva detta
den värme, som ger växterna groddkraft. Det är
också de, som underhålla värmen i våra egna
kroppar, både då de komma till oss direkt från solen
och då de gått en omväg genom växterna. Du bör
lägga på minnet, att växterna förbruka ljus- och
värmestrålar, då de växa; sedan antingen äta vi
växterna eller äta djuren växterna, och vi djuren;
och när vi sedan smälta dem, så kommer den värme,
som växterna först hemtade från solen, tillbaka i
våra kroppar. Andas på din hand, och känn, huru
varm din andedrägt är; den värme, som du känner,
fans en gång i en solstråle och har från den
öfverflyttats i den föda, du förtärt, samt har så fortsatt
sitt arbete med att uppehålla värmen i din kropp.

Men det gifves äfven ett annat sätt, på
hvilket dessa växter kunna utsläppa de värmevågor,
som de hålla fängslade. Du kommer säkert i håg
från första kapitlet, att kol är uppkommet af växter
och att den värme, de släppa från sig, är den värme,
som växter en gång uppsamlat. Tänk, huru mycket
arbete, som utföres genom att bränna kol. Det är
icke nog med att våra hus värmas medelst koleld
och upplysas med kolgas, men våra ångmaskiner
arbeta helt och hållet med tillhjelp af vatten, som
blifvit förvandladt till ånga af hettan i kolelden;
och våra ångbåtar resa öfver verlden med tillhjelp
af samma kraft. På samma sätt kommer oljan i
våra lampor antingen från oliven, hvilken växer på
träd, eller från kol och återstoder af växter och
djur, som fordom lefvat på jorden. Äfven våra
talgljus äro gjorda af fårtalg, och fåren äta gräs;


och på så sätt, hvart man än må vända sina
efterforskningar, skall man dock alltid finna, att ljus
och värme på vår jord, vare sig de komma från
eldstäder eller ljus eller lampor eller gas, och vare
sig de drifva ett maskineri eller ett jernvägståg
eller propellern på ett fartyg, alltjemt äro
skapelser af de osynliga etervågorna, som komma från
solen och utgöra hvad vi kalla solstrålar.

Slutligen gifves det ett slags dolda vågor, om
hvilka vi hittills icke talat, och hvilka icke gagna
oss på samma sätt som ljuset och värmen, men
hvilka derför icke äro sysslolösa.

Fig. 9. En spetsbit återgifven på ett i silfvernitrat doppadt papper.

För att du sjelf må kunna öfvertyga dig derom,
så kan du skaffa dig ett stycke papper, som
blifvit neddoppadt i silfvernitrat; detta kan du sedan
utbreda under en glasskifva och mellan denna och
glaset lägga en bit af en virkning. Om du ställer
den i solskenet, skall du efter en stund kunna se,
att solen icke varit overksam. Den har sönderdelat
silfvernitratet på papperet och förvandlat det till
ett mörkbrunt ämne; endast der trådarna i spetsen
befunno sig och solen följaktligen icke kunnat
vidröra silfvernitratet, har papperet förblifvit hvitt, och
på detta sätt har du erhållit ett vackert aftryck
af spetsen på papperet. Doppa vi så aftrycket i
en lösning af undersvafvelsyrligt natron, så
»fixeras» bilden derigenom, d. v. s. solens inverkan på
på papperet upphör; derefter qvarstår bilden på
papperet klar och tydlig. Här hafva åter osynliga
vågor varit med i spelet, men denna gång hvarken
som ljus eller värme, utan som kemisk kraft, och det
är med dessa vågors hjelp som vi få fotografier.
I en leksaksbod kan du köpa detta preparerade
papper och sedan sätta kemiska vågor i arbete för
att åstadkomma bilder. Du måste blott komma i
håg att fixera dem efteråt; i annat fall komma de
kemiska strålarna att fortsätta sitt arbete, sedan du
tagit bort spetsen, och hela papperet kommer att
blifva brunt, och bilden försvinner.

Och säg mig nu, hafva vi icke allt skäl att
säga, att de osynliga vågorna, som utgöra våra
solstrålar, äro underbara sändebud, då de ständigt utan
uppehåll genomkorsa rymden utan att hvila, utan
att förtröttas i att arbeta för vår jord? Så litet;
som vi än varit i stånd att lära om dem på en
kort stund, tycker du icke ändock redan nu, att de
vore väl värda att studeras och väl värda att
ihågkommas, då vi se de härliga resultaten af deras
arbete? De gamla grekerna dyrkade solen och dömde
till döden en af sina visaste män vid namn
Anaxagoras, emedan han förnekade, att den var en gud.
Vi kunna knapt undra härpå, då vi se, hvad solen
gör för vår jord; men <i>vi</i> veta, att den är ett
ofantligt klot, gjord af gaser och glödande ämnen, och
icke någon gud. Vi äro tacksamma <i>för</i> solen, icke 

<i>mot</i> henne, och säkerligen skola vi betrakta henne
med nytt intresse nu, då vi kunna utmåla för oss
hennes små sändebud, solstrålarna, som sväfva genom
rymderna och falla ned på vår jord, gifvande oss ljus
att se vid och vackra färger att fröjda oss öfver,
solstrålarna som uppvärma luften och jorden och
skänka henne det uppfriskande regnet, med ett ord
uppfylla verlden med lif och glädje.

*
</chapter>

<chapter name="Tredje kapitlet. Lufthafvet, hvari vi lefva.">
<h2>TREDJE KAPITLET.

Lufthafvet, hvari vi lefva.</h2>
<img></img>

<b>H</b>ar du någon
gång suttit
vid stranden af en flod på ett ställe, der vattnet
flyter lugnt fram och är djupt och klart, och gett
akt på fiskarna, som simma långsamt förbi? Då jag
var barn, var detta ett af mina älsklingsnöjen om
somrarna, och det var en fråga, som ofta mycket
sysselsatte mig, då jag betraktade löjor och mörtar, 

som summo fram genom vattnet: Hvarför skulle
fiskarna lefva <i>i någonting</i> och ofta blifva knuffade
af vågor och strömmar, under det att jag och andra
varelser lefde <i>på jordens yta</i> och <i>i ingenting?</i> Jag
kommer icke ihåg, om jag någonsin frågade någon
härom; men på den tiden fäste man icke mycken
uppmärksamhet vid barns frågor, så att, om jag
också hade gjort det, skulle förmodligen ingen hafva
omtalat för mig, hvad jag nu omtalar för dig,
nemligen att vi lefva i något fullt så verkligt och ofta
lika våldsamt och upprördt som vattnet, hvari
fiskarna simma. Detta <i>något,</i> i hvilket vi lefva, är
luften, och skälet, hvarför vi icke varseblifva den,
är, att vi befinna oss i den och att den är en gas,
som är osynlig för oss, medan vi deremot äro
ofvanför vattnet, i hvilket fiskarna lefva, och det är en
vätska, som vi med våra ögon kunna varseblifva.

Men låt oss antaga, att en varelse, hvars ögon
vore så inrättade, att han kunde se gaser såsom vi
se vätskor, blickade högt uppifrån ned på vår jord.
Han skulle då varseblifva ett lufthaf, som på alla
håll omgåfve jorden, hvari foglar flöge omkring och
på hvars botten menniskorna vandrade, alldeles som
vi se fisken glida utmed bottnen af en ström.
Visserligen skulle han aldrig se foglarna komma upp till
ytan, ty t. o. m. den fogel, som flyger högst,
nemligen kondoren, stiger aldrig högre upp än 5/6 mil,
och vår atmosfer sträcker sig åtminstone 16 mil
uppåt. Han skulle derför kalla oss alla djupluftsvarelser, 
alldeles som vi tala om djupvattensfiskar;
och om vi föreställa oss, att han fiskade i denna
ocean och kunde draga upp en af oss derur ut i
rymden, skulle han bli vittne till, hur vi flämtade
efter andan och qväfdes, alldeles som fiskarna då de
dragas upp ur vattnet.





Han skulle också få se många märkvärdiga
saker, som försiggå i vårt lufthaf; han skulle se
stora strömmar af luft, som vi kalla <i>vindar,</i> och
dessa skulle göra samma intryck på honom som
strömmarna i oceanen göra på oss; och i närheten af
jorden skulle han se tjocka dimmor, som stundom
framträdde för att åter upplösas, och dessa skulle
vara våra moln. Från dem skulle han se regn,
hagel och snö falla ned på jorden, och tid efter annan
klara flammor genomfara lufthafvet, hvilket skulle
vara hvad vi kalla blixtar. Ja, äfven den
prunkande regnbågen, norrskenet och stjernfallen, hvilka
förefalla oss så högt öfver jorden, skulle han se i
närheten af vår jord, och alltsammans inom
lufthafvet.

Men då vi icke känna till någon sådan varelse,
som bebor rymden och som kan berätta oss, hvad
som försiggår i vår osynliga luft, och vi icke sjelfva
kunna se det, måste vi försöka att genom
experiment se det med vår inbillning, ehuru vi icke kunna
se det med våra ögon.

Är det då först och främst möjligt för oss att
få reda på, hvad luft är? En tid trodde man, att
det var en enkel gas, som icke kunde sönderdelas i
flere. Men vi skola nu göra ett experiment,
hvarigenom det ådagalägges, att luften består af två med
hvarandra sammanblandade gaser, och att den ena
af dessa gaser, kallad <i>syre,</i> förbrukas, då något
brinner, under det att den andra, <i>qväfve,</i> icke
förbrukas och endast tjenar till att utspäda syrets
atomer. Jag har här en glaskupa (lig. 10) eller
ett slags glasklocka, i hvars hals en kork, som
sluter tätt till, är inpassad; denna ställer jag nu öfver
en skål med vatten; på vattnet simmar en mindre
skål, och på denna ligger en bit fosfor. Du förstår
nu, att då jag sätter ned kupan öfver vattnet,
stänger jag i och med detsamma in en viss mängd luft,
och min afsigt är att nu taga bort syret ur denna
luft och endast lemna qväfvet qvar. För att
åstadkomma detta antänder jag fosforn, ty, som nyss sades,
det var genom att bränna någonting, som syret
förbrukas. Jag tager således ut korken, antänder
fosforn och sedan korkar jag flaskan eller kupan igen.
Märk nu! allt efter som fosforn brinner, fylles flaskan
med hvit rök. Denna rök är fosforsyra, som är ett
ämne, sammansatt af fosfor och syre. Den lilla


<img>Fig. 10. Fosfor brinnande under en glasklocka</img>

tomten »Kemisk attraktion» har här varit framme
och förenat fosforn och luftens syre med hvarandra.

Nu löses fosforsyra i vatten alldeles som socker,
och inom få minuter är derför röken försvunnen. Den
har redan börjat lösas, och vattnet på tallriken
börjar stiga upp i flaskan. Men hvarför så? Tänk efter
ett ögonblick, hvad vi ha gjort! Först var flaskan
full med luft, d. v. s. en blandning af syre och
qväfve; sedan förenades fosforn med syret och
åstadkom den hvita röken, derpå uppsög vattnet denna
rök. Nu finnes alltså i flaskan endast qväfve qvar,
och vattnet har stigit upp och uppfylt hela det
rum, som förut intogs af syret.




Vi kunna också lätt bevisa, att det icke
numera fins något syre qvar i flaskan. Jag tager
endast ur korken och för ned en brinnande vaxstapel
i gasen. Om det funnes något syre, skulle vaxbiten
brinna, men om du försöker, skall du se att den
ögonblickligen slocknar, hvilket bevisar, att allt
syret blifvit förbrukadt af fosforn. Om
experimentet gjorts mycket noggrant, skulle vi finna, att för
hvar kubikcentimeter syre i luften finnes det fyra
kubikcentimeter qväfve, så att de lifliga syreatomerna
äro kringspridda i det sömniga, overksamma qväfvet.

Det är dessa syreatomer, som vi begagna, då
vi andas. Om jag under en gasklocka satte en råtta
i stället för fosforn, skulle vattnet hafva stigit till
samma höjd, emedan råttan skulle hafva inandats
syret och förbrukat det i sin kropp genom att
förena det med kol. Härigenom uppstår en giftig gas,
kolsyra, hvilken också löses i vatten, och när allt
syret i luften vore förbrukadt, skulle råttan dö.

Förstår du nu, hur oförståndigt det är att lefva
i ovädrade rum eller att sticka hufvudet under
täcket, då du sofver? Du förbrukar allt syret och
sedan har du ingenting qvar att andas, och
dessutom utandas du skadliga ångor, ehuru du icke ser
dem, och när du åter andas in dem, förgifta de dig
och skada din helsa.

Kanske invänder du nu: om syre är så nyttigt,
hvarför består icke luften endast af syre? Men tänk
dig för ett ögonblick! Om det funnes en sådan
oerhörd mängd syre, hur fort skulle icke då allting
brinna! Våra kroppar skulle bli feberheta af den
oerhörda mängd syre, de intoge, och alla eldar och
ljus skulle brinna med en rasande fart. Ja, en låga,
som en gång blifvit tänd, skulle sprida sig med
sådan hastighet, att ingenting i verlden skulle kunna
hejda den, och alltiDg skulle bli förstördt. Derför
är det tröga qväfvet mycket nyttigt genom sin
förmåga att hålla syrepartiklarna i sär; och äfven då
en eld är mycket stor och stark, är det oss möjligt
att släcka den, innan den hunnit draga till sig för
mycket syre ur den omgifvande luften. Om man
lyckas innesluta elden lufttätt, som i ett väl stängdt
rum eller i lastrummet på ett fartyg, händer det
ofta, att den slocknar af sig sjelf, emedan den
förbrukat allt syret i luften.

Du förstår derför, att det är riktigt af oss att
tänka oss luften rundt omkring oss såsom en
blandning af två gaser. Men om vi undersöka vanlig
luft riktigt noga, finna vi små qvantiteter af andra
gaser i den, förutom syre och qväfve. För det
första fins det kolsyra i den. Det är den skadliga gas,
som vi utsända ur våra munnar, sedan vi låtit syret
förena sig med kolet i vår kropp; denna kolsyra
bildas äfven nästan alltid då en kropp brinner. Om
det funnes endast djur på jorden, skulle denna gas
snart förgifta luften; men växterna upptaga den,
och i solskenet sönderdela de den, såsom vi skola
få se i sjunde kapitlet, samt begagna sig af kolet
för egen del, men gifva syret tillbaka till luften, så
att vi kunna få nytta af det. För det andra fins
det i luften små mängder <i>ammoniak</i> eller den gas,
som du känner qväfvande stark, om du luktar på
luktsalt. Denna ammoniak är nyttig för växterna,
såsom vi småningom skola komma underfund med.
Slutligen fins det i luften en stor mängd vatten,
hvilket simmar omkring som osynlig gas eller ånga;
och om den saken skola vi tala i nästa kapitel.
Alla dessa gaser och ångor finnas emellertid i
luften i mycket små mängder, och luftens hufvudmassa
kan alltså sägas bestå af syre och qväfve.

Då vi nu lärt oss, hvad luft är, uppstår af sig
sjelf den frågan: hvarför omgifver luftkretsen på alla
håll vår jord? Du erinrar dig från första kapitlet,
att alla småpartiklarna af en gas sträfva efter att
aflägsna sig från hvarandra, så att om jag vrider
om kranen på en gasledning, utströmma derifrån
gaspartiklar och spridas öfver hela rummet; till och
med i andra ändan af rummet kan du känna
lukten af gasen. Hvarför flyga då icke alla syre- och
qväfveatomerna ut i rymden, så att vi blifva utan
luft?

Här måste du tänka på en annan af våra
osynliga krafter. Du har väl icke glömt vår jättekraft
<i>gravitationen,</i> hvilken på långt håll drager föremål
till hvarandra. Denna kraft drager jorden och
syre-och qväfveatomerna mot hvarandra; och då jorden
är mycket stor och tung, och luftatomerna äro lätta
och rörliga, dragas de ned mot jorden och hållas
stilla der af gravitationen eller tyngdkraften. Men
trots allt detta upphör luften aldrig att sträfva
efter att flyga bort; den trycker alltid uppåt och
utåt med all makt, under det att jorden gör sitt 
bästa att draga den nedåt.

Häraf följer, att nära jorden, hvarest
dragningen nedåt är mycket stark, luftatomerna hålla nära
tillsammans, emedan tyngdkraften här lyckas bäst
i sina ansträngningar. Men allt efter som vi komma
längre och längre bort från jorden, blir dragningen
nedåt mindre och mindre, och då skiljas också
luft-atomerna allt mera, och luften blir tunnare. Antag,
att linierna i omstående teckning (fig. 11) föreställa
luftlagren! Nära jorden få vi tänka oss dem såsom
liggande tätt tillsammans, men ju högre upp vi
komma, dess längre åtskilda finna vi dem.

Förnämsta  orsaken, hvarför luften är <i>tätare</i> i 
närheten af jorden, ligger dock deri, att de öfre
lagren trycka på de nedre. Om du har en mängd
pappersark, liggande i en hög, så vet du ju, att de,
som ligga längst ned i högen, blifva mer
hoppressade än de som ligga högre upp, och precis på
samma sätt är det med luftatomerna. Det är
endast en skilnad. Om pappersarken hafva legat en
tid och du tager bort de öfversta, förblifva de undre
tätt hoppressade, under det att förhållandet med
luften är helt olika; ty den är elastisk, och dess

<img>Fig. 11</img>

atomer sträfva alltid att åtskiljas, så att om
trycket försvinner, åtskiljas de genast så mycket som
möjligt.

Tänk dig som exempel en vanlig korkpistol!
Om jag trycker fast korken mycket hårdt och sedan
för kolfven långsamt inåt, kan jag hoptrycka luften
betydligt. Dervid pressar jag atomerna allt närmare
och närmare hvarandra, men till slut blifva de så
mostpänstiga mot fortsatt sammanpressning, att
korken icke kan motstå deras tryck. Den flyger ut,
och luftatomerna spridas på nytt i luften rundt 

omkring. På samma sätt som luften i korkpistolen
kunde hoppressas, på samma sätt pressa de öfre
luftlagren de nedre och hålla deras atomer hårdt
hoppackade. Och i detta fall kunna icke atomerna
trycka den ofvanför liggande luften tillbaka, såsom
den hoppressade luften i korkpistolen gjorde med
korken; de nödgas finna sig i sitt öde att blifva
sammanpressade.

På endast måttligt afstånd från jordytan t. ex.
på toppen af ett högt berg, blir luften lättare,
emedan den har mindre mängd luft ofvanför sig, och
den, som stiger upp i luftballong, har ofta mycket
svårt att andas, emedan luften är så lätt och tunn.
Ar 1804 steg en fransman Gay-Lussac tre
fjerdedels mil upp i luften och förde ned deruppifrån en
qvantitet luft; han fann, att den var mycket lättare
än samma mängd luft tagen nära jorden,
hvilket visar, att den var mycket tunnare eller <i>glesare,</i>
som man också kan säga, och då mr Glaisher och
mr Coxwell stego upp nära en mil, började mr
Glaishers ådror svälla, hans tankar förvirrades
och han föll i vanmakt. Luften var så tunn, att
han icke kunde inandas tillräckligt mycket deraf,
och den tryckte icke nog starkt på trumhinnorna i
hans öron och på ådrorna i hans kropp<footnote>1,000 liter luft väger nära jorden 1,293,2 gr., under
det att samma mängd luft på en höjd af 3/4 svensk mil
väger endast 500 gr., hvilket utgör ungefär två femtedelar
af den förra vigten.</footnote>. Han skulle
hafva dött, om icke mr Coxwell hastigt hade släppt
ut en del af gasen i ballongen, så att den sjönk
ned i tätare luft.

Och nu komma vi till en annan, mycket
intressant fråga. Om luften blir allt mindre och
mindre tät, ju längre bort från jorden man kommer,

hvar slutar den då alldeles? Vi kunna icke stiga upp
i ballong för att taga reda derpå, emedan vi skulle
dö, långt innan vi nådde luftgränsen. Ganska länge
kunde man endast gissa sig till, hur högt luftkretsen
ungefärligen sträckte sig, och man antog i
allmänhet, att den icke gick högre upp än 8 mil. Men
senare hafva vissa underliga kroppar, hvilka vi väl
aldrig tänkt skulle kunna vara oss till någon nytta
härvid, yppat för oss hemligheten med luftens höjd.
Dessa kroppar äro <i>meteorer,</i> hvilka äro orsaken till
den vackra företeelse på himmelen, som vi känna
under namnet <i>stjernfall.</i>

De flesta menniskor hafva säkerligen någon
gång sett något, som liknar en stjerna, falla tvärs
öfver himmelen och försvinna. Under ljusa
stjernklara qvällar kan du ofta se en eller flere af dessa
glänsande ljus genomkorsa rymden, ty i medeltal
faller en sådan hvar tjugonde minut, och nätterna till
den nionde augusti och den trettonde november äro
de mycket talrika på vissa delar af himmelen. Dessa
kroppar äro i verkligheten icke stjernor; de äro helt
enkelt stenar eller stora metallstycken, som flyga
genom luften och blifva glödande genom att gnidas
mot dess atomer. Det finnes stora massor sådana
stenar, som röra sig rundt omkring solen, och då
vår jord kommer i närheten af deras väg, såsom
fallet är i augusti och november, fara de med sådan
fart genom vår atmosfer att de bli hvitglödande,
utstråla ett klart ljus och sedan försvinna, upplösta i
ånga. Stundom faller en sådan sten ned på jorden
innan den upplösts i ånga, och på det sättet få vi
reda på, att dessa stenar äro sammansatta af tenn,
jern, svafvel, fosfor och andra ämnen.

Det är emedan dessa kroppar brinna, som de
förefalla oss som fallande stjernor, och när vi kunna
se dem, veta vi att de måste hafva stött mot vår
atmosfer. Om nu två personer stå på ett visst
afstånd från hvarandra, låt oss säga 10 mil, och
iakttaga, dessa meteorer samt den riktning, i hvilken de
se dem falla, kunna de (med tillhjelp af vinkeln
mellan de båda riktningarna) beräkna, huru högt
dessa stenar äro ofvanför dem, när de först se dem, och
då måste de hafva stött mot atmosferen, ja, till och
med hafva gått ett stycke genom den för att bli
hvitglödande. På det sättet har man fått reda på,
att meteorerna börja utsända sitt ljus på en höjd
öfver jordens yta af
åtminstone 16 mil, och sålunda
måste luftkretsen hafva en
höjd af mer än 16 mil.

<img>Fig. 12  En qvadrattums yta.</img>

Vår nästa uppgift blir
att angifva vårt lufthafs
vigt. Du kan lätt förstå,
att all denna luft, som
trycker på jorden, måste vara
mycket tung, äfven fastän
den blir allt lättare högre upp. I sjelfva verket
trycker luften vid hafsytan lika mycket, som om på
hvarje qvadratcentimeter vore satt en vigt af 1,034
kgr. eller på hvarje qv.-tum 21,7 ℔. Om du tar
en liten bit papper, så stor som fig. 12 utvisar,
hvilket är jemt en qvadrattum, och lägger den på
bordet, så uppbär den på sin yta ett tryck af 21,7
 ℔. Men det kostar dig ändå så ytterst liten
ansträngning att lyfta den? Hur kommer sig detta?
hvarför märker man alls icke denna vigt?

För att fatta detta måste du taga all din
uppmärksamhet till hjelp, ty saken är vigtig och till
att börja med icke lätt  att begripa.  Först måste





du komma ihåg, att luften är tung derför att den
af jorden dragés ned mot jorden. Men det tryck,
som luften i detta exemplet utöfvar nedåt på
pappersbiten, fortplantas också i <i>alla</i> riktningar till
följd deraf, att luftatomerna äro rörliga om
hvarandra. Genom att, betrakta ett annat lättfattligt
förhållande, skall du kanske utan svårighet få en god
föreställning härom. Om du t. ex. har en kruka
bräddfyld med gula ärter och djupt ner bland ärterna
lägger ett mjukt föremål t. ex. en kokt potatis och så
sätter ett lock på kärlet och trycker på locket, så skall
du få se att potatisen bär märken af att ha blifvit
klämd af ärterna på <i>alla</i> sidor. Trycket, som
ärterna utöfvat på potatisen, är lika stort uppåt och
nedåt och åt sidorna. Detta beror derpå, att
ärterna äro rörliga om hvarandra. Luftatomerna
svara här mot ärterna. Då ett föremål befinner sig
i luften, måste det af luftens egen vigt vara utsatt
för ett tryck, som är lika stort uppåt, nedåt och åt
alla sidor. Derför kan man rubba papperet lika
lätt åt alla håll.                   

Äfven om jag lägger papperet på bordet, blir
förhållandet detsamma, ty det fins alltid luft under
det. Men om jag deremot kunde alldeles få bort
luften på ena sidan af papperet, skulle trycket på
andra sidan blifva mycket lätt märkbart. Jag kan
göra detta helt enkelt genom att först fukta
papperet, innan jag lägger det på bordet. Vattnet
kommer då att hindra luften från att komma under det.
Du kan göra experimentet sjelf. Fäst blott i
pappersbitens midtpunkt en tråd, fukta så papperet
och lägg det jemnt mot bordsytan. Försök sedan
att lyfta det med tillhjelp af trådändan, och det
går icke fullt så lätt nu, ty en vigt af 21,7 ℔
trycker ned det. Ett ännu bättre sätt att utföra


försöket är att använda ett stycke läder. Detta
bör blötas mycket väl. Låter man det sedan falla
mot golfvet, får man allt taga i ganska ordentligt
för att lyfta det.<footnote>Vid fästandet af snöret i lädret måste man dock göra
hålet så litet som möjligt och dessutom sätta litet kitt öfver
knuten. Då jag först gjorde detta experiment utan att hafva
vidtagit detta försigtighetsmått, lyckades det icke bra,
emedan luften trängde in genom hålet.</footnote> Lägges den fuktade läderbiten
tätt mot en slät stenskifva, så att ingen luft
kommer emellan, så pressas läderbiten så hårdt mot
stenen, att du kan lyfta den, utan att den lossnar
från lädret. (Se fig. 13.)

<img r>Fig  13. Fuktadt läder lyfter
en stenskifva.</img>

Har du någonsin försökt att rycka lös snäckor
från en klippa?   Då vet du, hur fast de sitta.
Snigeln sitter fast vid klippan på samma sätt som
läderbiten vid stenen; det
lilla djuret utsuger luften
på insidan af skalet, och
sedan pressas detta mot
klippan med hela
tyngden af den ofvanför
befintliga luften.

Måhända gör du
härvid en ny fråga: hur är det
möjligt, när luften
pressar på vår kropp med en
tyngd af något öfver en
kgr. på hvarje qvadratcm., att vi icke krossas under
en sådan vigt? Ja, den vigt som en fullvuxen
menniska uppbär, är i sanning icke obetydlig: den
stiger till 8,500 kgr. (20,000 ℔). Den skulle krossa
oss, om det icke funnes vätskor och gaser inuti vår
kropp, hvilka trycka utåt och uppväga det yttre
trycket, så att vi icke alls känna det.


Detta var också orsaken till att Mr Glaisher's
ådror svälde och att han blef yr i hufvudet.
Gaserna och vätskorna inuti kroppen tryckte utåt lika
starkt, som då han befann sig nere på jorden, men
den yttre luften tryckte icke så hårdt, och härigenom
inträdde en rubbning i hela hans kroppsliga
befinnande.

<img>Fig.  14  Ett glas fyldt med vatten hålles upp och ned, och ett kort
hålles af luttrycket fast vid öppningen.</img>

Jag hoppas, att vi nu ha en verklig föreställning 
om, huru tungt luften trycker på vår jord, men
det ar lika nödvändigt att förstå, att den, såsom
förut ar nämndt, också trycker uppåt, och vi kunna
visa detta genom ett enkelt experiment Jag fyller
ett glas med vatten, trycker ett tillräckligt stort
kort tätt emot öppningen samt vänder alltsammans
upp och ned. När jag så tar bort handen, skulle 
du naturligen vänta att papperet skall falla ned
och vattnet rinna ut. Men nej! papperet stannar
qvar alldeles som fastlimmadt vid bägaren, fasthållet
endast af luften som pressar det uppåt. (Se fig. 14.)
Och nu äro vi i stånd att förstå, hur man
kan väga den osynliga luften. Dock först ännu ett
experiment! Jag har här (fig. 15) hvad man kallar
ett U-formadt rör. Jag häller vatten i det, tills det
är fyldt till hälften; då kan du se, att vattnet
stiger lika högt i rörets båda armar (Fig. 15 A),
emedan luften trycker lika hårdt på båda ytorna.
Derefter sätter jag min tumme på ena ändan af

<img>Fig. 15  A.  Vatten i det U-forimga röret under luftens naturliga tryck.
B.  Vatten i ena armen af tuben, då luftens tryck
verkar endast vid <i>c.</i></img>

röret och lutar det varsamt, så att vattnet rinner
upp i ena armen, och derefter vänder jag det
tillbaka igen (Fig. 15 B). Men vattnet återtager icke
nu sin förra ställning, det qvarstannar i den arm, på
hvars mynning min tumme hvilar. Hvaraf kan
det komma sig? Det beror derpå, att min tumme
utestänger luften. Ingen luft trycker på vattnet
vid den ändan, under det att den med hela sin
tyngd hvilar på vattenytan vid <i>c.</i> Och här af icke
allenast lära vi, att luften verkligen har vigt, utan
vi kunna äfven tydligen <i>se</i> verkan af denna vigt
genom att låta den motväga vigten af en
vattenpelare eller af en annan vätska. Vid försöket med
den fuktiga läderbiten fingo vi <i>känna</i> inverkan af
tyngden; i detta fall se vi dess verkningar.

När vi önska veta, huru stort luftens tryck är,
pläga vi rådfråga en <i>barometer.</i> En sådan är
inrättad alldeles på samma sätt som vårt rör med
vattnet i. En vanlig
barometer består helt
enkelt af ett långt
rakt glasrör, fyldt
med qvicksilfver samt
upp- och nedvändt i
en liten kopp eller
skål med qvicksilfver.
(Se B, fig. 16).
Röret är ungefär 80 cm.
långt, och ehuru det
är alldeles fullt med
qvicksilfver, när det
vändes upp och ned,
sjunker detta
ögonblickligt, då röret
föres ned i koppen, så
att afståndet mellan
qvicksilfverytan i
röret och
qvicksilfverytan i koppen blir vid
pass 76 cm. Då det
sjunker, uppstår
ofvanför qvicksilfret,
vid B, ett vacuum eller tomrum, så kalladt, emedan
ingen luft finnes der. Qvicksilfret befinner sig nu
under samma förhållanden som vattnet i det U-formiga
röret; det är icke något tryck på det vid B, under
det att det är ett tryck af en kgr. på qvicksilfret
i skålen, och derför stannar det uppe i röret.

<img>Fig. 16 Ett ror med qvicksilfver upp- och
nedvändt i en kopp med qvicksilfver.</img>



Men hvarför stannar det icke längre upp än
76 cm.? Jo, du kommer ihåg, att det hålles uppe
i röret endast och allenast af
luften, som trycker på qvicksilfret
i koppen, och att
qvicksilfverpelaren CB nu uppväger
trycket af luften och vid sin
mynning pressar på qvicksilfret i
koppen lika mycket som luften
trycker på den öfriga
qvicksilfvermängden. Derför kan man säga
att koppen och röret göra tjenst
på samma sätt som ett par
vågskålar. Luften utanför är det
ämne, som skall vägas. Den
tynger ned qvicksilfret i koppen vid
ena ändan, och qvicksilfverpelaren
CB svarar mot vigterna i den
andra vågskålen; hvilka säga oss,
huru tung luften är. Om nu
mynningen af detta rör vore en
qvadratcentimeter, skulle den 76
cm. höga qvicksilfverpelaren väga
jämt 1,034 kgr., och häraf veta
vi, att luftens tryck på hvarje
qvadratcentimeter utgör jämt 1,034
kgr., men om mynningen af röret
endast hölle en half
qvadratcentimeter, och derför de 76 cm.
qvicksilfver vägde endast 0,517 kgr.
i stället för 1,034, skulle trycket
af luften äfven blifva hälften
så stort, emedan det komme att verka endast på en
half qvadratcentimeters yta, och derför blir det
ingen skilnad på qvicksilfverpelarens höjd, vare sig

<img>Fig 17. Vanlig barometer.
A. Träomhölje för
koppen med qvicksilfver.</img>

röret är vidt eller trångt. Fig. 17 är en bild af en
vanlig barometer; koppen med qvicksilfver, i hvilken
röret står, är innesluten i en rund träkula A; och
just vid dess botten är en öppning B, genom
hvilken luften kan komma till koppen.

Men antag att luften blir lättare, hvilket
inträffar, då den innehåller mycken fuktighet!
Barometern kommer genast att utvisa detta förhållande,
ty då trycket på qvicksilfret i koppen förminskas,
kan icke längre qvicksilfverpelaren af det samma
drifvas så högt upp i röret som förut; med andra
ord, qvicksilfret kommer att sjunka ett stycke, eller,
som man vanligen säger, barometern faller.

Låt oss antaga, att en dag luften är så mycket
lättare, att den trycker endast med en tyngd af 1
kgr. på qvadratcentimetern i stället för 1,034. I
så fall kommer qvicksilfret att falla 3 centimeter,
emedan dessa 3 centimeter qvicksilfver väga just
0,034 kgr. eller 34 gram. När nu luften är full
af vattenånga, blir den mycket lättare, och derför
sjunker barometern, hvilket är orsaken till att vi
vänta regn, då, barometern faller. Understundom
kunna dock andra omständigheter göra luften
lättare, och då faller intet regn, ehuru barometern
står lågt.

Men om luften blir tyngre, tryckes qvicksilfret
upp till kanske 77 eller 78 centimeter; på detta
sätt äro vi i stånd att väga det osynliga lufthafvet,
som omsluter vårt klot, och säga när det är tyngre
eller lättare. Detta är hemligheten med
barometern. Vi kunna icke nu tala om termometern, men
jag vill i förbigående nämna, att den icke har
någonting att göra med luftens vigt, utan endast med
dess värmegrad, och att dess användning är helt
olika.

Nu hafva vi så länge uppehållit oss med att
undersöka och väga lufthafvet, att vi knappast hafva
någon tid öfrig för att tala om, huru det rör sig
och huru vi få känna de behagliga fläktar, som
uppfriska oss på våra landtliga promenader om
sommaren. Har du försökt att springa i kapp
någon gång, då det har blåst riktigt dugtigt? Då
har du fått känna af luften riktigt eftertryckligt;
hur den slår mot ansigte och bröst och drager
tillsammans din strupe, så att du nära nog tappar
andan! och hvilket arbete det är att sträfva emot
den! Stanna ett ögonblick och fråga dig: <i>hvad är
vinden?</i> Hvarför blåser det ibland åt ett håll, ibland
åt ett annat och ibland icke alls?

Vind är ingenting annat än luft, som är i
rörelse utmed jordens yta, och som, då den färdas
fram, böjer trädtopparna, stöter emot husen, drifver
fartygen fram medelst deras segel, sätter
väderqvarnen i rörelse, för bort röken från de stora städerna,
piper i nyckelhålet och sjunger sin klagosång, då
den pressas ned i dalgången.

Hvad är det, som håller luften i en sådan
ständig oro? Hvarför kan den icke ligga orörlig rundt
omkring jorden?

Den är i rörelse derför, att dess atomer, som
genom tyngden af luftlagret ofvanför hållas tätt
hoppackade nära jordytan, begagna hvarje
tillfälle att utbreda sig, så snart de finna större
utrymme. Då ila de åstad till de ställen, der
atomerna äro glesare packade, och detta är hvad vi
kalla vind.

Tänk dig en hop ostyriga skolpojkar instängda
i ett rum och hoppackade så tätt, att de knappt
kunna röra arm eller benj Föreställ dig vidare,
att en bred dörr hastigt öppnas! Skulle de icke
då störta ut hals öfver hufvud i förstugan, så att
du, om du stode i vägen för dem, säkerligen blefve
omkullknuffad ? Just så går det till med
luftatomerna; när det fins rum för dem att utbreda sig
på, så störta de åstad med sådan fart, att du
måste taga i ganska ordentligt för att kunna stå emot
dem och stundom gripa tag i något att stödja dig
vid för att icke bli omkullblåst.

Men hur kommer det sig, att de kunna träffa
på något ledigt rum? För att svara härpå måste
vi vända tillbaka till våra små osynliga tomtar
solstrålarna. När solstrålarna strömma ned på
jorden, gå de genom luften utan att nästan alls
uppvärma den. Men icke så med jorden; i den
nedtränga de ett stycke, ehuru icke djupt, och kastas
sedan tillbaka derifrån. Och när dessa solvågor
dallrande komma tillbaka, tvinga de luftatomerna
nära jorden åtskils och göra dem lättare, så att
luften tätt intill den uppvärmda jordytan blir
mindre .tung, än luften högre upp, och stiger uppåt,
alldeles som kork stiger uppåt i vatten. Du vet,
att varm luft stiger uppåt i en skorsten; ty om du
sticker ett stycke papper i kakelugnsbrasan, kastas
det upp af draget, ofta innan det hunnit brinna
till aska. Alldeles på samma sätt som den varma
luften således stiger upp i kakelugnen, stiger också
luften från den upphettade marken upp till högre
belägna delar af luftkretsen. Och då den stiger,
lemnar den naturligtvis endast tunnare luft qvar,
och denna förmår icke motstå den starka kallare
luften, hvars atomer tränga på för att få fritt
utrymme, och så rusa dessa in och fylla den lediga
platsen.

Ett af de enklaste exempel på, huru vind
uppkommer, kunna vi erhålla från 
dena vid kusterna. På morgonen uppvärmes marken
snart af solskenet och uppvärmer sedan luften,
hvilken härigenom blir lätt och stiger uppåt. Men i
vattnet går solskenet djupare ned, och derför komma
icke så många värmevågor att kastas tillbaka upp
i luften; följaktligen är luften på vattenytan kallare
och tyngre, och den sveper fram öfver hafsytan in
emot stranden för att fylla det tomrum, som
lemnats af den varma luften, då denna steg uppåt.
Det är derför det är så angenämt att vistas vid
kusten när det är hett om sommaren. Under
dagen blåser nästan alltid en lätt bris, som kommer
från sjösidan in öfver landet.

Men vid nattens inbrott förlorar marken
hastigt sin värme, emedan den icke sparat på den,
och landtluften blir kall; men hafvet som förvarat
solvågorna längre ned i sitt djup, återgifver dem nu
åt luften ofvanför, och sjöluften blir varm samt
stiger uppåt. För den skull kommer nu turen till
den kalla luften från land att blåsa ut till hafs,
och det är <i>landvind,</i> som blåser från stranden.

Orsaken, hvarför det fins stadigvarande vindar,
de s. k. <i>passadvindarna,</i> hvilka blåsa i riktning
mot eqvatorn, ligger deremot deri, att solen är
mycket brännande vid eqvatorn, och varm luft stiger
der städse uppåt och lemnar rum för kallare luft,
som då passar på att intaga dess plats. — Vi
ha icke tid att vidare följa luften på dess irrfärder,
ehuru dess resor äro utomordentligt lockande; men
om du, då du läser om passadvindar och andra
vindar, städse fasthåller bilden af, hurusom varm
luft, som blifvit lätt genom värme, stiger uppåt,
och annan kall luft i stället breder ut sig och
kommer inrusande för att fylla den lediga
platsen, så kan jag lofva dig, att du icke skall finna
studiet af luftströmmarna så torrt, som många
menniskor tro att det är.

Vi hafva nu lättare att bilda oss en
föreställning om värt lufthaf. Vi kunna tänka oss
de oförtrutna syreatomerna simma omkring i det
trögare qväfvet och förbrukas i hvarje ljus- eller
gaslåga, i hvarje eld som brinner och i hvarje
lefvande varelses andedrägt samt åter utandade,
fastkedjade vid kolatomer, så att kolsyra har
uppstått. Dernäst kunna vi vända oss till träden och
växterna och se, huru dessa åter skilja de båda
ämnena åt, i det att de behålla kolet och skicka
de osynliga syreatomerna tillbaka ut i luften,
färdiga att å nyo börja sitt verk. Vi kunna föreställa
oss att dessa luftatomer, af så väl syre som qväfve,
ligga tätt hoppackade på jordens yta, men allt mindre
hopträngda, ju högre upp man kommer, emedan de
der äro utsatta för allt mindre tryck, tills de
slutligen äro så glesa, att vi endast då kunna
upptäcka dem, när de gnida mot de flygande
meteorerna, så att dessa både glöda och lysa. Vi kunna
känna luftens betydande vigt, då vi försöka löstaga
snäckan från klippan; och vi kunna se, hur den
pressar upp qvicksilfret i barometern och sålunda
sätter oss i stånd att mäta dess vigt Slutligen
berättar oss hvarje vindfläkt, som blåser emot oss,
huru detta lufthaf städse rör sig fram och åter på
jordens yta; och om vi betänka, huru mycket dålig
luft och osunda ångor luften måste föra med sig, då
den från trånga städer går ut för att renas på
landsbygden, kunna vi förstå, att den, om det också vore
endast i det hänseendet, är till stor välsignelse för oss.

Det återstår dock ännu många härliga ting i
vårt lufthaf, dem vi hittills icke ha nämnt. Först är
det dessa små partiklar, som sväfva omkring i luften
och hvilka skilja solljuset åt, så att det sprides
öfver hela landskapet, äfven till skuggiga platser.
Solens strålar gå alltid framåt i rak linie; och på
månen, der ingen luftkrets finnes, finnes icke heller
något ljus annorstädes än der solstrålarna falla
direkt. Men rundt om vår jord stöta solvågorna mot
myriader små partiklar i luften och glida från dem
in i hvarje vrå i ett rum eller in i gömslena på
den mest undangömda bakgata, och derför hafva
vi ljus, hvar vi än gå under dagens lopp, i stället
för dessa djupa svarta skuggor, som vi kunna se
genom kikare på månens yta.

Vidare hafva vi elektriciteten, som spelar
mellan luftatomerna och som skänker oss den
praktfulla blixten och det storartade norrskenet, ja äfven
stjernljusets blinkning åstadkommes helt och hållet
genom små förändringar i luften. Hade vi icke
vårt lufthaf, skulle stjernorna dystert blicka ned på
oss med en orörlig stirrande glans i stället för att
de nu likasom småle åt oss med sitt vänligt
blinkande ljus, som vi lärt oss älska allt från det vi
voro barn.

 Alla dessa saker måste vi dock för närvarande
lemna; jag hoppas dock, att du med ifver skall
läsa om dem, hvar du kan få tillfälle dertill, och
att du skall hålla ögonen öppna för att lära känna
deras hemligheter. För närvarande få vi nöja oss
med den bild vi fått af detta märkvärdiga lufthaf,
som omgifver vår jord, och af det arbete, det åt
oss uträttar.

I föregående kapitlet sade vi, att utan
solstrålarna skulle jorden vara kall, mörk och isbetäckt.
Med solstrålar, men utan luft, skulle en oerhörd
värme trifvas sida om sida med oerhörd köld och
is, men något behagligt ljus kunde icke finnas.
Vår jord skulle kunna taga sig bra ut från andra
planeter, liksom månen gör för oss, men den skulle
hafva jemförelsevis få egna behag att bjuda på.
Med solstrålarna och luften har den, som vi se,
mycken skönhet att uppvisa. Men en tredje
arbetare behöfs, innan vår planet kan hafva öfverflöd
på rörlighet och lif. Denna arbetare är vattnet;
och i nästa kapitel skola vi lära något om
vattendropparna och deras resor.

*
</chapter>

<chapter name="Fjerde kapitlet. En vattendroppe på resa.">
<h2>FJERDE KAPITLET.

En vattendroppe på resa.</h2>
<img></img>

<b>L</b>åtom oss nu egna
en timme åt att
följa en vattendroppe
på dess resor! — Om
jag doppar mitt finger
i en skål, full med vatten, och sedan lyfter upp
det, så får jag med mig ur vattenmassan en liten
glänsande vattendroppe, som jag kan hålla upp i
luften hängande vid min fingerspets. Säg mig, har
du någon föreställning om, hvar den droppen har

varit? hvilka förändringar den har undergått och
hvad den har uträttat under alla de långa tider,
som det har funnits vatten på jordens yta. Det är
en droppe nu, men det var icke så, innan jag lyfte
upp den ur skålen; då var den en del af en
vattensamling, och blir så åter igen, om jag låter den
falla tillbaka i skålen. Om jag vidare skulle sätta
skålen på spiseln, tills allt vattnet kokade bort,
hvart månne då min droppe toge vägen? Hvar
skulle den då vara? I hvilka former skulle den
förekomma, innan den åter visade sig i regnmolnet,
i floden eller i den glittrande daggen?

Allt detta är frågor, som vi nu skola försöka
besvara; och först och främst, innan vi ens kunna
förstå, huru vattnet gör sina resor, måste vi draga
oss till minnes, hvad vi hafva lärt oss angående
solstrålarna och luften. Vi måste hafva gjort oss
en tydlig föreställning om dessa otaliga solvågor,
som oaflåtligt genomkorsa rymden, och särskildt om
de större och trögare vibrationerna eller
svängningarna, de mörka värmevågorna; ty det är, som du
minnes, dessa, hvilka tvinga luftatomerna åtskils
och göra luften lätt, och det är också dessa, som
äro flitigast sysselsatta med att skicka ut vattnet
på de resor, det gör. Men icke dessa ensamma.
Solvågorna kunde skaka vattendropparna, så
mycket de behagade, och förvandla dem till osynlig gas,
men bära dem öfver jorden kunde de icke, om icke
dessa vindar och luftströmmar funnes i lufthafvet,
som bär vattenångan i sin famn och gungar den
hän till skilda trakter af jorden.

Låt oss försöka klargöra, huru dessa två
osynliga arbetare, solvågorna och luften, bära sig åt
med vattendropparna. Jag har en kittel (fig. 18,
s.  80), som kokar öfver en spritlampa, och nu 
gäller det att steg för steg följa med, hvad som pågår
i kitteln. Först och främst lyftas i lamplågan
spritatomerna uppåt och sammanstöta med syreatomerna
i luften. Detta förorsakar, som du vet, att
värmevågorna och ljusvågorna börja röra sig hastigt rundt
omkring lampan. Ljusvågorna kunna icke komma
in genom kitteln, men värmevågorna deremot kunna
detta, och då de intränga i vattnet i kitteln,
omskaka de det häftigt. Allt fortare och fortare börja
vattenpartiklarna vid kittelns botten att röra sig
fram och åter samt att skakas åtskils; och då de
så blifva lätta, stiga de uppåt genom det kallare
vattnet och släppa ned ett annat lager, som nu i
sin tur blir uppvärmdt. Rörelsen blir mer och mer
våldsam och gör vattnet allt hetare och hetare, till
dess slutligen de små delar, af hvilka det är
sammansatt, springa sönder och flyga bort som osynlig
vattengas. Om denna kittel vore genomskinlig, skulle
du icke se någon ånga öfver vattnet, emedan den
är der i form af en osynlig gas. Men när det
bortdunstande vattnet kommer ut ur pipen på
kokapparaten, ser du ett moln af ånga. Hvarför så?
Emedan vattengasen blir afkyld, när den kommer
ut i den kalla luften, och dess partiklar då åter
sammandragas till små, små vattendroppar. Om du
håller en tallrik öfver ångan, kan du uppfånga dessa
små droppar, ehuru de, nästan genast som du fått
dem fast, rinna i hop, den ena i den andra.

Molnen, som du ser segla på himmelen, bestå
just af samma slags vattenånga som ångmolnet från
kitteln, och jag vill visa dig, att detta i sjelfva
verket också är samma sak som den osynliga
vattengasen inuti kitteln. Jag skall göra detta med
ett experiment, som är uppfunnet af dr. Tyndall.
Jag begagnar mig af en annan spritlampa, som jag
sätter rätt under ångpelaren — och se! ångan
försvinner! Så fort vattenångan blir uppvärmd,
skingras den åter uti osynliga partiklar, som flyta bort
i rymden. Äfven utan någon spritlampa kan du
öfvertyga dig om, att vattenångan kan vara
osynlig; ty alldeles invid pipens mynning kan du se
ett litet tomt mellanrum, innan ångan tar vid. Det
måste finnas ånga äfven der, men den är ännu så
het, att man icke kan se den; och detta visar, att
värmevågorna kunna skaka vatten atomerna så 

Fig. 18.

grundligt åtskils, att de midt för dina ögon göra vattnet
osynligt och helt oförmärkt stjäla bort det.

Fastän vi aldrig se något vatten göra färder
från vår jord upp till himlafästet, veta vi således,
att det går dit, ty det kommer ned igen som regn,
och alltså måste det gå upp osynligt. Men
hvarifrån kommer då värmen, som gör vattnet osynligt?
Nedifrån kommer den icke, såsom i vårt exempel med
kitteln, utan ofvanifrån, utströmmande från solen.
Öfverallt, hvarest solvågorna beröra floderna,
vattenpölarna, dammarna, sjöarna eller snö- och isfälten
på vår jord, bära de bort osynlig vattengas. De
bryta igenom vattnets öfversta lager och slita med
våld isär vattenpartiklarna; och i detta fall springa
vattendropparna lättare sönder och behöfva icke
heller bli så heta, emedan de icke hållas nere af
någon stor mängd vatten ofvanför, såsom i kitteln,
utan finna god plats att sprida sig i
mellanrummen mellan luftkretsens luftatomer.

Kan du föreställa dig dessa vattenpartiklar
rätt öfver en dam eller sjö stiga i höjden och blanda
sig med luftatomerna? De äro mycket lätta, mycket
lättare än luften; och när en stor mängd af dem
sprides omkring i den luft, som ligger närmast öfver
dammen, göra de derför denna luft mycket lättare än
luftlagret ofvanför och hjelpa derigenom denna att
stiga uppåt, under det att det tyngre luftlagret
sjunker ned, redo att taga upp mera vattengas.

Så går det till, att solvågorna och luften bära
bort vatten hvarenda dag och dagarna i ända från
ytan af sjöar, floder, pölar, källor och äfven från
snö och is. Utan buller och bråk eller något slags
uppseende lyftes vattnet på jorden osynligt upp mot
himlafästet. Vi kalla detta i dagligt tal för
»afdunstning».

Det är uträknadt, att genom afdunstningen
bortgår ur Indiska Oceanen vatten till en höjd af
1,9 centimeter (d. v. s. nära 6 1/2 dec. linier) om
dygnet. Den vattenmängd, som på ett år tyst och
oförmärkt lyftes, bort från Oceanens hela yta,
uppnår således en höjd af fulla 22 fot eller ungefär
dubbla höjden af våra vanliga boningsrum. Det
är visserligen sant, att detta är en af de varmaste
trakter på jorden, der solvågorna äro som mest
verksamma, men äfven i vårt land stiger årligen
vatten till flere fots höjd upp i luften, i synnerhet
sommartiden.

Hvad blir det af allt detta vatten? Låtom oss


följa det, medan det sträfvar sig fram mot
himmelen. Med vår inbillningskraft till hjelp se vi
det då först bära med sig lager efter lager af luft
från hafsytan, till dess det stiger högt öfver våra
hufvuden, ja, öfver det högsta berg. Drag dig så
till minnes, hvad som sker med luften, när den
aflägsnar sig från jorden. Kommer du icke i håg,
att luftatomerna alltid eftersträfva att flyga åtskils
och endast genom tyngden af den luft, som fins
ofvanför dem, hållas sammanpressade? När denna
vattenfylda luft stiger upp, börja alltså dess partiklar,
som icke längre äro så starkt sammanpressade, att
skiljas åt, och när de så göra, förbruka de en del
af den värme, som de förde med sig från jorden, och
så blir luften kallare. Då vet du strax, hvad som
måste inträffa med den osynliga vattengasen; den
tager form af små vattendroppar liksom ångan från
kitteln. Allt efter som luften stiger och blir
kallare, samlar sig vattengasen i synliga massor, och
vi kunna se den hänga på himlahvalfvet och kalla
den <i>moln.</i> När dessa moln äro som högst, äro de
ungefär l 2/3 mil aflägsna från jorden, men när de
bestå af tunga droppar och hänga lågt nere, komma
de ibland så nära marken som en sjettedels mil.
Se upp mot molnen, när du härnäst går ut,
och tänk på, att allt det vatten, som erfordrats för
att bilda dem, har kommit från jorden och gjort
den långa luftresan osynligt genom luften. Men
nödvändigtvis från samma plats der du bor behöfver,
detta vatten icke hafva kommit, ty vi hafva redan
sett, att luften reser som vind hela jorden rundt
och strömmar in för att fylla de luckor, som lemnas
af uppstigande luft, hvarhelst sådana förekomma.
Således kunna dessa moln mycket väl vara bildade
af vattengas, som samlats från  Medelhafvet eller
Mexikanska bugten på Amerikas kust eller till och
med, om vinden är nordlig, af frusna partiklar,
samlade från snö- och istäcket på Grönland och
hitförda af de rörliga luftströmmarna. Endast en
sak kunna vi vara fullt förvissade om: att de komma
från vatten på vår jord.

Ibland, när det är varmt, kunna dessa
vattenpartiklar resa långa vägar utan att alls samlas till
moln; och på heta, molnfria dagar är luften ofta
öfverfull af osynlig vattengas. Om då en kali vind
sveper fram i de högre luftlagren och afkyler denna

Fig. 19. Moln som bildas af uppstigande vattenånga,
nar denna inträder i kalla luftrymder.

vattengas, blir det stora massor lättare moln af den,
och himmelen är mulen. Vid andra tillfällen hänga
moln lättjefullt på en för öfrigt klar himmel, och dessa
visa oss (som på fig. 19), att just der de befinna sig
luften är kall och förvandlar den osynliga gasen, som
stiger upp från marken, till synlig vattenånga, så att
vi just på de ställen, der detta sker, se den som
moln. Sådana moln bildas ofta under varma, lugna
sommardagar, och de likna till sin skapnad stora
ulltappar, som nedtill sluta med en rät linie. De
sväfva icke helt enkelt eller hänga i skyn, utan
de hvila i sjelfva verket på en hög pelare af
osynlig  vattengas,  hvilken  sträcker  sig  rakt  upp från

�
jorden; och den räta linien under molnen
utmärker stället, hvarest luften blir kall nog att
förvandla denna osynliga vattengas till synliga
vattendroppar.

Antag nu, att, medan dessa eller andra slags
moln äro der uppe, en mycket kall vind eller en
vind, som är fyld med vattengas, drager fram genom
rymden. När den tar vägen genom molnen, fyller
den dessa med vatten, ty om den afkyler dem,
tvingar den vattengasen att förtäta sig, och om den
för med sig en ny laddning af vattengas, blir luften
fullare än den kan bära. I beggedera fallen blifva
en del vattenpartiklar frigjorda, och vår tomte
»kohesionen» tager genast fatt i dem och gör stora
vattendroppar af dem. Dessa äro mycket tyngre
än luften och kunna derför icke längre sväfva i
denna, utan komma ned till jorden i en regnskur.

Det fins äfven andra sätt, på hvilka luften
kan afkylas och regnet lockas ned, såsom till
exempel när ett fuktigt vinddrag stryker fram öfver de
kalla bergspetsarna. Så är förhållandet öfver
Khasiabergen i Indien, hvilka äro belägna invid
Bengaliska viken och som afkyla luftströmmen, när
den går fram öfver dem på sin väg från Indiska
oceanen. De fuktiga vindarna drifvas upp för
bergssluttningarna, luften vidgar sig och vattengasen
afkyles samt blir till droppar och faller i strida
regnskurar. Sir J. Hooker berättar oss, att
nederbörden under nio månader utgjorde nära 13 meter
regn. Det vill säga: om vi kunde mäta upp hela
den yta, på hvilken regnet föll, och der samla alla
de nio månadernas regn, skulle der bli en sjö på
nära 13 meter eller inemot 44 fots djup! Du
skall icke förvånas öfver att få höra, att landet på
andra sidan dessa berg knappast får något regn
alls, då ju allt vattnet redan är borttaget ur luften,
innan den når fram dit.

På detta sätt, men af olika orsaker, blir det
vatten, som solen beröfvar våra floder och sjöar,
återskänkt åt oss, sedan det gjort sina resor till olika
delar af jorden, kringburet af vinden. Men det är
icke alltid som det kommer raka vägen tillbaka till
floderna och sjöarna; en stor del deraf faller på land
och måste sippra ned utefter backar och
sluttningar samt intränga i jorden för att komma tillbaka
till sitt naturliga hemvist, och det blir ofta
tillfångataget på vägen, innan det kan nå de stora
vattnen.

Uppsök någon fläck af marken, som är lemnad
orubbad och oodlad, och du skall finna den
öfvervuxen med gräs, ogräs och andra växter; om du
gräfver upp en torfva, skall du finna oräkneliga små
rötter, som krypa genom marken åt alla håll. Hvar
och en af dessa rötter har en svamplik mun, med
hvilken växten tar upp vatten. Tänk dig nu, att
regndroppar falla på denna jordtorfva och sjunka
ned genom marken. Rundt omkring sig skola de
finna små rötter, som törsta efter att insupa dem,
och de bli också uppsugna som af små svampar
och dragas in i växterna och upp genom stjelkarna
till bladen. Här anrättas de, såsom vi få se i
sjunde kapitlet, till födoämne åt växten, och endast
för den händelse bladet har mera vatten, än det
behöfver, kunna några droppar söka sig en utväg
genom små öppningar under bladet och som
osynlig vattengas åter lyftas upp af solvågorna i
luften.

Dessutom faller mycket af regnet på hårda
klippor och stenar, der det icke kan sjunka in, och då
ligger det qvar i vattenpölar, tills det å nyo
dunstar bort som vattengas och bortbäres i luften. Men
overksamt är det icke heller har, innan det blir
moln af det. Vi hafva denna osynliga vattengas
i luften att tacka för, att vi om dagen äro
skyddade för den brännande solhettan och för den
outhärdliga kölden om natten.

Låt oss för en gång inbilla oss, att vi kunna
se allt, som vi veta finnes mellan oss och solen.
För det första hafva vi då den fina etern, genom
hvilken solstrålarna färdas, piskande ned på jorden
med omätlig kraft, så att de i den sandiga öknen
likna en brinnande eld. Vidare hafva vi den tyngre
<i>atmosferen</i> med dess syre- och qväfveatomer, som
sväfva i denna eter och som böja de små
solvågorna ur deras raka kosa. Men de förmå endast
föga hindra dem på deras väg, och det är derför
som i mycket torra länder solhettan är så
genomträngande. Solstrålarna falla skoningslöst ned, och
ingenting hejdar dem. Slutligen hafva vi i fuktiga
länder de större men ändå osynliga partiklar af
vattengas, som äro spridda ibland luftatomerna. Och
ehuru dessa vatten partiklar äro ganska få
(utgörande endast vid pass en tjugofemtedel af hela
atmosferen), är det de, som <i>hindra</i> solvågorna. Ty
de äro mycket snåla på värme, och ehuru
ljusvågorna lätt slippa fram igenom dem, taga de fast
värmevågorna och begagna dem till att utvidga
sig. När det fms osynlig vattengas i luften, komma
derför solstrålarna till oss, beröfvade några af sina
värmevågor, och vi kunna stanna i solskenet utan
att lida af hettan.

Detta är förklaringen, huru det kommer sig,
att vattenångan kan värna oss om dagarna; men
om nätterna är den ännu nyttigare. Under dagens
lopp hafva vår jord och luften i dess närhet tagit
i förvar värmen, som utgjutits öfver dem, och om
natten, när solen gått ned, börjar all denna värme
å nyo rymma sin väg. Om det då icke funnes
någon vattengas i luften, så skulle värmen rusa
tillbaka ut i rymden så hastigt, att marken äfven
under sommarnätterna blefve utkyld och fröse, och
alla växter utom de mest härdade skulle dö. Men
vattengasen, som var som en slöja mot solen på dagen,
blir nu ett ändå kraftigare skydd mot för hastig
afkylning om natten. Den motar värmevågorna och
släpper endast långsamt fram dem på deras färd
uppåt samt bereder oss derigenom de milda, ljumma
sommarnätterna och hindrar under vintrarna lifvets
fullständiga tillintetgörelse.

Kanske du i förstone knappt vill tro, att det
är denna skärm af vattenånga som bestämmer,
huruvida vi skola få dagg på marken eller icke. Har
du någonsin tänkt efter, hvarför dagg bildas eller
hvilken makt varit i verksamhet för att strö
omkring de glittrande dropparna på gräset? Föreställ
dig, att det har varit en mycket het sommardag,
så att marken och gräset blifvit duktigt uppvärmda,
samt att solen så går ned från klar himmel utan
några moln. Då blifva värmevågorna, som
insamlats och förvarats nere i jorden,, åter med ens
lössläpta i fria luften; der blifva några af dem girigt
förtärda af vattenångorna, under det andra
långsamt taga vägen mot höjden. I synnerhet är det
gräset, som släpper ut dessa värmevågor med stor
hast, emedan bladen äro så tunna att de nästan
helt och hållet äro yta. Till följd häraf skilja de
sig vid sin värme hastigare än de kunna hemta
upp ny från marken och blifva derför afkylda.

Imellertid är just den luft, som befinner sig
närmast ofvanför gräset, full af osynlig vattengas, och
när bladen med sin kyla komma åt
vattenpartiklarna, afkylas dessa och kunna icke längre hålla sig
åtskils, utan förena sig till droppar på bladens yta.

Vi kunna utan svårighet göra artificiell dagg
på egen hand. Tag in en karaffin med is, som
först hållits utomhus i kyla. När du flyttar in den
i jett varmt rum, bildar sig genast imma utanpå
karaffinen. Denna imma är sammansatt af
vattendroppar, som kommit från luften i rummet, emedan
det kalla glaset afkylde luften rundt omkring, så
att den lemnade ifrån sig sitt osynliga vatten, af
hvilket daggdroppar bildades. Just på samma sätt
afkyla de kalla grässtråna luften, som ligger öfver
dem, och stjäla till sig dess vatten.

Men försök ett annat experiment någon qväll,
när man kan vänta, att stark dagg skall falla. Bred
ut en tunn nättelduksbit, så långt den räcker, öfver
gräset och gif den stöd i de fyra snibbarna med
fyra käppar, så att det hela blir som ett litet tält.
När daggen nu faller, blir det rikligt med dagg
rundt omkring, men under tälttaket skall du
knappast finna någon alls. Skälet härtill är, att
nättelduken hejdar värmevågorna, när de stiga upp ifrån
gräset, och grässtråna blifva derför icke tillräckligt
afkylda för att samla ihop vattengasen till
vattendroppar på sin yta. Om du går ut tidigt en
sommarmorgon och granskar de fina spindelväfvarna, som
hänga tvärs öfver häckarna, skall du kunna se hoptals
med droppar gnistrande som diamanter på sjelfva
spindelväfvarna; men under dem på bladen inga alls,
ty äfven den fina spindelväfven är stark nog att
innestänga värmevågorna och hålla bladen varma.

Om du så går bort ifrån gräset och
promenerar på grusvägen, så finner du der ingen dagg.
Hur kommer det till? Det beror derpå, att
stenarna i gruset kunna taga upp värme från jorden
under sig lika fort som de lemna värmen ifrån sig
och äro derför aldrig kalla nog att afkyla luften,
som berör dem. När qvällen är mulen, skall du ofta
finna liten eller ingen dagg äfven på gräset.
Skälet härtill är, att molnen återkasta en del värme
åt jorden, och gräset blir derför icke tillräckligt
afkyldt för att draga tillsammans vattendroppar på
sin yta. Men efter en het, torr dag, när växterna
äro törstiga och det är föga utsigt att bli regn, som
kan vederqvicka dem, då äro de fram emot qvällen
redebogna att hemta upp de små dropparna från
luften och dricka upp dem, innan den uppgående
solen åter kommer och tar bort dem.

Men vår regndroppe undergår andra
förändringar, ännu märkvärdigare än dessa. Hittills hafva
vi tänkt oss den endast när den är stadd på resa
der, hvarest temperaturen är tillräckligt mild för
att den skall kunna bibehålla sin flytande form såsom
vatten. Men antag nu att den, när den stiger upp
i luften, möter en vindfläkt, så kall att den bringas
till fryspunkten. Om den råkar in i denna
luftström, när den redan är en droppe, fryser den
till ett hagelkorn, och ofta på heta sommardagar
kunna vi få en häftig hagelskur öfver oss, emedan
regndropparna, under det de föllo, passerade en
bitande kall vind och derigenom fröso till runda
isdroppar.

Men om vattengasen råkar in i den isande
väderilen, medan den ännu är en osynlig gas och
innan den har sammandragits till droppar, blir dess
historia mycket annorlunda. Den vanliga
kohesionskraften har då ingen makt öfver partiklarna och
kan icke göra dem till vattenkulor, men i dess ställe
inträder tomten »kristallisation», och de förskapas
till vackra hvita flingor och falla ned i en snö-flock.
Du bör försöka skapa dig en liflig föreställning om
denna förvandling, ty om du bara en gång börjar
intressera dig för naturens underbara förmåga att
bygga kristaller, skall du blifva förvånad öfver,
huru ofta du möter exempel på den och hvilket
nöje detta skall bereda dig för hela lifvet.

Fig. 20.  En bit bröstsocker i naturlig storlek. 

Nästan alla ämnens småpartiklar kunna, om de
lemnas åt sig sjelfva utan störande ingrepp, antaga
kristallform. Om du löser salt i vatten och sedan
låter allt vattnet långsamt dunsta bort, får du
saltkristaller; — vackra tärningar af genomskinligt
salt, alla bygda efter samma mönster. Det samma
gäller om socker; och om du vill se på piggarna
i ett vanligt stycke bröstsocker sådant som figuren
här ofvan visar dig, skall du finna, hvilka slags
kristaller socker bildar. Du kan med ett
förstoringsglas se likadana på en vanlig hvit sockerbit.


Men det är icke blott lätt lösta ämnen,
sådana som socker och salt, hvilka bilda kristaller.
De vackra droppstensgrottorna äro allesammans
bildade af kristaller af kalksten. Diamanterna
äro kolkristaller, bildade i jordens inre.
Bergkristallerna, som du förmodligen har sett i broscher, äro
kristalliserad qvarts; likartadt är förhållandet med
agat, opal, jaspis, onyx och många andra dyrbara
stenar. Jern, koppar, guld och svafvel antaga
kristallform när de smälta och sedan långsamt
afkylas; hvar och en har sin särskilda form, och vi
se, att här en beundransvärd ordning herskar,
sådan vi aldrig skulle hafva drömt om, ifall vi icke
sjelfva sett bevis derpå. Med hjelp af ett mikroskop 
kan du sjelf följa kristallernas tillväxande
genom att lösa litet vanlig pulveriserad salpeter i
en smula vatten, tills du finner att icke mera deraf
vill lösas i vattnet. Gjut så några droppar sådant
vatten på en varm glasskifva och lägg denna
under mikroskopet. När dropparna torka, skall du
få se, huru långa, genomskinliga salpeternålar
formas på glaset, och lägg härvid märke till, huru
regelbundet dessa kristaller växa och icke som
lefvande varelser mottaga sin föda inifrån utan
genom att jemnt och regelbundet lägga smådel efter
smådel tillsammans på yttersidan.

Kunna vi bilda oss någon föreställning om
orsakerna, hvarför kristallerna bygga upp sin form
så der systematiskt? Dr Tyndall säger, att vi
kunna det, och jag hoppas att med tillhjelp af ett
par små magneter kunna visa dig, huru han
förklarar detta. Dessa små stänger (fig. 21) hafva
gnidits mot en magnet, tills de sjelfva blifvit
magneter, och du kan med hvilken som helst af dem
draga till dig och lyfta upp en nål. Men om du 
försöker att lyfta upp den ena magnetstången med
tillhjelp af den andra, kan du göra det endast
genom att föra tillsammans vissa bestämda ändar af
stängerna. Bind en bit rödt sefirgarn (c, fig. 21)
omkring ena ändan af hvardera magneten för att
lättare känna igen dem! 

Fig. 21. Magnetstänger, som attrahera och repellera hvarandra.
<i>c</i> En tråd, knuten omkring magneternas nordpoler. 

Om du nu närmar två röda
ändar intill hvarandra, vilja de icke fästa vid
hvarandra men rulla i stället bort från hvarandra. Om
du deremot för en röd ända nära en ända, der det
icke fins något sefirgarn, då förenas de två
magnetstängerna. Orsaken härtill är den, att hvarje 
magnet har två poler eller punkter, som äro hvarandra
alldeles motsatta till sin beskaffenhet. Den ena
af dessa kallas magnetens nordpol, emedan magneten, 
om den får hänga fritt, med den ändan pekar
mot norr, och den andra är sydpolen, som pekar
mot söder. När du nu för tillsammans två röda
ändar, det vill säga två nordpoler, drifva de bort
hvarandra. Den magnet, som du icke håller fast,
springer bort från den andra. Det samma inträffar 
också, om du för till sammans två sydpoler. 
Men om du för tillhopa en nordpol och en sydpol, 
då dragas de ihop och häfta sig vid hvarandra.
Du kan bilda en triangel (A, fig. 21), i hvilken
en svart och en röd ända alltid sammanträffa, och
då ser du att triangeln håller ihop. Men om du
tar bort den undre magnetstången och vänder om
den (B, fig. 21), så att två röda ändar och två
svarta ändar sammanträffa, då rullar denna
magnetstång bort från de andra båda. Om jag nu
bröte sönder dessa magnetstänger i tusentals små
bitar, så skulle ändå hvarje bit hafva två poler,
och om de vore kringströdda i hvarandras närhet
på så sätt, att de fullkomligt obehindradt kunde
röra sig, skulle de alltid ordna sig så, att två olika
poler komme tillsammans.

Föreställ dig nu, att smådelarna hos alla dessa
ämnen, som bilda kristaller, hafva poler likasom
våra magneter; då kan du också lätt tänka dig,
att när värmen, som höll dem åtskilda, är försvunnen 
och partiklarna komma mycket tätt tillhopa,
de skola ordna sig allt efter polernas dragningskraft 
och sålunda bygga regelbundna och vackra
mönster.

Om vi kunde resa upp till molnen, der tomten 
<i>kristallisation</i> är sysselsatt med sitt arbete, skulle
vi också finna vattenångornas småpartiklar i en
fryskall atmosfer hålla på att bygga sig samman
till små fasta snökristaller. Om du går ut strax
efter ett snöfall och undersöker noggrant, skall du
snart se, att snöflingorna icke endast äro klumpar
af fruset vatten, utan vackra sexuddiga kristallstjernor, 
så hvita och rena, att när vi vilja tala
om någonting riktigt fläcklöst hvitt, säga vi att
det är »hvitt som snö». Några af dessa kristaller
äro endast flata skifvor med sex sidor, andra äro 
stjernformiga med sex spetsar eller spjut, som gå
ut från medelpunkten, andra hafva också sex
sådana spjut, fast hvart och ett liknar till sin
skapnad en vacker ormbunke. 

Fig. 22.  Snökristaller.

Icke mindre än ett
tusen olika former af fina kristaller hafva påträffats
bland snöflingorna, men fast der finnes så stor
omvexling, äro de ändå alla bygda efter den
sexsidiga eller sexuddiga planen, och allesammans äro
bländande hvita genom ljusets reflexion från
kristallernas ytor och från de små luftbubblor, som
finnas inuti dem. Detta är anledningen till att
du, när snön smälter, endast har litet smutsigt
vatten qvar i handen; kristallerna äro sin kos, och
det fins icke heller några fångna luftbubblor vidare,
som kunna göra tjenst som speglar åt ljuset.
Rimfrosten består, också den, af små vattenkristaller
och är ingenting annat än frusen dagg, som
hänger på grässtråna och på träden.

Men hur är det då med isen? Här, kanske
du invänder, är fruset vatten, och ändå se vi icke
några kristaller, endast en klar, genomskinlig massa. 
Här hjelper oss återigen dr Tyndall. Han säger
(och likasom jag har fått det bekräftadt genom
egna försök, så kan äfven du pröfva, om det är
sant), att om du tager ett förstoringsglas och ser
skarpt på ytan af isen en solig dag så kan du
upptäcka en mängd mörka sexsidiga stjernor, som
likna tillplattade blommor, och i midten på hvar
och en af dem fins en ljus fläck. Dessa blommor,
som man kan se, när isen smälter, äro våra gamla
vänner kristallstjernorna, som förvandlas till vatten,
och den hvita fläcken i midten är en bubbla, ett
tomrum, som uppstått; emedan vattenblomman icke
upptar så mycket rum som kristallstjernans is gjorde.

Fig. 23.  Vattenblommor i smältande is.

Och detta fäster vår uppmärksamhet på, att
is alltid intager större rum än vatten och att det
är häraf det kommer sig att våra vattenledningsrör
brista sönder vid sträng kyla; ty när vattnet
fryser, utvidgar det sig med stor kraft, röret
spränges då sönder, och när det åter blir tö och isen 
tinar upp, tränger vattnet ut genom alla sprickor,
som isen bildat.

Det är icke svårt att förstå, hvarför isen
tager mera rum; ty vi veta, att om vi skulle
försöka att ordna tärningar med kanterna mot
hvarandra i stjernformiga figurer, blefve vi tvungna att
lemna mellanrum och kunde icke jemka ihop dem
så tätt, som om de låge sida vid sida. På samma
sätt är det nu, när kristalliseringens jättekraft
tvingar atomerna af fruset vatten in i stjernformig
skapnad. Den fasta massan måste fylla större rum än
det flytande vattnet, och när stjernan smälter,
uppenbarar sig detta tomrum för oss i den ljusa fläcken
i medelpunkten af hvarje isblomma.

Vi hafva nu sett vår vattendroppe i alla dess
olika former som osynlig gas, synlig ånga, moln,
dagg, rimfrost, snö och is, och vi få endast föga
tid qvar att följa honom på hans resor, icke blott
upp och ned igen, såsom hittills, men rundt
omkring i verlden.

Vi måste först vända oss till hafvet som
destilleringsplatsen eller det ställe, från hvilket
vattnet i sitt renaste skick drages uppåt osynligt i
luften; och vi måste förnämligast uppsöka tropikernas
haf, emedan solen här kastar sina strålar rakaste
vägen hela året om och skickar ut värmevågor att
skaka i sär vattenpartiklarna. Man har med
anstälda försök utrönt, att för att förvandla 1
kilogram vatten till vattengas behöfves lika mycket
värme som erfordras för att smälta 5 kilogram
jern: och om du tänker efter, hur svårt det är att
smälta jern och huru vi kunna hålla en eldgaffel
i brasan och den ändå förblir fast som förut, så
skall du lätt förstå, huru mycket värme solen måste
sända ned för att hemta upp ett så stort förråd
vattenånga från tropikhafven.

Men när nu all denna vattengas är uppforslad i
luften, veta vi, att en del deraf bildar moln, när den
blir afkyld högt uppe i luften, och i detta fall
kommer den ned igen i dessa förskräckliga
regnfloder, som förekomma i de tropiska klimaten.

Men solen och luften vilja icke låta
alltsammans falla ned på en gång, och vindarna, som
blåsa från eqvatorn till polerna, föra bort med sig
stora massor deraf. Då blir det, som du vet,
beroende på många olika omständigheter, hur långt
denna vattenånga bortföres. En del, som afkyles
af kalla väderilar eller af kalla bergspetsar, öfver
hvilka den stryker fram på sin färd mot norr, faller
ned som regn i Europa och Asien, under det att
den, som reser söderut, kan falla ned som regn i
Sydamerika, Australien eller Nya Zeeland eller
föras öfver hafvet till Sydpolen. Hvarhelst
vattengasen faller ned på marken som regn och icke
upptages af växter, blir dess öde ettdera af dessa
två: antingen forsar vattnet ned i strömmar och
bildar bäckar och floder och letar sig genom dem
slutligen väg tillbaka till hafvet, eller ock sjunker
det djupt ned i jorden, tills det påträffar någon
hård klippa, genom hvilken det icke kan komma
fram, och då det härvid blir hårdt pressadt af det
vatten, som kommer efter, stiger det åter upp
genom springor och kommer upp i dagsljuset igen
som ett källsprång. Dessa källsprång ge i sin
ordning tillflöden åt strömmar, ibland ofvan jord,
ibland långa sträckor under jorden; men på ena
eller andra sättet kommer slutligen all vätan
tillbaka i hafvet.

Men om vattengasen får fortsätta sin resa,


tills den når höga berg i kallare länder, som t. ex.
Alperna i Schweiz, eller bäres bort ända till
polerna och till sådana land som Grönland eller till
norra Sibirien, då faller den ned som snö och
bildar ofantliga snöfält. Och här eger en
egendomlig förvandling rum med den. Om du gör dig
en vanlig snöboll och kramar den duktigt, blir den
mycket hård, och om du sedan ytterligare pressar
den i en gjutform, kan du förvandla den till
genomskinlig is. På samma sätt blir den snö, som
faller i Grönland och på de höga bergen i Schweiz,
mycket hårdt sammanpressad, under det den glider
ned i dalarna. Det går med den som med en
folkhop, som från en bred väg skall klämmas in på
en trång gata. Då dalen blir trängre och trängre,
kan icke den stora snömassan, som är främst, röra
sig framåt med samma hastighet som förut, allt
under det att snöfallet fortfar i bakomliggande
trakter och allt större och större massor af snö sålunda
hopa upp sig och trängseln blir allt större,
sammanskockningen allt tätare. Så blir snön
sammanpressad, ända till dess den luft, som var gömd i
kristallerna och som gaf den dess vackra hvithet,
är utpressad, och snökristallerna sjelfva blifvit
sammankramade till en enda fast massa af ren,
genomskinlig is.

Vi få då, hvad som kallas en »glacier», en
jökel eller en isflod, och denna fasta flod kommer
i Grönland nedskridande ända till dess den når
sjelfva hafskanten. Der tränges den ut öfver yttersta
kanten af fastlandet, stora stycken knäckas af och
stjelpa ned, och så få vi <i>isberg</i>. Dessa isberg,
bildade — kom i håg det — af samma vatten, som
först befann sig vid tropikerna, flyta på det vida
hafvet, smälta i dess varma strömmar och taga då
öfverbalansen samt tumla öfver ända <footnote> Ett flytande isberg måste hafva omkring 8 gånger
så mycket is under vattenytan som det har öfver densamma,
och när den undre delen smälter i en varm ström, förlorar
isberget alltså jemnvigten och stupar omkull, allt efter som
dess tyngdpunkt bytt läge.                                  <i>Förf:s not.</i></footnote> och
upplösas slutligen samt blandas samman med vattnet,
så att de åter drifvas tillbaka till den varma
oceanen, från hvilken de en gång utgingo. I Schweiz
kunna glaciererna icke nå hafvet, men skrida ned
i dalarna, tills de komma till varmare trakter, och
der smälter den nedre ändan af glacieren och
flyter bort i en ström. Rhone och många andra
floder erhålla sitt vatten af Alpglaciererna; och som
dessa floder utmynna i hafvet, hittar äfven då vår
vattendroppe vägen tillbaka till sitt forna hem.

Men när den på detta sätt förenar sig med
sina kamrater, från hvilka den en tid varit skild,
kommer den då tillbaka lika klar och
genomskinlig, som när den lemnade dem? Från isberget
kommer den ju verkligen tillbaka ren och klar; ty
tomten Kristallisering tål icke några orenligheter,
icke en gång salt, i sina iskristaller, och när dessa
smälta, återlemna de derför ingenting annat än rent
vatten åt hafvet. Dock — äfven isbergen föra
med sig jord och stenar, som frusit fast på isens
botten, och mata således hafvet med grus och
jordpartiklar. Men vattendropparna i floderna äro på
långt när icke så rena som när de stego upp mot
himlafästet. Vi skola i nästa kapitel få se, huru
floderna längs hela sitt lopp medföra icke blott
sand och jord, utan äfven sådana fasta ämnen som
salt, kalk, jern och qvarts, upplösta i vattnet på
samma sätt som socker kan befinna sig upplöst deri,
utan att vi kunna se det. Äfven det vatten, som

sjunkit ned i jorden, tager upp mycket smått och
godt på sin resa. Alla veta, att det vatten man
dricker ur en källa är mycket olika regnvatten,
och en hård skorpa kan du ofta finna i bottnen
på kittlar och grytor, bildad af kalciumkarbonat,
som genom kokningen drifves ut ur det klara
vattnet. Vattnet har blifvit »hårdt», i följd deraf att
det samlat upp och upplöst kalciumkarbonat på
sin väg genom jorden, på samma sätt som vatten
skulle blifva sött, om du silade det genom en
sockersil. Du har säkert också, äfven om du aldrig
smakat vattnet ur någon af dem, hört talas om
jernkällor, svafvelkällor och saltkällor, som komma
upp ur jorden, och alla sådana källors vatten hittar
slutligen tillbaka till hafvet.

Och nu kan du nog förstå, hvarför
hafsvattnet smakar salt och bittert. Hvar enda
vattendroppe, som flyter från jorden ut i hafvet, för med
sig någonting. Vanligtvis förekommer det
främmande ämnet i så ringa mängd, att vi icke kunna
känna dess smak, och vi kalla då vattnet rent;
men till och med det klaraste kall- eller flodvatten
innehåller alltid något fast ämne upplöst i sig, och
allt detta vandrar till hafs. När nu solvågorna
komma och taga vattnet ur hafvet igen, vilja de
icke föra med sig något annat än sjelfva det rena
vattnet; och följaktligen lemnas alla dessa salter
och karbonat och andra fasta ämnen qvar, och
deras smak känna vi derför i hafsvattnet.

Tag någon gång, när du är vid kusten, litet
hafsvatten och sätt det på elden, tills en stor del
helt sakteligen har kokat bort, och vätskan, som
återstår, är rätt tjock. Tag sedan en droppe af
denna vätska och undersök den under mikroskopet.
Allt efter som den småningom torkar upp, skall
du se en massa kristaller bildas, några fyrkantiga —
det är vanliga, saltkristaller; några aflånga, det är
gipskristaller; och andra af olika former. När du
då ser, huru mycket smått och godt från
fastlandet innehålles i hafsvattnet, skall du icke längre
behöfva undra, hvarför hafvet är salt; tvärt om
skall du fråga: Hvarför blir det icke saltare år
efter år?

Svaret härpå tillhör icke egentligen vår
vattendroppes historia, men jag vill i alla fall antyda
anledningen dertill. I hafvet finnas hoptals af
blötdjur, liknande dessa gelédjur, som bilda korallerna,
och dessa behöfva fast byggnadsämne till sina skal
eller till de fasta bankar, på hvilka de lefva, och
de spana girigt efter dessa atomer af kalk, qvarts,
magnesia och andra ämnen, som förts ned i hafvet.
Det är med tillhjelp af kalk och magnesia som de
små kalkstensbyggarne bilda sina vackra skal och
koralldjuren sina skelett, under det en annan klass
af byggmästare begagna qvarts; och när dessa djur
dö, tjena qvarlefvorna efter dem att bilda nytt land
på hafsbottnen; och fastän jord ständigt sköljes
bort af floder och källor, bygges den sålunda upp
igen af samma byggnadsvirke på bottnen af det
stora verldshafvet.

Och dermed hafva vi nått slutet på vår
regndroppes resor. Vi hafva sett den af andeväsendet
<i>Värme</i> osynligt dragas upp mot himlafästet; der
greps den af tomten <i>Kohesion</i> och bildades till
vattendroppar, hvarefter jätten <i>Gravitation</i> åter ryckte
den ned till jorden. Eller också, om den steg till
fryskalla trakter, var tomten <i>Kristalliseringskraft</i>
framme och förvandlade den till snökristaller, som
äfven de föllo till jorden och antingen åter smältes
till vatten af värmen eller gledo nedför dalsänkorna 
till följd af gravitationen, till dess snöflingorna
blefvo hopkramade till is. Som osynlig hafva vi
funnit den insvepa jorden likasom i en slöja för att
om dagen afvärja solstrålarnas våldsamma hetta
och om natten hålla värmen qvar. Vi hafva sett,
hur den, afkyld af grässtråna, bildar glittrande
daggdroppar eller rimfrostkristaller, som glänsa i
den tidiga morgonsolen; och vi hafva sett den nere
i den mörka jorden girigt uppdrickas af
växtrötterna. Vi hafva följt den från tropikerna och rest
med den öfver land och haf samt lagt märke till,
huru den bildade floder eller flöt under jorden i
källsprång eller styrde kosan till de höga bergen
eller polerna och kom tillbaka i glacierer och
isberg. Och under allt detta, huru den än föres hit
och dit genom osynliga makter, finna vi intet spår
af att den är uttröttad eller ser ut att vilja hvila
sig från sina vedermödor. Alltjemt är den på
resande fot, än uppe, än nere, än verlden rundt
många gånger om, ständigt i olika skepnader och
utförande många underbara bedrifter. Något af
hvad den uträttar hafva vi redan sett, då den
uppfriskar luften, ger näring åt plantorna, skänker oss
klart, glänsande dricksvatten och fraktar med sig
allehanda ämnen till hafvet; dessutom har den dock
ännu något underbart för sig, nemligen att
omskapa hela det yttre utseendet af vår jord. Detta
dess arbete skola vi närmare betrakta i nästa
kapitel, som kommer att handla om »de två stora
bildhuggarne Vatten och Is».

*
</chapter>

<chapter name="Femte kapitlet. De två stora bildhuggarne Vatten och Is">
<h2>FEMTE KAPITLET.

De två stora bildhuggarne Vatten och Is.</h2>

<img></img>

<b>I</b> förra kapitlet sågo vi, att
vatten kan förekomma
under tre former 1. som en osynlig gas; 2. som
flytande vatten; 3. som fast snö och is

Nu skola vi då gripa oss an med de två sista 
af dessa former, vatten och is, och tala om dem
som bildhuggare.

För att förstå, huru de kunna göra sig
förtjenta af detta namn, måste vi först tänka efter,
med hvad slags arbete bildhuggaren sysselsätter
sig. Om du går in på gården till en bildhuggareverkstad, 
finner du der stora marmor- och granitblock 
och andra slags stenar groft tillyxade i olika
former; men om du derifrån går in i atelieren, der
bildhuggaren sjelf håller på med sitt arbete, skall
du der få se mer eller mindre afslutade vackra
bildstoder; och du skall finna, att han ur de
skrofliga stenblocken lyckats uthugga bilder, som likna
lefvande varelser. Du kan till och med af deras
ansigten sluta dig till, om de skola föreställa sorgsna
eller tankfulla eller glada, och af deras ställningar
och åtbörder, om de vrida sig i smärta eller dansa
af glädje eller befinna sig i lugn hvila. Huru har
nu hela denna bildskrift kunnat arbetas fram ur
den formlösa stenen? Det har åstadkommits af
bildhuggarens mejsel. Här har ett stycke huggits
bort, der en ojemnhet slätats och filats af, på ett
annat ställe har en slät yta blifvit afrundad mjukt
och behagligt; genom alla dessa konstgrepp formas
småningom bilden, och ur den skrofliga stenen
framträder först en oformlig skapnad och sedan genom
fina mejselsnitt gestalten af ett lefvande väsen.

Och på just samma sätt, som bildens kantigheter 
och bugter utjemnas af bildhuggarens mejsel,
på samma sätt hafva också vattnet och isen under
sin färd öfver jorden skurit till och mejslat fram
bergshöjder och dalar, branta alpstigningar och de
mjuka rundningar på vår jords yta, som ge den hela
dess skönhet och framkalla de vexlande landskapsutsigter, 
hvilka tilltala oss så mycket.



Det är visserligen sant, att åtskilliga af
jordens största ojemnheter, de höga bergen och vissa
högländta landmassor, som resa sig högt öfver
hafsytan, hafva förorsakats genom jordbäfningar och
jordskred. Om dessa skola vi dock icke nu tala,
utan lemna dem å sido såsom de der höra till
grofsysslorna på gården till bildhuggarverkstaden. Men
när dessa stora massor en gång väl äro i ordning
för vattnet att taga i tu med, då beror också allt
det återstående, de spetsiga kanterna och de mjuka
sluttningarna, som så betydligt bidraga till
landskapets skönhet, på vatten och is; och det är
derför jag kallat dem bildhuggare.

Gör en fotvandring genom ett landskap eller
lägg märke till landskapet, då du far derigenom
på jernvägen. Du färdas backe upp och backe
ned, genom smala, branta pass, uthuggna i den
hårda klippan, eller genom vilda hålvägar, uppför
hvilkas sidor du knappast kan klättra. Och så
kommer du till gräsbevuxna sluttningar och till
jemna slätter, öfver hvilka du har milsvid utsigt
utan att upptäcka en enda backe; eller om du
kommer till hafsstranden, kan du få krypa ned i
hålor och grottor eller längs efter långa mörka
gångar, som leda från en vik till en annan. Dessa
branter, dalar, pass, hålvägar, sluttningar, slätter,
hålor, grottor och klippstränder äro allesammans
utgräfda af hafvet. Dag efter dag och år efter
år — äfven om under hela tiden alltsammans
förefaller oss vara sig alldeles likt — håller den
oförtrutne bildhuggaren på och nöter bort några sandkorn
här, en bit af ett utskjutande hörn der, en större
massa på ett tredje ställe, till dess han ger
landskapet dess egendomliga karaktär, på samma sätt som
den verklige bildhuggaren ger uttryck åt sin bildstod. 


Nu blir det vår uppgift att söka bilda oss
någon föreställning om, på hvad satt vattnet
sålunda utgräfver jordens yta, och till en början vilja
vi undersöka, huru mycket af arbetet våra gamla
vänner regndropparna kunna åtaga sig, innan de
ännu blifvit strömmande floder.

Fig. 24.  Jordpelare nära Botzen i Tyrolen.

Hvar och en måste säkert hafva märkt, att
när regnet faller på lös mark, gör det små runda
hål, i hvilka det samlar sig, hvarefter det sjunker
ned i marken och tvingar sig fram mellan sand- eller 
jordkornen. Men svårligen lär du vilja tro,
att de vackra pelare, som äro afritade i fig. 24, 


hafva bildats endast på det sättet genom regn, som
piskar ned på marken och derigenom blöter upp den.

Der dessa pelare nu stå, befann sig en gång
en fast massa af lera och stenar, i hvilken
regndropparna sipprade ned och upplöste
jordpartiklarna; och när sedermera solen torkade jorden,
bildades sprickor, så att nästa regnskur upplöste den
ännu mera och förde med sig något af marken ned
i. dalen nedanför. Men här och der i leran funnos
stora stenar begrafna, och der så var förhållandet,
kunde regnet icke tränga igenom, utan stenarna
blefvo liggande som toppar på höga lerpelare, hvilka
bildades genom att regnet sköljde af deras sidor,
och hvilka undgingo den förstöring, som drabbat
återstoden af jordmassan. På det sättet har hela
dalen blifvit utmejslad till vackra pelare, af hvilka
somliga ännu hafva qvar sina stenhufvor, medan
andra hafva förlorat dem, och dessa sista blifva
snart bortsköljda. Här i Sverige hafva vi inga,
sådana dalar med jordpelare; men under broar kan
du ibland få se små pelare, der takdroppet har sköljt
bort jorden mellan stenarna, och sådana exempel i
liten skala, som du på egen hand kan iakttaga,
äro fullkomligt lika lärorika som de mera storartade.

Ett annat sätt, hvarpå regnet förändrar
jordytan, är när det från höjden af en berghäll silar
ned åtskilliga fot djupt genom lös mark, tills det
råkar på fast klippgrund och der stannar utbredt
öfver en vid yta. Här bildar det ett slags
vattengrus, som är en mycket osäker grundval för
jordmassan ofvanpå, och derfor lossnar också efter en
tid hela massan och glider ned och bildar ett nytt
stycke land vid berghällens fot. I England, i
synnerhet på dess östra kust, förekomma jordras,
förorsakade af hafvet, som på många ställen, 
undergräft och förstört hela byar och kyrkor. Sådan
förödelse drabbar oss visserligen endast mera sällan
i Sverige, men i mindre skala föranleder hafvet
utgräfningar och jordras äfven på våra kuster.
Kusten mellan Landskrona och Helsingborg samt
kusten af Visingsö i Vettern äro utsatta för hafvets
förstörelselust och framför allt är ön Hven i
Öresund bekant för sådana jordskred. Der har det
till och med händt, att byggningar måst flyttas
längre in åt landet, derför att grunden, på hvilken
de stått, blifvit osäker och hotat att sammanstörta.

Du kan lätt inse, hur regnet genom att bilda
jordpelare och förorsaka jordras ändrar jordytans
utseende, men detta är endast sällsynta verkningar
af vattnet Det är när regnet samlar sig i bäckar
och bildar floder, som det är verksammast såsom
landets bildhuggare. Kasta en gång en blick ut
på landsvägen eller i trädgården någonstädes der
marken sluttar en smula, och gif akt på hvad som
försiggår under en regnskur. Först rinna
regndropparna tillsammans i hvarje liten fördjupning i
marken, sedan börjar vattnet flyta längs efter
hjulspåren eller hvilken annan liten kanal eller ränna
som det kan hitta på, här och hvar lägger det sig
stilla i pölar, men alltid banar det sig ändå
småningom väg nedför sluttningen. Under tiden
komma från andra håll små rännilar, och alla dessa
samla sig i vissa större fåror, der marken är lägst,
samt bilda en större ström, som slutligen tömmer ut
sig i någon ränna eller på något sankt ställe eller
finner aflopp genom någon kloak eller trumma.

Och just detta, som vi kunna iakttaga, när
helst en tung regnskur utgjuter sig på vägen, är
hvad som i stort sker öfver hela jorden. Uppe i
bergstrakterna, der det alltid är godt om regn,
samla sig små rännilar och löpa ned utefter
bergsluttningarna för att mötas i någon ström nedanför.
Allt efter som denna ström flyter framåt, matas
den sedermera af många rännilar, som komma från
alla håll, sipprande längs efter dikena eller i små
bäckar och strömdrag utför markens sluttningar,
till dess de nå den stora strömmen, som slutligen
blir tillräckligt betydande för att få namn af flod.
Ibland kommer denna flod till en stor urgröpning
i landet, och der samlas vattnet och bildar en sjö;
men vid deu lägre ändan af denna sjö kommer
det åter ut och bildar en ny flod och växer och
växer genom att upptaga nya strömmar, tills det
slutligen når fram till hafvet.

Men hvad har allt detta att skaffa med
bildhuggarkonsten eller dalarnas utgräfning? — Om
du endast vill taga ett glas vatten ur någon flod
och låta det stå några timmar, skall du snart sjelf
kunna finna svar på den frågan. Ty du skall finna
att äfven ur flod vatten, som ser alldeles klart ut,
ett tunt lager af grus faller till glasets botten, och
om du tager vattnet ur floden, när den är
uppsväld och grumlig, skall du få en ganska tjock
sådan bottensats. Detta visar att bäckarna,
strömmarna och floderna skölja med sig de jordlager,
som de under sitt lopp komma i beröring med, och
föra dem från bergen ned i dalarna samt från
dalarna ut i hafvet.

Men utom slam och grus, som vi kunna se,
är det mycket annat, som fins upplöst i flodernas
vatten (såsom vi nämnde i det föregående kapitlet),
och detta kunna vi icke se.

Om du använder vatten, som kommer från
en kalkhaltig jordmån, skall du finna att efter en
tid kitteln, i hvilken du brukar koka detta vatten,
har en hård skorpa på sin botten och sina sidor,
och denna skorpa består af kolsyrad kalk eller
kalciumkarbonat, som vattnet tog med sig ur
klipporna på sin väg mellan dem. Professor Bischoff
har beräknat, att floden Rhen för med sig upplöst
i sitt vatten förbi Bonn tillräckligt med
kalciumkarbonat för att bilda 332,000 millioner
ostronskal och att, om alla dessa skal bygdes upp i en
tärning, hvar sida af denna skulle hafva en längd
af 170 meter eller ungefär 573 fot.

Alldenstund alla dessa ämnen, vare sig de
forslas ned som grums eller upplösta, komma från
en del af landet och fortskaffas, till en annan eller
också ut i hafvet, är det klart, att vissa tomrum
och håligheter måste uppstå på de ställen, från
hvilka de tagits. Låt oss se till, huru dessa
håligheter bildas. Har du någonsin klättrat uppför,
ett berg eller blott och bart uppför en af dessa
små klyftor i sluttningen af en ås, der i
allmänhet en liten bäck kilar fram? I så fall torde du
hafva märkt hvilken mängd stenar, både större
och mindre, som ligga hopvis här och der i bäcken
jemte åtskilliga lösbrutna klippstycken, ofta spridda
längs klyftans sidor; och huru stigen — allt efter
som du kommer högre upp — blir brantare och
klipporna blifva skrofliga och skjuta ut i
besynnerliga former.

Historien om denna klyfta kan berätta oss en
hel mängd om vattnets bildhuggarkonst. Det fans
en tid, då den ingenting annat var än en liten
ränna i bergsluttningen, nedför hvilken regnet sökte
sig väg i en nästan trådsmal ström. Men så
småningom, allt efter som vattnet förde med sig ned
något grus och jord, och fåran blef djupare och
bredare, började sidorna att rasa, då solen torkade
upp det regn, som sugit sig in. När sedermera
backsluttningens sidor voro uppblötta af höstregnen,
kom vintern och med den frosten och gjorde
vattnet till is samt utvidgade derigenom remnorna ännu
mera, och då den uppsvälda strömmen ilade nedåt,
fick den fatt i de lösa stenskärfvorna samt sköljde
ned dem i sin bädd. Här rullades de öfver
hvarandra och filades emot hvarandra, tills de blefvo
sådana runda glatta små stenar, som barn ofta
bruka samla till att leka med, allt medan det grus,
som slipades af dem, fördes längre ned af strömmen.
Så blef detta med tiden en liten dalgång, och allt
efter som strömmen gräfde den djupare och
djupare, värdt det plats att klättra längs dess sidor,
och ormbunkar och mossor började bekläda den
nakna stenen och små träd rotfäste sig längs
strandkanterna, och hela denna vackra lilla oas sprang
fram i backsluttningen endast och allenast genom
vattnets bildhuggarkonst.

Skall du icke känna ett nytt intresse för alla
de små dalar, klyftor och pass du träffar på i
trakten, om du kan föreställa dig att de bildats på
detta sätt år efter år? Det fins hos dem många
olikheter, som du på egen hand kan taga reda på.
Somliga äro jemna, breda dalar, och här hafva
klipporna varit mindre hårda samt lätta att afslipa,
och vatten, som sipprat ned utefter sidorna af den
första dalen, har gräft ut andra kanaler, liksom
för att utmejsla mindre dalar tvärs öfver den första.
På andra håll är det trånga klyftor, och här hafva
klipporna varit hårda, så att de icke nöttes bort
efter hand, utan brötos lös och föllo i stora
stycken, lemnande höga bergklintar på ömse sidor.
På andra ställen skall du påträffa ett präktigt 
vattenfall, der vattnet tumlar ned öfver en brant
bergkant och dervid förtärt sin egen fåra i riktning
bakåt, just som när en såg går igenom ett vedträd.

Det är särskildt två omständigheter att beakta
vid ett sådant vattenfall. För det första, hurusom
vattnet och stänket slår emot foten på den klint,
nedför hvilken det faller, och mal småstenarna emot
klippan. På detta sätt blir foten af klinten
undergräfd, och derför falla tid efter annan stora
stycken ned, så att det förblir ett lodrätt fall, i stället
för att klinten annars skulle afnötas vid toppen och
det hela småningom öfverginge blott och bart till
en ström. För det andra kan du ofta få se
besynnerliga grytformiga hålor eller så kallade
»jättegrytor» i klipporna vid sidan af ett vattenfall, och
äfven dessa hafva sin betydelse vid dess bildande.
I dessa hålor finner man vanligtvis två eller tre
små stenar, och här har man ett vackert exempel
på, huru vatten begagnar stenar till att slipa af
jordytan. Dessa hålor äro helt och hållet
åstadkomna genom det nedstörtande vattnet, som
hvirflar i en krets inom ett litet hål i klippan och mal
stenarna, som det fört med sig, mot bottnen och
sidorna af detta hål, just som när någon mal med
en mortelstöt i en mortel. Så småningom blir
hålet djupare och djupare, och ehuru de första
stenarna sannolikt malas sönder till stoft, så komma
andra efter, och med tiden borras ett stort hål rätt
nedåt, som bidrager att spränga sönder klippan och
bringa den på fall.

På detta och andra sätt bearbetar vattnet sin
egen fåra i förvånande hög grad. Niagarafallen
i Amerika äro de anmärkningsvärdaste exemplen
härpå. Först går floden Niagara sin väg fram
genom ett slätt landskap och når så den stora 
Eriesjön i en fördjupning i slätten. Derefter flyter den
lugnt framåt ännu omkring två och en half mil,
hvarpå sluttningen blir skarpare och den störtar
fram till Niagarafallen. Dessa fall äro på långt
när icke så höga som menniskor i allmänhet
föreställa sig, endast 50 meter (168 fot), men de äro

Fig. 25. Fogelperspektiv af Eriesjön, Niagarafallen och Queenstown.

nära 3000 fot eller inemot en tolftedels mil breda,
och en vattenmassa om icke mindre, an 670,000
tons<footnote>1  ton   =   1000 kilogram.</footnote> i minuten störtar sig här ned och bildar
utomordentliga moln af skum




När Sir Charles Lyell befann sig vid Niagara,
kom han till den öfvertygelsen, att i medeltal och
efter en ungefärlig beräkning dessa fall tära bort
klippan inemot en fot årligen, något som du för
öfrigt lätt kan inse att de måste göra, om du
betänker, med hvilken kraft vattnet slår mot fallens
botten. På detta sätt har en djup klyfta blifvit
utskuren från Queenstown bakåt en sträcka af
något mer än en mil till den plats, der fallen nu
befinna sig. Detta kan någorlunda ge oss ett
begrepp om, huru lång tid vatten behöfver för att
skära ut sin fåra, ty om det icke är mer än i
medeltal en fot af klippan, som förtäres på ett år,
så har det åtgått öfver trettiosex tusen år för att
utgräfva denna kanal, som är något längre än
en mil.

Men till och med denna, af Niagarafallen
utskurna klyfta är en obetydlighet i jemförelse med
Coloradoflodens så kallade cañon. Cañon är ett
spanskt ord, som betyder klippsvalg, och dessa
svalg äro också så väldiga, att hade vi icke på
andra ställen sett exempel på, livad vatten förmår,
skulle vi aldrig kunnat falla på den tanken, att
det kunde hafva utskurit dessa jättelika klyftor.
På en sträcka af mer än femtio mil har
Coloradofloden, som kommer ned från Klippbergen, utskurit
sin väg genom ett landskap, som består af granit
och hårda lager af kalk- och sandsten, och den
har skurit sig ned rätt igenom dessa klippor och
på ömse sidor lemnat qvar höga tvärbranta väggar
till en höjd, som vexlar mellan en tolftedels och
en sjettedels mil. Klipporna i Stora Cañon, som
den kallas, resa sig öfver en sjettedels mil ofvan
floden, som flyter fram i svalget nedanför.
Försök att tänka dig, att du sutte i en båt på floden
Fig. 26.  Stora Cañon, Coloradofloden.

(som är afbildad i fig. 26) och finge med ögat
mäta dessa jättelika klippmurar, som torna upp sig
öfver ditt hufvud. Redan på halfva deras höjd
skulle en menniska, om hon kunde komma dit, bli
så liten, att du icke kunde se henne utan teleskop;
och öppningen mellan de båda klippväggarna skulle
förefalla så trång och på ett så omätligt afstånd,
att himlen derofvan skulle se ut som endast en
smal strimma af blått. Och ändå hafva dessa
ofantliga klyftor icke tillkommit genom något
klippornas våldsamma remnande eller genom något
jordskalf, som skilt dem åt. Nej, de hafva
småningom, tyst och oafbrutet genomskurits af floden,
som nu glider fredligt fram i de bredare klyftorna
eller forsar genom de trånga svalgen vid deras fot.
»Ingen beskrifning», säger löjtnant Ives, en
bland de första forskningsresande i denna trakt,
»kan gifva en riktig föreställning om den vexlande
och majestätiska storheten hos denna oförlikneliga
flod. Vid hvarje krökning af floden blir
panoramat helt och hållet förändradt. Ståtliga fasader,
mäktiga tempelhvalf, trappformiga afsatser,
rotundor, borgmurar och rader af härjade ruiner med
alla slags torn, minareter, domer och spiror hafva
utmejslats ur de kyklopiska klippmassor, som bilda
denna storartade fjellväg.» Hvem kan nu komma
och påstå, att icke vatten är den störste af alla
bildhuggare, när det skär igenom hundratals mil
af berg och skapar sådana praktverk af granit,
icke endast oöfverträffade, men fullständigt
oupphunna af menniskoverk ?                             

Men vi få icke stanna vid att uteslutande
betrakta vatten som ett skärande verktyg, ty det
uträttar också något annat och mer än att blott 
urhålka jorden på ett ställe; det flyttar den också
och lägger den på andra ställen än förut; och
detta arbete är mera likt hvad den, som modellerar
i lera, brukar företaga, när han skrapar bort leran
från ett ställe på sin figur för att sätta fast den
på ett annat. Rinnande vatten bär icke alltid
endast bort grus och sand; det aflagrar det också
här och der på sin väg. När en bäck för med
sig stenar och grus från bergen, beror det på
styckenas storlek och tyngd, huru länge det dröjer,
innan de sjunka till bottnen. Om du tager en näfve
grus och kastar i ett glas vatten, skall du märka,
att stenarna med ens falla till bottnen, gruset och
den grofva sanden taga längre tid på sig. för att
sjunka, och slutligen behöfver den fina sanden en
timme eller två för att afsätta sig på bottnen, så
att vattnet blir klart. Antag nu att detta grus
sjönke i en flods vatten. Stenarna skulle då följa
med strömmen, så länge floden vore hög och flöte
raskt framåt, men de skulle dock sjunka ned före
det grofva gruset. Det grofva gruset skulle i sin
ordning börja sjunka, när floden flöte långsammare,
och skulle nå bottnen, medan ännu den fina
sanden hölle sig uppe och drefves framåt. Slutligen
 skulle också den fina sanden sjunka till bottnen
mycket, mycket långsamt  och afsätta sig endast i
jemförelsevis lugnt vatten.

Deraf blir också följden den, att stenar
vanligtvis bli liggande på flodbottnen vid foten af de
bankar, från hvilka vattnet nedstörtar, medan
gruset deremot föres framåt af strömmen, sedan denna
lemnat bergstrakterna. Dock aflagras äfven detta
grus, när floden kommer in på slätare mark och
icke längre har ett så stridt lopp. Eller också 
kan det, tillika med det finare slammet, aflemnas
i en sjö såsom i Genevesjön, i hvilken Rhone
flyter in uppgrumlad af ler och grus, men vid hvars
andra ända den utgår ren och klar. Men om
ingen sjö ligger i vägen, kommer slammet att
fortfarande färdas framåt, och floden upptager under
sitt lopp allt mera och mera sådant, tills den
slutligen afsätter äfven detta på slätterna, genom hvilka
den styr makligt fram, eller aflagrar det vid sin
mynning, när den når hafvet.

Hvar och en känner Nilens historia; hurusom,
när regnskurarna i Abyssiniens bergstrakter falla
strida och tunga under månaderna Mars och April,
floden kommer nedstörtande, medförande en last af
slam, som den sedan utsprider öfver Nildalen i
Egypten. Detta årligen återkommande slamlager
är så tunt, att det fordras vid pass ett tusen år
för att det skall kunna blifva 2 eller 3 fot tjockt;
men utom hvad som aflagras i dalen, kommer en stor
del till flodens mynning och bildar der nytt land;
detta kallas Nilens »delta». Städerna Alexandria,
Rosette och Damiette hafva alla uppförts på mark,
som bildats af denna Nilmörja, som tidrymd efter
tidrymd aflastats och som nu blifvit lika fast och
hård som det öfriga landet. Du kommer nog ihåg
andra, i böcker omnämnda deltabildningar, och
allesammans äro de bildade af grus och slam, som
förts ned från landet till hafvet. I Indien är
Ganges' och Brahmaputras delta för närvarande
lika stort som hela England med Wales<footnote>151,000 qvadratkilometer, 9720 qvadratmil.</footnote>, och
Mississippifloden i Amerika genomflyter en så stor
landsträcka, att dess delta växer med 78 meter (263
fot) årligen. Allt detta nya land, som aflagras i
Egypten, Indien, Amerika och på andra ställen, är

vattnets verk. Men sådana deltabildningar
förekomma icke ofta vid flodmynningarna, emedan
hafvet stiger och sjunker samt vattnet således i
allmänhet åter sköljer bort den aflagrade jorden och
derigenom hindrar ett delta att bilda sig. Men
om du ser efter, när du är vid hafskusten, och
noga ger akt på just den plats, der en flod har
sitt utlopp, skall du dock kunna upptäcka
deltaaflagringar i mindre skala, ehuru hafvet oftast efter
några timmar sköljer bort dem, så vida icke
platsen är väl kringhägnad.

Detta är nu hvad som inträffar med jorden,
när den blir förflyttad genom flodernas försorg.
Antingen på slätter eller i sjöar eller i öppna
hafvet sjunker den ned för att bilda nytt land.
Men den upplösta kalken och andra ämnen, hvart
taga de vägen? Vi ha sett, att en betydlig mängd
deraf begagnas af flod- och hafsdjuren för att bygga
deras skal och skelett, och en del deraf lemnas
qvar på jordytan, när vattnet afdunstar. Det är
detta kalciumkarbonat, som bildar en hård skorpa
Öfver allting, hvarpå det råkar afsätta sig, och
då kallas dessa saker »petrificerade».

Men det är i jordens håligheter och grottor,
som detta upplösta ämne uppbygges i de vackraste
formerna. Det fins grottor som se ut, som om de
vore byggda af vackra genomskinliga hvita
glasspjut, som hänga ned från taket eller från
väggarna eller skjuta upp ur golfvet. I sådana
grottor<footnote>Se teckningen vid kapitlets början.</footnote> kommer vattnet droppvis från taket, och när
det faller långsamt, droppe efter droppe, lemnar
det efter sig litet kalciumkarbonat, som det har
fört med sig ur klippan. Detta kalciumkarbonat

tager form af en tunn, hvit hinna uppe i taket
samt bildar ofta en fullständig cirkel, och när
sedan vattnet dag efter dag dryper ned från denna,
växer och växer skorpan, tills den bildar ett långt 
nål- eller rörformigt spjut, som hänger ned som en 
ispigg. Dessa spjut kallas <i>stalaktiter,</i> och om man
tager ett ljus med sig ned i grottan, äro de så
vackra och glittra så praktfullt, att man med skäl
kan kalla grottan ett fepalats. Under tiden afsätter
äfven det vatten, som dryper ned på golfvet,
kalciumkarbonat, der det faller, och detta bildar en
pelare, som växer uppåt mot taket; ofta mötas de
nedhängande stalaktiterna och de uppskjutande
pelarna (kallade <i>stalagmiter)</i> och bilda en enda
kolonn. Så se vi, att vattnet bildar lika väl under
som ofvan jord vackra former i jordskorpan. Vid
Adelsberg, nära Triest, fins en präktig
stalaktitgrotta, bestående af ett stort antal rum, det ena
efter det andra, med en flod, som flyter igenom
den; och den ryktbara Mammothgrottan i
Kentucky, mer än en och två tredjedels mil lång, är ett
annat exempel på dessa underbara kalkstensgrottor.

Men vi hafva ännu icke talat om hafvet, och
detta är dock allt annat än overksamt i fråga om
förändringar af <i>landets</i> skapnad. Sjelfva vågorna
skölja till och med i stormigt väder öfver
bergklintarna och föra med sig stenar och klippstycken
till den nedanför liggande stranden. Och de hjelpa
dessutom till att bilda sprickor och hål i
berghällarna, ty när de med kraft vräka emot dessa,
sammanpressa de den luft, som fins i stenens fogar,
och tvinga derigenom denna att spränga klipporna
åtskils, och så bildas större remnor, och klinten
är färdig att ramla ned.

Dock ar det framfor allt stenarna, sanden och
klippblocken, som ligga vid klintens fot, som äro
ofortrutnast i att bortnöta den. Har du någonsin
lagt märke till vågorna, när de vid stark storm
bryta sig mot en strand? Huru de lyfta upp
stenarna och kasta dem ned igen, allt under det de
mala dem mot hvarandra. Vid högt vatten 

Fig. 27.  Klipphällar på kusten af Aibroath, hvilka visa huru
stranden härjas af hafvet.

slungas dessa stenar under sådan storm mot
berghallens fot, och hvarje kast gör sitt till att knacka
bort en bit af klippan, till dess slutligen hela 
hällen efter många stormar är undergräfd och stora
stenstycken falla ned. Dessa stycken blifva i sm
tur sönderstötta till småsten, hvilka tjena som
kastvapen mot det som står qvar af klippan
Professor Geikie säger oss, att vågorna under en storm

slå mot Bell-Rocksfyren med lika stor kraft som
om du slungade en vigt på 50 tons mot hvarje
qvadratdecimeter, och Stevenson fann stenar af 2
tons vigt, som under storm hade kastats öfver
fyrbåkens räcke. Tänk hvilken kraft det måste finnas
i vågorna, när de kunna lyfta upp ett sådant block
och kasta det. Det är en sådan kraft, som slår
mot våra hafskuster och gnager bort landet.

Fig. 27 är en teckning från kusten af
Arbroath, som jag för några år sedan ritade. Du
kan ju mycket lätt föreställa dig, huru sjön afnött
dessa klippor, ända tills några af de bastantaste
blocken, som motstått vågorna, stå ensamma qvar
i hafvet. Till venster på teckningen är en grotta,
som slutar i en trång mörk gång, hvilken leder
ut på andra sidan klipporna till en annan
hafsbugt. Sådana grottor äro förnämligast bildade
genom vågornas och luftens inverkan, i det att dessa
lösgöra klippstycken underifrån, så att det
uppstår en håla, och när så vågorna oupphörligt välta
och rulla dessa stenstycken fram och tillbaka och
nöta dem mot sidorna, blir hålan allt större och
större. Äfven på svenska kusterna blir ofta vägen
långa stycken spärrad och förstörd genom att
klippblock rasa ned, sedan de blifvit undergräfda af
sådana hålor.

Sålunda är, som du ser, hela hafvets sköna
sceneri — kusterna, de branta klippspetsarna, de
lugna vikarna, klyftorna och grottorna —
alltsammans är ett verk af »bildhuggaren» vatten; och
han arbetar bäst, der klipporna äro hårdast, ty
der erbjuda de honom en god, hållfast mur att
öfva sin konst på, då deremot på platser, der
marken är mjuk, den snart utjemnas till ett slätt,
sakta sluttande plan, hvarvid också vågorna komma
helt lätt och mjukt insqvalpande och icke ega
någon förmåga att bortslita och äta sig igenom
stranden.

Men hvad har då isen att göra med landets
utmejslinga Först måste vi komma i håg, huru
mycket frosten gör för att uppluckra jorden. Detta
veta åkerbrukarne och plöja alltid efter frost,
emedan vätan, som fryser nere i marken, har sprängt
i sär jordklimparna och gjort undan halfva
arbetet åt dem.

Men detta är ändå icke hufvudsaken af hvad
isen gör. Du kommer troligen från näst
föregående kapitel i håg huru vi der lärde oss, att snön,
"när den faller på bergen, efter hand glider ned i
dalarna och der sammanpressas genom den snö,
som samlas bakom, till dess den blir en fast isflod
(se fig. 28). I Grönland och Norge finnas väldiga
isfloder eller glacierer och äfven i Schweiz äro vissa
af dem mycket stora. I Sverige förekomma de på
Sulitelma, Sarjek i Norrbottens län, på Pårtefjällen
samt äfven i Herjedalen på Helagsfjället.
Aletschglacieren i Alperna är två och en half mil lång,
och sådana finnas, som äro ännu längre. De skrida
framåt, ibland fortare, ända till 240 meter, ibland
långsammare, endast 60 meter årligen. <i>Huru</i> de
röra sig, kunna vi här icke uppehålla oss med att
redogöra för; men om du tager en tunn isskifva
och lägger den så, att den stöder endast på sina
båda kanter, kan du sjelf öfvertyga dig, att isen
böjer sig, ty inom några få timmar skall du finna
att dess egen tyngd dragit ned den på midten, så
att den blifvit bågformig. Härigenom torde du
kunna göra dig en föreställning om, huru glacierer,
under det de långsamt skrida framåt, kunna foga sig
Fig. 23.  Stenförande glacier.

efter dalens böjningar, till dess de komma ned
till en punkt, der luften är varm nog att smälta
dem, då isen flyter bort i en ström af vatten. Det
är ganska besynnerligt att se mängden af de små
rännilarna, som springa ned för de stora
ismassorna vid glacierens mynning; de föra grus med
sig ned, och då och då en stor sten, som
faller sqvalpande i strömmen nedanför. Om du ser
efter på teckningen (fig. 28), skall du se, att dessa
stenar komma från de långa rader af sten, som
sträcka sig längs glacierens sidor och midt. Det
är lätt att förstå, hvarifrån stenarna på sidorna
komma; ty vi ha sett, att väta och köld lösrycka
stenar från klipporna, och det är naturligt, att dessa
stenstycken då rulla utför bergens branta sidor ned
på glacieren. Men stenraden i midten kräfver en
förklaring. Se efter i teckningens bakgrund, så
skall du der upptäcka, att stenraden bildas af två
sidorader, hvilka komma från dalarna ofvanför.
Två glacierer hafva således här, som du lätt finner,
förenats till en och så bildat en stenrad längs
efter sin sammanbindningslinie.

Dessa stenar fortskaffar glacieren oaflåtligt
men långsamt från alla kringliggande berg ned
till platsen, der den afsmälter. Här låter den
dem falla, och de upptornas småningom, till dess
de bilda stora stenvallar, som kallas <i>moräner.</i>
Somliga moräner, som äro lemningar efter
forntidens glacierer, bilda i närheten af Turin höga
åsar, som resa sig ända till 460 meters (1550
fots) höjd.

Om isen icke gjorde något annat än bure dessa
stenblock, skulle den alltså redan härigenom
bidraga att ändra jordens utseende; men den gör
mycket annat derjemte. Under det den skrider
framåt, remnar glacieren ofta på en lång sträcka
af sin yta, och remnan blir allt vidare och
vidare, till dess den slutligen blir en stor gapande
klyfta eller <i>crevasse,</i> som den kallas, så att du
kan se ned igenom den ända ned i glacierens
botten. I dessa krevasser falla stora stenblock ned,
och när klyftan äter läkes ihop, då nämligen isen
pressar på, frysa dessa massor hårdt fast i
glacierens botten och blir sittande ungefär såsom jernet
under en hyfvel. Och just samma slags arbete
utföra de äfven; ty i den mån glacieren glider nedför
dalen, skrapa de och slipa klipporna under sig,
visserligen sjelfva afnotta mot dem, men också
bortskrapande den grund, öfver hvilken de gå fram.
På det sättet blir glacieren ett skärverktyg och
urhålkar dalarna allt djupare och djupare under sin
färd genom dem.

Man kan alltid se hvar en glacier har varit,
äfven om intet spår af isen är qvar; ty man ser
klippor med långa repor, som dessa stenar hafva
gjort; och äfven der klipporna icke blifvit
bortmalda, skall du finna dem afrundade lika som dem,
hvilka befinna sig till venster på teckningen,
hvilket visar att glacierhyfveln har öfverfarit dem.
Dessa rundade klippor kallas »roches moutonnées»
(»fårklippor»), emedan de på afstånd se ut som
liggande får.

Du behöfver endast se på strömmen, som
qväller fram ur glacierens mynning, för att finna,
hvilken mängd grus den har bortnött från dalens
botten; ty vattnet är tjockt och af det medförda
slammet fårgadt med en djup-gul färg. Detta slam
når snart fram till de floder, der strömmarna falla
ut; och sådana floder som Rhone och Rhen äro
tjocka af ämnen, som tillförts dem uppifrån  
Alperna. Rhone aflemnar detta slam i Genevesjön
och kommer ut vid sjöns andra ända klar och ren.
En landsträcka på en fjerdingsväg har sedan
romarnes tid bildats vid sjöns öfre ända af det slam,
som nedflutit från bergen.

Sålunda se vi att is, så väl som vatten,
alltid är sysselsatt med att afmejsla jordytan och
transportera byggnadsämnen till bildande af nytt
land på andra ställen. Vi veta att för långliga
tider tillbaka glaciererna voro vida större än de
nu äro; ty vi finna spår af dem utbredda öfver
stora sträckor af Schweiz, der nu för tiden inga
glacierer förekomma, och väldiga stenblock, som
endast af is kunna hafva blifvit flyttade och som
kallas »flyttblock», somliga så stora som små hus,
finnas kringspridda öfver hela norra delen af
Europa. Vi träffa sådana erratiska block eller
flyttblock, bestående af svenska, norska eller finska
stenarter, spridda öfver nordtyska låglandet. Dessa
stenblock förorsakade de lärda stort hufvudbry, till
dess, år 1840, professor Agassiz ådagalade att de
måste af isen hafva förts den långa vägen dit,
der de nu befinna sig, från Sverige, Finland och
Ryssland.

Under dessa urgamla tider var hela vårt land
täckt af ett omätligt glaciertäcke, sådant som än
i dag finnes på Grönland. Det var då lika kallt
här som det nu är i polartrakterna. När sedan
isen smälte, sänkte sig låglandet under hafvets yta,
och ett verkligt ishaf med simmande isberg täckte
hela Finland och södra Sverige. Då afsatte sig
äfvenledes vid stränderna aflagringar af snäckskal,
som man ännu kan finna långt in i landet som
minnen efter denna tid. I Venern och Vettern
påträffas ännu i dag musslor, som annars endast

förekomma uppe i ishafven, hvilket också är ett
tecken, att klimatet i vårt land då för tiden var
bistert kallt och naturens förhållanden annorlunda
än nu. Vi kunna icke här närmare ingå på
historien om den stora glacialperioden eller istiden, men
när du på egen hand får läsa om rullstensåsarna,
som äro så utmärkande för Sverige och Finland
och som afsattes under denna tid, och om
krossstensleran, som just härstammar från sådana
moräner, som dem vi nyss talade om, och som finnas
i Skåne, om den märkvärdiga glacialleran, som
utgöres af aflagringar på bottnen af istidens haf,
skall allt detta berätta dig en underbar historia
från länge sedan flydda tider.

Och nu hafva vi flyktigt vidrört de förnämsta
sätt, på hvilka vatten och is utgräfva jordytan.
Vi hafva sett, att regnet, floderna, källorna,
hafsvågorna, frosten och glaciererna alla utföra sin del af
arbetet med att utmejsla klyftor och dalar och
frambringa kantiga klippspetsar eller vågformiga slätter —
än genom att genombryta klipporna liksom för att
bilda hisnande branter, än genom att nedflytta nytt
land för att dermed öka det flacka slättlandet —
på ett ställe genom att smula stenarna till stoft,
på ett annat genom att hopa dem tillsammans till
jättelika åsar. Vi kunna icke gå ett steg ute i
naturen utan att rundt omkring oss se vattnets
arbete; hvarje liten dalkjusa och hålväg berättar oss,
att bildhuggararbetet fortgår; hvarje ström med
dess last af synligt och osynligt byggnadsämne
påminner oss, att något af den fasta marken tages
bort och föres till en ny jordfläck. Under vårt
korta lif se vi ju visserligen blott små förändringar,
men af dessa kunna vi lära, huru de större gått
till och huru vi för alla de stora hufvudkonturerna
i naturens vackra tafla, med dess höjder och dalar,
dess berg och slätter, dess kullar och grottor, dess
lugna undangömda dalkjusor och dess stora
hemska bråddjup, stå i tacksamhetsskuld till de två
stora bildhuggarne, vatten och is.

*
</chapter>

<chapter name="Sjette kapitlet. Naturens röster och huru vi höra dem">
<h2>SJETTE KAPITLET.

Naturens röster och huru vi höra dem.</h2>

<img></img>

<b>I</b> och 
med
det
föregående kapitlet hafva vi undangjort ena hälften
af vår kurs och börja nu med något nytt. Alla
de märkvärdiga ting, hvarmed vi sysselsatt oss i 

de föregående fem kapitlen, hafva föga eller
intet haft att göra med lefvande varelser.
Solstrålarna skulle visserligen träffa jorden, luften
skulle utan rast eller ro röra sig fram och åter
öfver dess yta, vattendropparna skulle stiga upp i
luften och falla ned igen, och dalarna och
bergsklyftorna utskäras, äfven om det icke funnes något
sådant som lif i verlden. Men utan lefvande
varelser funnes intet af den skönhet, som dessa
oupphörliga förändringar medföra. Utan växter skulle
solstrålarna, luften och vattnet icke kunna kläda
de nakna klipporna, och utan djur och menniskor
kunde de icke åstadkomma ljus eller ljud eller
något slags känslor.

I de nästa fem kapitlen skola vi lära något
om det sätt, hvarpå lefvande varelser begagna sig
af naturen, och i detta kapitel börja vi med att
taga kännedom om ett af de sätt, hvarpå vi
påverkas af naturens förändringar och höra hennes röst:
:

Vi äro så vana att lita på vår syn såsom
ledare vid de flesta af våra handlingar och att
tänka oss föremålen, sådana de te sig för våra
ögon, att vi ofta glömma bort, i huru hög grad
vi äro beroende af vår hörsel. Och dock talar
naturen till oss så mycket genom sina mjuka och
smekande eller sina förskräckande röster, att för
en döf lifvet säkerligen blir tommare och svårare
att uthärda än för en blind.

Har du någon gång roat dig med att gifva
akt på, huru många olika ljud du kan urskilja, då
du sitter och lyssnar vid ett öppet fönster, som
vetter åt en lifligt trafikerad gata? Säkerligen kan
du lätt urskilja både skakningen af en tung
arbetsvagn, skramlet af en omnibus och ett elegant
privatåkdons jemna framrullande samt det lätta 
bullret af en slagtares kärra; och till och med under
det att du som bäst lyssnar härpå, nå ljuden af
formannens pisksmäll, månglarnes rop i deras stånd
och de förbigåendes röster ditt öra. Om du
spänner uppmärksamheten ännu mera, kan du också höra,
huru dörrar öppnas och smällas igen, huru
personer gå fram och tillbaka på trottoaren samt ljudet
af gatsoparens skyffel, som skrapar mot gatan; ja,
kanske du tillika kan höra det klingande ljudet af
slantarnas fall mot gatstenarna, då ett par
lärgossar spela »krona eller klafve». Säkerligen
förefaller det dig i hög grad underligt, att du kan så
tydligt höra alla dessa ljud och att du kan
urskilja hvart och ett särskildt, under det att alla
de öfriga brusa rundt omkring dig.

Men låtom oss antaga, att du kommer ut på
den stillsamma landsbygden! <i>Der</i> är det väl
alldeles tyst? Gör ett försök och tag sjelf reda på
-förhållandet! Lägg dig i gröngräset i någon
undangömd, fredlig vrå, och lyssna uppmärksamt!
Om också blott den svagaste vind är i rörelse, så
hör du dess sakta susning i trädens grenar, eller
om detta icke blir händelsen, vore det underligt,
om du icke hörde en myggas sjungande eller
surret af ett bi, som flyger från blomma till blomma.
Vidare låter kanske en gräshoppa höra sitt
knarrande läte några alnar från dig, och om alla
lefvande varelser äro tysta, hör du åtminstone det
musikaliska ljudet af en porlande bäck. Dessa
och hundrade andra ljud kan du få höra på den
mest undangömda fläck ute på landet; boskapens
ramande, foglarnas sång, åkerskärrans knarrande,
grodans qväkande blanda sig med ljudet af
vedhuggarens yxa på afstånd eller bruset af en fors.
Och förutom dessa fredliga ljud talar naturen också
mera tillfälligtvis till oss med andra stämmor.
Stormarnas tjut, vågornas brus under stormen, åskans
dunder och det mäktiga dånet af ett snöras, —
sådana ljud förtälja oss, hur stor och förskräcklig
naturen kan vara.

Säg, har det någonsin fallit dig in att tänka
efter, hvad ljud egentligen är, och huru det
kommer till, att vi höra allt detta? Det må synas
märkvärdigt, men om det icke funnes någon varelse
på jorden, som kunde höra, så skulle det icke
finnas något sådant som ljud, om också alla dessa
rörelser i naturen försigginge precis på samma sätt,
som de nu göra.

Detta hör till de saker, som de flesta
menniskor till en början icke vilja tro. Det är derför af
vigt, att du redan från begynnelsen söker fatta det
ordentligt. Antag, att du vore sten döf. I så fall
funnes intet ljud till för dig. Om en tung
hammare faller på städet, skakas luften derigenom, men
då luftens rörelse når fram till din trumhinna och
der finner ett obrukbart instrument, kan den icke
spela derpå. <i>Och ljud utgöres just af detta
spelande på din trumhinna och dina nervers
fortplantande af detta spel till din hjerna.</i> Om derför alla
varelser på jorden saknade öron eller hörselnerver,
funnes inga instrument att spela på, och
följaktligen funnes ingenting sådant som ljud. Detta
bevisar, att det behöfves två saker, för att vi skola
höra. Först den yttre rörelsen, som spelar på vårt
hörselinstrument, och för det andra,
hörselinstrumentet sjelft.

Låtom oss då först försöka förstå, hvad som
försiggår utom våra öron! Tag en eldgaffel och knyt
den fast vid midten af ett snöre; håll sedan de båda
ändarna af detta snöre tätt intill öronen, och låt
eldgaffeln stöta mot kakelugnsluckorna. Du
kommer då att höra ett ganska starkt ljud, ty stöten
kommer att sätta alla eldgaffelns delar i dallring,
och denna rörelse fortplantas genom snöret till dina
trumhinnor och spelar på dem.

Tag nu bort snöret från öronen, och håll i
stället fast det med tänderna! Sätt fingrarna tätt
i öronen och låt eldgaffeln än en gång stöta mot
kakelugnen! Du får då höra ljudet lika klart och
tydligt som i förra fallet, men nu hafva icke
trumhinnorna blifvit påverkade. På hvad sätt har
ljudet då fortplantats? Den dallrande rörelsen har
ledts genom tänderna till hufvudets ben, från dem

Fig. 29.

till hörselnerverna, och på så sätt har
föreställningen om ett ljud uppstått i din hjerna. Häng så
till sist upp eldgaffeln i spjellsnöret och låt den
åter slå mot kakelugnen! Hur mycket svagare
blir icke ljudet nu, och hur mycket förr dör det
icke bort! Du hör det dock äfven nu, ty
rörelsen har fortplantats genom luften till örats
trumhinnor.

Här äro vi nu åter i de osynliga arbetarnas
land! Alla hafva vi, ända från det vi voro barn,
lyssnat efter och hört ljud, men hafva vi någonsin
sökt göra oss en föreställning om, <i>huru</i> ljud komma

till våra öron tvärs genom ett rum eller tvärs öfver
ett fält, då vi stå vid dess ena ände, och en annan
person vid den andra ropar på oss?

Då vi undersökte »lufthafvet», fingo vi veta,
att lufteu, som fyller rummet emellan oss, ehuru
osynlig, är ett verkligt ämne, och hvad vi nu hafva
att göra är endast att tillfredsställande förklara,
hur rörelsen går tvärs genom denna luft.

Klarast kunna vi fatta detta genom ett
experiment, som dr Tyndall plägade utföra vid sina
föreläsningar öfver ljudet. Vid stående figur 29 utvisar
den apparat, som dertill användes. Den utgöres af
en trälåda, vid hvars ena ända en klocka finnes
upphängd. I lådan ligga, som figuren utvisar, flere
träkulor i rad. Om man tager och rullar en med
kraft mot de öfriga, så att den träffar den, som
ligger längst till höger, så kommer den kula, som
ligger ytterst på andra sidan, att stötas bort och
träffar klockan, så att man hör den ringa. De
öfriga kulorna ligga qvar der de lågo. Hvarpå
beror detta? Det beror derpå, att hvar och en af
kulorna hade, när den fick stöten framåt, en annan
kula framför sig, som hindrade den och stötte den
tillbaka, utom den sista, hvilken var oförhindrad
att gifva sig åstad. Då man rullar den första
kulan kommer den att stöta emot den andra och
denna åter stöter till den tredje Härigenom
hejdas den andra, men den tredje stöter till den fjerde,
den fjerde stöter till den femte och så vidare hela
raden igenom. Hvarje kula kommer således att
förblifva på sin plats, men den skickar stöten
vidare till den sista kulan, och denna slungas mot
klockan. Om jag lägger kulraden tätt intill
klockan och upprepar experimentet, får du ändock höra
klockan ljuda, ty den sista kulan gifver klockan
en stöt, alldeles som om klockan vore en kula franv
för den.

Tänk dig nu, att dessa kulor vore luftens
atomer och att klockan vore ditt öra! Om jag slår
ihop händerna och derigenom stöter till luften
framför dem, kommer hvarje luftatom att stöta till den
närmast liggande alldeles så, som kulorna gjorde,
och ehuru denna strax återtager sitt läge, skickar
den stöten vidare hela raden utefter ända fram till
den som vidrör trumhinnan i ditt öra, och
härigenom mottager du i sista hand stöten. Men i
luften försiggår något märkvärdigt, som vi icke kunna
iakttaga vid experimentet med kulorna. Du bör
komma ihåg, att luften är elastisk, hvarför dess

Fig. 30.

atomer komma att förhålla sig alldeles som om de
vore sammanbundna med elastiska trådar, såsom
visas på teckningen (Fig. 30). När derför en stöt
sätter atomerna i rörelse framåt, komma åtskilliga
af dem att trängas tillhopa, innan de knuffa till
dem, som ligga framför dem. Men så snart de
hafva skickat stöten vidare till de närmast
framför liggande, återstudsa de och börja åtskiljas, och
derefter svänga de fram och tillbaka, tills de
fullständigt komma i hvila. Under tiden får nästa
atomgrupp genomgå samma slags rörelser, och dess
atomer komma att åtskiljas, så snart de fortplantat
stöten till en tredje grupp. På detta sätt
uppkommer  utmed  hela linien omvexlande en grupp 
sammanträngda atomer och en grupp åtskilda, och
samma grupp kommer aldrig att för någon längre
tid befinna sig hopträngd.

Du kan få ett utmärkt exempel på detta slags
rörelse, om du betraktar ett godståg på en
jernvägsstation, när lokomotivet spännes för och vagnarna
stöta mot hvarandra, tills de stanna. När
lokomotivet stöter till vagnraden, kan du nog lägga
märke till, att först de tre eller fyra främsta
vagnarna pressas tillhopa, hvarpå dessa i sin ordning
meddela stöten till de tre eller fyra nästa, under
det att de sjelfva åtskiljas så långt, som deras
kedjor tillåta. De nästa fyra göra på samma sätt,
och sålunda kommer ett slags våg af
sammanhängande grupper af vagnar att gå genom hela tåget
från den ena ändan till den andra, och de knuffa
hvarandra fram och tillbaka, tills hela tåget står
stilla. Nu kan du tänka dig, att en sådan rörelse
som denna går genom hela raden luftatomer (fig.
30) och att trumhinnan i ditt öra befinner sig vid
B. De atomer, som sammanpressas vid B, slå då
mot trumhinnan och tvinga den att böja sig inåt;
i nästa ögonblick förändra atomerna sitt läge; de
återstudsa och sprida sig och hinna återtaga sitt
förra läge, men endast för att i nästa ögonblick
mottaga en ny stöt, då atomerna drifvas framåt
igen, och på detta sätt kommer trumhinnan att
försättas i en fram- och återgående rörelse, ända
tills luften kommit i hvila.

Denna luftatomernas rörelse är, som du ser,
en helt annan än den, som eteratomerna hafva, då
de åstadkomma ljuset. Dessa bilda vågberg och
vågdalar alldeles som vågorna på en sjö. Ja, den
rörelse i luften, som åstadkommer våra
ljudförnimmelser, är icke hvad vi vanligen kalla vågor, utan
den utgöres af en rad af på hvarandra följande
sammanstötningar ocli bortstötningar, hvilka följa
tätt på hvarandra genom luften. De
sammanpressade atomerna kalla vi en <i>förtätning,</i> de åtskilda
en <i>förtunning,</i> och då vi tala om längden på en
ljudvåg, mena vi afståndet mellan tvenne
förtätningar <i>a a</i> (fig. 31) eller mellan tvenne
förtunningar <i>b b.</i>

Ehuru hvarje luftatom rör sig ett helt
obetydligt vägstycke fram och tillbaka, kan dock
ljudvågen blifva ganska lång, då många atomer i rad
måste sammanpressas, innan de börja åtskiljas. Då
en man talar i vanlig baston, blifva de ljudvågor,
som han åstadkommer, åtta till tolf fot långa; en
qvinnas stämma har luftvågor af 2 till 4 fots längd,

Fig. 31.

och tonen blir derför högre, enligt hvad vi i det
följande, skola omtala.

Jag hoppas, att du nu gerna vill veta, hur
det är möjligt att en person, som står bakom mig
eller på sidan om mig, kan höra det ljud, som
uppkommer, då jag slår ihop händerna, lika bra eller
nästan lika bra som den, hvilken står rakt
framför mig. Detta beror derpå, att jag meddelar en
stöt åt all den luft, som finnes rundt omkring mina
händer, hvarför vågor komma att utgå åt alla
riktningar, bildande klot af sammanträngda och sig
åtskiljande partiklar, hvilka utbreda sig allt mer och
mer från utgångspunkten för rörelsen eller der jag
slog ihop händerna, alldeles som ringarna på
vattnet i en dam. På detta sätt röra sig vågor bakom
mig, ofvanför mig och på alla sidor, tills de träffa
taket, väggarna eller golfvet, så att hvar du än
är i rummet, träffa de ditt öra.

Om du har gjort klart för dig, huru dessa
vågor spridas ut i alla riktningar, kan du lätt fatta,
hvarför ljudet blir svagare, ju längre bort det
kommer. Närmast intill mina händer finnes det endast
en mindre luftmängd, och när jag slår ihop dem,
blir den stöt, som denna luft erhåller, ganska
våldsam, men då ljudvågorna spridas åt alla sidor, hafva
de mer och mer luft att sätta i rörelse, och derför
blifva också luftatomerna mindre starkt skakade
och träffa med mindre kraft ditt öra.

Om vi kunna hindra ljudvågorna att sprida
sig åt sidorna, försvagas icke ljudet genom
afståndet. Den franske vetenskapsmannen Biot har
ådagalagt, att i ett rör kan en låg hviskning tydligt
höras på ett afstånd af en åttondels mil, hvilket
beror derpå, att vågorna icke kunna spridas utanför
den smala luftpelaren inuti röret. Men för så vidt
som du icke talar i ett på ett eller annat sätt
tillslutet rum, kan du icke hindra vågorna att gå ut
i alla riktningar.

Försök nu att tänka dig, att, då du samtalar
med någon, du ser dessa vågor spridas rundt om
den talande, och hur de, efter att hafva träffat ditt
öra, vidgas till allt större och större klotformiga
ringar, tills de råka väggen! Hvad inträffar, när
de komma dit? Om väggen utgjordes af en tunn
brädvägg, skulle vågorna sätta denna i rörelse, och
denna åter luften på andra sidan om sig, och
härigenom skulle ljudet af din röst nå fram till en
person, som befinner sig i nästa rum.
Men detta är icke det enda, som härvid
inträffar. Några af de ljudvågor, som stöta mot
väggen, komma att återstudsa på samma sätt, som en
boll återstudsar då man kastar den mot ett hårdt
föremål, och till följd häraf kommer en annan
grupp af ljudvågor, nämligen de tillbakakastade, att
genomfara rummet. Om dessa vågor nå fram till
ditt öra så hastigt, att de blanda sig med de direkta
vågorna, bidraga de till att höja ljudets styrka. Om
jag t. ex. utstöter ljudet: »ha», hör du det tydligare i
rummet än i öppna luften, ty »ha» frän min mun och
ett annat »ha» från väggen komma fram till ditt öra
så nära samtidigt, att de utgöra ett enda ljud. Detta
är orsaken, hvarför du ofta nog hör bättre långt bort
i en kyrka, då du kommer i närheten af väggen,
än om du står på halfva afståndet mellan talaren
och väggen, emedan nära väggen de återkastade
vågorna kraftigt träffa ditt öra och förstärka ljudet.

Antag nu, att det vore så ]ångt till väggen
bakom dig, att de återkastade ljudvågorna träffa
ditt öra, först sedan de ljudvågor, som gingo direkt
från min mun till ditt öra, hade upphört att ljuda!
I så fall skulle du höra ljudet två gånger; ett »ha»
från mig och ett »ha» från väggen; denna
företeelse kalla vi eko. För att du skall få höra eko,
måste du stå på ett afstånd af åtminstone 17
meter eller 57 fot från den punkt, från hvilken
ljudet återkastas, ty endast i så fall återkommer det
andra ljudet en tiondedels sekund efter det första,
och detta är tillräckligt, för att du skall höra
ljuden åtskilda.<footnote>Ljudet går med en hastighet af 341 meter eller 1150
fot i sekunden i luft af vanlig temperatur och sålunda 34
meter eller 115 fot på en tiondedels sekund. Ljudvågen
behöfver derför för färden från dig till väggen (17 meter eller
57 fot) och tillbaka igen en tiondedels sekund, och de båda
ljuden blifva till följd häraf åtskilda.</footnote> En engelsk författarinna berättar,



att hennes hund blef förfärligt skrämd af ett eko.
I den tanken, att det var en annan hund, som
skälde, sprang han framåt för att få tag i den
senare och blef mycket förvånad öfver att, då han
kom närmare, ekot upphörde. Jag har sjelf varit
med ombett dylikt fall. Då min hund icke kunde
Finna någon fiende, sprang han skällande tillbaka,
tills han kommit på ett visst afstånd, då naturligen
ekot åter hördes. Han blef slutligen så rasande,
att vi hade all möda att hindra honom att anfalla
en främmande, som händelsevis gick förbi.

I bergstrakter, der den ena bergväggen höjer
sig bakom den andra, händer det stundom att, då
ljudet återstudsar från de olika klipporna, den ena
klippväggen kastar tillbaka sitt eko ett ögonblick
senare än den framför stående. Ett »ha» kommer
då att mångdubblas af ekot, så att det låter som
en hel skrattsalva. Det gifves sådana ekon, som
upprepa ljudet ända till tjugu gånger. Det finnes
äfven ett annat slags eko, t. ex. i Alperna, der
den talande står mellan två klippor, mellan hvilka
ljudet oupphörligen kastas fram och tillbaka, men
blir allt svagare och svagare, tills det slutligen dör
bort; sådana ekon äro utomordentligt vackra.

Om du nu kan föreställa dig, hur en grupp
vågor går till väggen och en annan grupp
återvänder derifrån och möter de förra vågorna, tror
jag, att du skall vara tillräckligt förberedd för att
kunna förstå den svårförklarliga företeelsen, att vi
på en gång kunna höra så många olika ljud och
urskilja hvart och ett särskildt.

Har du någonsin betraktat hafvets yta, då



\

den varit upprörd, och dervid lagt märke till, att
utom de stora vågorna, som den jemna blåsten
åstadkommer, det gifves otaliga krusningar, som
uppkomma af tillfälliga vindstötar eller af årorna
på en båt, som doppas i vattnet, eller af regn?
I så fall har du säkert iakttagit, att dessa vågor
och krusningar korsa hvarandra, och du kan med
ögat följa en krusning och se, hur den går sin väg
fram oberörd af de öfriga. Eller du kan i en damm
åstadkomma hvarandra korsande vågor genom att
kasta två stenar på temligen kort afstånd från
hvarandra och dervid följa hvarje särskild våg till
brädden af dammen.

Alldeles på detta sätt korsa ljudvågorna
hvarandra i luften. När nu, som du mins, ljudvågor
af olika längd utgöra olika ljud, på samma sätt
som stormen framkallar stora vågor och
regndropparna små på hafsytan, så måste hvarje särskildt
ljud, som ditt öra uppfångar, motsvaras af sin
särskilda våg, och du kan lyssna till de olika vågorna
och skilja det ena ljudet från det andra, på samma
sätt som du kan urskilja de särskilda krusningarna
på vattnet.

Allt detta försiggår utom örat, men hvad
försiggår inuti detsamma? Huru kunna dessa
luftvågor tala till din hjerna? Med tillbjelp af
motstående teckning, fig. 32, skola vi försöka att få
en föreställning om de vigtigaste delarna af vårt
underbara hörselinstrument, örat.

Först bör du lägga märke till, huru underbart
ytterörat eller öronmusslan, som den ock kallas, är 
inrättad. Genom sin bugtade form och till följd
af de  fåror, som du allestädes der finner,
uppfångas hvarje rörelse i luften och ledes in i
hörselgången. För fingret rundt omkring örat och känn,
huru den broskartade delens ihålighet ar vand
framåt! Denna ytterörats ihålighet ar till formen
ganska lik den, som en döf menniska åstadkommer
med sin hand for att uppfånga ljudet Många djur
måste »spetsa» öronen, d. v. s. höja dem, för att

Fig. 32. <i>a,</i> Ytterörat; <i>bc,</i> Hörselgången; <i>c,</i> Trumhinan spänd tvärs
öfver hörselgången; E, Eustachiska röret; <i>d, e, f,</i> Örats rörliga ben;
<i>d,</i> Hammaren; <i>e,</i> Städet; f, Stigbygeln; <i>L,</i> Labyrinten; <i>g,</i> Snäckan;
<i>h,</i> Ett af de små fönstren; det andra skymmes af stigbygeln.

uppfånga ljud väl, men våra oion aro alltid redo
Så snart ljudvågorna hafva kommit in i
öronöppnpngen, sätta de all luft inuti det rör, <i>(bc),</i> som
kallas hörselkanalen, i rörelse Denna kanal är
invändigt beklädd med fina hår för att hindra
insekter och dam att komma in, vaxet, som bildas

emellan dem, tjenar samma ändamål. Men om för
mycket vax samlar sig, hindrar det luften att sätta
trumhinnan i rörelse och kan derigenom orsaka
döfhet. Öfver denna kanals inre ända vid <i>c</i> är
utspänd den s. k. trumhinnan, alldeles som
kalfskinnet på en trumma, och det är denna hinna, som
rör sig fram och åter, när luften stöter emot den.
Ett hårdt slag på örat kan stundom spränga denna
fina hinna, hvarför det är mycket farligt att gifva
hårda örfilar.

På andra sidan om denna hinna, <i>inuti</i> örat,
finnes det luft, som fyller hela den s. k.
trumhålan och röret E, hvilket går ned i svalget och
utmynnar i näshålornas bakre del. Efter sin
upptäckare kallas, det det Eustachiska röret. Detta
rör täckes vid ena ändan af en klaff, som kan
öppnas och tillslutas. Om du andas ut kraftigt
och derefter sluter till munnen och sväljer, så hör
du ett svagt knäppande ljud i örat. Detta beror
derpå, att, då du sväljer, luften i det Eustachiska
röret förtunnas, hvarvid trumhinnan tryckes inåt
af det yttre lufttrycket. När trumhinnan så
återtager sitt vanliga läge, höres den svaga
knäppningen. Men utom i detta fall äro detta rör och
öronhålan städse fylda af luft.

När nu trumhinnan drifves fram och tillbaka
af ljudvågorna, kommer den naturligen att sätta
luften inuti trumhålan i rörelse, liksom den också
meddelar luftens stötar åt tre de mest underliga
små ben. Det första af dessa ben, <i>d,</i> är fäst i
trumhinnans midtpunkt, så att det röres fram och
tillbaka, så fort trumhinnan dallrar. Den andra
ändan af detta ben passar in i en ihålighet i benet
<i>e,</i> städet, och är fäst dervid genom muskler.
Städet <i>e</i> är i sin tur stadigt fäst vid ett litet ben <i>f,</i>
som har form af en stigbygel, såsom också kan
ses på teckningen.

Stigbygeln hvilar på ett underligt föremål L,
hvilket på teckningen liknar en snäcka, ur hvilken
rör sticka ut. Detta föremål, hvilket kallas
<i>labyrinten,</i> är af ben och har två små öppningar, s. k.
fönster, af hvilka det ena, <i>h,</i> endast är täckt af
en hinna, under det att stigbygeln <i>f</i> är fäst på
det andra.

Du bör nu lätteligen kunna förstå, att när
luften i kanalen <i>bc</i> sätter trumhinnan <i>c</i> i rörelse
fram och tillbaka, måste den meddela denna
rörelse till hammaren, städet och stigbygeln. För
hvarje gång trumhinnan drifves inåt, kommer
hammaren att stöta mot städet och detta åter mot
stigbygeln, så att den trycker mot det lilla fönstret;
för hvar gång trumhinnan föres i motsatt riktning,
drager den med sig hammaren, städet och
stigbygeln, så att de äro färdiga att mottaga en ny stöt.
Sålunda kommer stigbygeln städse att spela på detta
lilla fönster. Inuti labyrinten L finnes det en klar,
vattenlik vätska, och de små gångarna äro försedda
med små hår, som röra sig fram och åter liksom
vass i ett vattendrag; så snart stigbygeln stöter
mot det lilla fönstret, kommer vätskan att sätta
dessa hår i rörelse, och dessa inverka på nerven <i>i,</i>
hvilken slutligen förer intrycket fram till hjernan.
I vissa delar af vätskan finnes också ett slags små
märkvärdiga stenar, kallade otoliter (öronstenar),
hvilka sannolikt bidraga till att upptaga rörelsen
och derigenom fortplanta ljudet.

Du skall icke föreställa dig, att vi här hafva
fullständigt förklarat de många besynnerliga
företeelser, som försiggå i örat; jag kan endast hoppas
att med detta hafva gifvit dig en ungefärlig 
föreställning derom, så att du kan tänka dig, huru
ljudvågorna (såsom visas af fig. 31) röra sig fram och
åter i hörselkanalen, vidare hur trumhinnan
vibrerar, hammaren stöter mot städet, stigbygeln mot det
lilla fönstret, hur vätskan sätter de fina håren i
rörelse och rullar de små stenarna, huru nervens
ända påverkas och hjernan derigenom på ett för
oss obekant sätt mottager hörselintryck.

Är det icke märkvärdigt allt detta, som
försiggår hvar enda gång du hör ett ljud? Och dock
är detta icke allt, ty inuti den snäckformiga delen
af labyrinten, hvilken också kallas <i>snäckan,</i> gifves
det en högst märkvärdig apparat, bestående af mer
än tre tusen fina, spända fibrer eller trådar, och dessa
verka på samma sätt som strängarna på en harpa och
sätta dig i stånd att höra olika toner. Om du lutar
dig öfver ett uppslaget piano eller håller munnen nära
intill en harpa och sjunger en bestämd ton riktigt
kraftigt, så skall du efteråt höra denna ton ljuda
i instrumentet, emedan just den sträng, som
svarar mot den ton, du sjöng, kommer att sättas i
dallring. Detta beror derpå, att endast denna sträng
kan dallra i takt med det slags ljudvågor, som du
frambragte. På alldeles samma sätt vibrera de tre
tusen fibrerna i örats lilla instrument, som kallas
Corti's organ, i öfverensstämmelse med luftvågorna;
en fiber vibrerar för ett slags vågor, en annan för
vågor af ett annat slag, och det ljud du hör, beror
på hvilken fiber, som sättes i dallring. Här se vi
således, hur det tillgår, när naturen talar till oss.
Alla de rörelser, som försiggå utom vårt öra, kunna
icke, huru starka eller olikartade de än må vara,
af sig sjelfva frambringa ljud. Men här i det lilla
rummet bakom örats trumhinna blifva ljudvågorna
sorterade och afsända till vår hjerna, hvarest de
tala till oss som ljud.

Men hvarför låta då icke alla ljud som
musik? Hvarför äro somliga ljud endast buller,
under det att andra äro klara musikaliska toner?
Detta beror helt och hållet derpå, att ljudvågorna
i senare fallet komma snabbt och regelbundet efter
hvarandra, under det att de i det förra framkomma
till örat i en oregelbunden följd af stötar. Om t. ex.
ett lass stenar hvälfves ut på gatan, så hör du
endast ett långvarigt, ihållande buller, emedan
stenarna falla oregelbundet, somliga hastigare, andra
långsammare, än flere på en gång, än en och en
för sig; hvar och en af dessa stötar fortplantas till
ditt öra och åstadkommer ett oredigt, bullrande ljud.
Men om du drager en träribba med fart utefter ett
spjelstaket, så får du höra ett ljud, som icke är
mycket olika en ton. Detta beror derpå, att
spjelorna i staketet äro fästa på lika afstånd från
hvarandra, och att de täta stötarna till följd häraf
träffa ditt öra med lika stora mellanrum. Hvarje
hastig och <i>regelbunden</i> följd af ljud bildar en ton,
ehuru den stundom är allt annat än behaglig.
Gnisslandet af en griffel mot en griffeltafla eller ljudet
af en lokomotivpipa äro ytterst obehagliga ljud, men
utgöra icke dess mindre verkliga toner, som man
skulle kunna återgifva på en fiol.

I omstående teckning (fig. 33) har du en
apparat, medelst hvilken du kan öfvertyga dig om, att
hastiga och regelbundna stötar frambringa en vanlig
musikalisk ton. Den består af ett hjul, som är
försedt med små skåror eller refflor liksom på kanten
af en silfverslant, hviika vid hjulets kringsvängande
slå mot kanten af ett kort, som är fastsatt så som
synes å figuren. Då hjulet hastigt svänges omkring, 
derigenom att man drager i tråden, som är fäst å
axeln, komma de små kuggarna att gifva kortet
en mängd stötar, som följa i rad efter hvarandra
med lika mellanrum, och härigenom framkallas ett
musikaliskt ljud. Vi kunna också genom
experiment ådagalägga, att ju hastigare stötarna följa på
hvarandra, desto högre blir tonen. Ju hårdare jag
drager i tråden, desto hastigare kommer hjulet att
snurra omkring, och desto högre blir också den
ton,  som frambringas, men så snart hjulets 

Fig. 33.

hastighet minskas, blir tonen lägre. Detta beror" derpå,
att ju snabbare stötarna följa på hvarandra, desto
kortare blifva ljudvågorna, och korta vågor gifva en
hög ton.

Vi kunna få en klarare bild af detta
förhållande med tillhjelp af ett par stämgafflar; den enas
ton må vara ett-struket <i>c,</i> den andras ett-struket
<i>a.</i> Nästa sidas teckning (fig. 34) afser att gifva en
föreställning om de tvenne olika grupper af vågor,
som uppkomma. Der visas, att A-gaffeln gör tre
vågor, under det att C-gaffeln endast gör två. 
Hvarpå beror det? Jo, derpå, att A-gaffeln svänger tre
gånger fram och tillbaka, under det att C-gaffeln
endast svänger två gånger; till följd häraf kommer
A-gaffeln icke att pressa så många atomer framför
sig tillsammans, innan den går tillbaka, och
vågorna blifva kortare. Tonen A är den femte från
C; om vi hade två stämgafflar, af hvilka den ena
svängde dubbelt så fort som den andra, så att den
förra gjorde fyra svängningar, då den senare gjorde
två, skulle den förras torr vara en oktav högre än
den senares.

Fig. 34.

Vi veta nu, att alla ljud, som vi höra, — de
varnande ljud, som varsko oss, när någon fara
hotar, musikens härliga toner med alla dess
harmonier och melodier, som skänka oss glädje, —
allesammans bero de på de osynliga luftvågorna, liksom vi
också hafva dem att tacka för gåfvan att höra våra
närmastes röster och för förmågan att kunna
meddela oss med hvarandra. Det behag, ljuset
skänker oss, beror på vågorna i etern, under det att
det är genom vågorna i luften, som naturen talar
till oss. Vid alla olika rörelser af luften uppkomma
oändligt många olikartade ljud, men vi kunna i
hvarje särskildt fall förklara, hvarför den röst,
hvarmed naturen talar, är skarp eller mild,
högljudd eller svag, hotfull eller blid. Tag t. ex.
bäcken, som vi talade om i början af kapitlet!
Hvarför sjunger den så ljuft, under det att den breda,
djupa floden flyter mera ljudlöst fram? Emedan
den lilla bäcken hvirflar och far rundt omkring
alla stenar och sätter dem i rörelse; och emedan
vattnet än rinner ned för en stor sten och träffar
en lägre vattenyta der nedanför; än gnider de små
stenarna, som ligga i dess bädd, mot hvarandra.
Hvar och en af dessa små stötar åstadkommer ett
litet klot af ljudvågor, som utbreda sig allt mera,
tills de träffa ditt öra, och hvilka, då de komma
tätt och regelbundet, frambringa en ton. Vi kunna
nära nog tänka oss, att bäcken önskar visa, hur
gladt och obekymradt den hoppar fram, liksom
erinrande om Dahlgrens muntra visa »Vårbäeken»,
som du kanske hört:
<poem>
Hoppsan! nu är jag fri,
Lyckligt slapp jag ur min boja;
Vintern i sin trånga koja
Sad', jag skulle hemma bli!
<tab>Nej sa'n! sad' jag.
<tab>Derpå en dag
<tab>Utur hans glugg
<tab>Smög jag i mjugg,
Klättra' så fermt utför fjällisens vägg,
Stundom jag höll mig i klippornas skägg.
</poem>
Den breda, djupa floden deremot har icke
dessa häftiga rörelser och hvirflar. De enda
föremål, dess vatten stöter emot, äro stränderna och
bottnen; och vid stranden kan du, om du lyssnar 
uppmärksamt, ofta få höra, hur det gnider
sandkornen mot hvarandra. Men det finnes också en
annan omständighet, som förklarar, hvarför vatten,
som nedstörtar från en höjd, frambringar ljud och
till och med ett ganska starkt brus, såsom i ett
vattenfall eller i hafvets vågor, som vräka upp mot
stranden. Det är icke endast ljudet af vattnets
slående mot klippväggen eller stranden, som du
hör, utan äfven det ljud, som uppkommer vid
bristandet af otaliga små luftblåsor, hvilka vattnet
innehåller. Då dessa luftblåsor slås mot marken,
springa de sönder och utsända ljudvågor till ditt
öra. Lyssna på hafvet någon dag då stormen
hviner och vågorna gå höga, och du skall icke undgå
att blifva uppmärksam på oregelbundenheten i dånet.

Men det är icke endast när de slå mot
stranden, som vågorna ställa till väsen. Har du aldrig
lagt märke till, hur de rent af tyckas tjuta, då de
draga sig tillbaka derifrån? Detta härleder sig
från stenarnas gnidning mot hvarandra, då de
dragas bort af den återvändande vågen. Dr Tyndall
berättar, att man af det slags ljud, som höres, kan
sluta till stenarnas storlek. Äro de stora, uppstår
ett oredigt buller; äro de mindre, ett slags skrik;
under det att en strand af grus frambringar ett
hvisslande ljud. Hvem kan sitta slapp och
liknöjd vid stranden af en bäck, invid ett vattenfall
eller en hafsstrand, då han kan lyssna till sådana
ljud som dessa och förstår hur de uppkomma? Det
fins för öfrigt många andra ljud, som vattnet
framkallar, och hvilkas orsak du bör kunna utfundera,
om du blott skänker dem tillbörlig uppmärksamhet.

Men det är icke endast vattnet, som sjunger
sånger för oss. Lyss till vinden, hur vemodigt
den suckar i löfven! Vi höra den der, emedan den
ruskar bladen och gnider dem mot hvarandra, så
att de alstra ljudvågor. Men gå en blåsig dag
mot vinden, och du skall få höra, att den kan
hvissla i ditt eget öra! Den stöter mot det
bugtiga ytterörat och åstadkommer en följd af
ljudvågor inne i sjelfva hörselgången.

Hur kommer det sig, att du dervid hör en
enda bestämd ton, då alla möjliga slags ljudvågor
dock fara omkring i den upprörda luften?

Fig. 35.

Glasburken, som du ser på figuren härofvan,
kan gifva svar på denna fråga. Om jag slår en
stämgaffel mot bordet och håller den öfver kärlet,
hör du knappast ljudet deraf, ty detta blir för
svagt; men om du sakta häller vatten i kärlet,
kommer du, då vattnet stigit till en viss höjd, att
höra tonen klar och tydlig, emedan ljudvågorna
i glasburken då få precis den längd, att de svara
mot tonen, som stämgaffeln frambringar. Om du
så blåser hårdt öfver kärlets mynning, får du höra
alldeles samma ton, hvilket visar, att ett ihåligt

rum af en viss längd endast ljuder för vågor, som
lämpa sig derefter. Förstår du nu, hvarför olika
stora pipor hafva olika ljud, och hvarför nycklar
af olika längd frambringa olika ljud, då man
blåser i dem? Detta är ett ämne, hvarom du har
mycket af intresse att lära. Jag har här endast
kunnat göra antydningar härom. Men du bör nu
förstå, att hörselgången i ditt öra också svarar
endast till vågor af ett visst slag, och att vinden, när
den -sjunger i ditt öra, har en ordentlig och
bestämd ton.

Har du icke också någon stormig natt hört,
hur vinden sänder en vild, klagande ton ned genom
en dal? Hvarför, tror du, låter det så mycket
ljudligare och mera musikaliskt här i dalen än då det
blåser på slätten? Jo, emedan luften i dalen
gifver svar endast till ett visst slags vågor, och,
liksom en hundpipa, ger upphof till en bestämd ton,
då vinden blåser öfver den; dessa ljudvågor gå upp
och ned genom dalen, i regelbundna slag,
åstadkommande ett vildt tjut. I nyckelhålet eller i
skorstenen hör du också toner, då det blåser starkt;
dessa hafva ock sin grund i ljudvågor, som vinden
framkallar, då den ilar förbi ihåligheter. Om du
håller en snäcka till örat, så sjunger den, som du
vet, hvilket beror på att luften går i vågor fram
och åter i dess gångar. Och hvad är det, tror du,
som der sätter luften i rörelse? Ingenting annat
än slagen af din egen puls i öronen, hvilka slag
komma luften i snäckan att dallra.

En annan af naturens starka röster är åskan.
Det är en ganska vanlig föreställning, att
åskdundret uppkommer genom att molnen stöta mot
hvarandra. Då du vet, att molnen bestå af vattenånga,
bör det vara dig klart, hur orimlig en sådan tro
är. Den mest sannolika förklaringen af åskdundret
ar också, utom att den är naturligare, mycket mera
anslående. Du mins säkerligen från tredje kapitlet,
att värme tvingar luftatomerna att åtskiljas. När
en blixt öfverfar himlahvalfvet, kommer den
naturligen att utvidga luften öfverallt, der den far fram,
så att det ena klotet ljudvågor efter det andra
bildas på alla de olika punkter, som blixten passerar.
Ljuset går, som du mins, med en oerhörd hastighet
(29,000 mil i sekunden), så att blixten på en
sekund både visar sig och försvinner, äfven om dess
längd uppgår till en half svensk mil. Men ljudet
går långsamt, i det att det icke tillryggalägger mer
än omkring 1150 fot i sekunden, och till följd
häraf komma ljudvågorna från alla de olika
punkterna utefter blixtens hela längd i rad efter
hvarandra och åstadkomma ett rullande ljud. Åskans
mullrande förorsakas stundom också af eko, i det att
ljudvågorna kastas fram och tillbaka mellan
molnen, och i bergstrakter återstudsa åskknallarna gång
efter annan från bergen till molnen och tillbaka
igen, tills de omsider dö bort.

Vi skulle kunna timvis sysselsätta oss med
dessa röster, hvarmed naturen talar till oss, då den
förrättar sitt arbete. Tänk på regnets plaskande,
då det faller på stenläggningen på gatan och hvarje
droppe åstadkommer klotformiga ljudvågor åt alla
håll, eller de starka knapparna i glacierens massa,
hvilka uppkomma då dess inre brister sönder och
hvilka träffa alpvandrarens öra, eller på det
väldiga dånet af lavinen, då snön i stora massor
glider utför bergets branta sidor. I hvart och ett af
dessa fall uppstå ljudvågor, långa eller korta, starka
eller svaga, hvilka bana sig väg till ditt öra och
der omsättas i ljud.
Vi kunna nu endast flyktigt vidröra alla de
ljud, som de lefvande varelserna alstra, och hvilka
äro mycket talrika. Vet du, hvarför vi höra ett
surrande ljud, då ett bi eller en ollonborre flyger
förbi oss? Det är icke för att de slå vingarna
mot luften, som många föreställa sig, och hvilket
verkligen är orsaken till det ljud, som uppkommer
då foglar flyga, utan det beror derpå, att de skrapa
vingarna mot sina bakben, hvilka äro tandade som
en såg. Ju snabbare deras vingar röra sig, dess
starkare blir det knarrande ljud, som uppkommer,
och du kan nu förstå, hvarför i mycket torr
väderlek myggornas surr är så mycket starkare, ty ju
törstigare och lifligare de blifva, dess häftigare
blifva deras rörelser.

Somliga insekter, såsom spyflugan och andra,
utpressa luft genom i deras sidor befintliga
luftkanaler, och som dessa gångar äro täckta af små
fjäll, kommer genom dessas dallringar ett starkt ljud
att uppstå. Kan du så säga, hvarifrån dessa
märkvärdiga ljud härleda sig, som du kan få höra, om du
lägger örat till somliga trädstammar ute i skogen?
De uppkomma af s. k. timmermän, ett slags
skalbaggar, hvilka med sina käkar söndersåga
trädstammen och således åstadkomma ett ljud här i
verlden, fast de sakna stämma.

v Alla dessa ljud från lefvande varelser härleda
sig från djur, som icke sjunga eller frambringa
andra ljud med rösten; men de härligaste af alla ljud,
du får höra i skogarna, äro foglarnas stämmor.
Alla röst-ljud frambringas medelst elastiska band,
de s. k. stämbanden, som äro spända tvärs öfver
mynningen af det rör, medelst hvilket vi andas; då
vi släppa ut luften mellan dem, göra vi dem strama
eller slappa efter behag och komma dem härigenom
att vibrera fort eller långsamt och derigenom att
bilda vågor af olika längd.

Tänk hur hastigt vågorna måste dallra genom
luften, då en liten lärka rör sin nätta strupe och
låter sin friska sång välla fram! Då du nästa
gång är på landet en vår, så offra en halftimme
på att lyssna till henne och försök att föreställa
dig, huru denna lilla varelse sätter luften omkring
sig i rörelse. Tänk sedan en stund på ljudet, hvad
det är, hur underbart det arbetar derute i den yttre
verlden och härinne i vår hjerna, och om du sedan
går till dina vanliga sysselsättningar eller lekar
igen, skall du icke kunna neka till, att det är
mödan värdt att en stund lyssna till naturens röster
och göra dig reda för, hur det hänger ihop, att vi
höra dem.

*
</chapter>

<chapter name="Sjunde kapitlet. En gullvifvas lif">
<h2>SJUNDE KAPITLET.

En gullvifvas lif.</h2>    
<img></img>

<b>N</b>är de kusliga
vinterdagarna äro till
ända och den
tidigaste vårens fuktiga
dagar hålla på att
försvinna och solskenet
varmt och ljust börjar strömma ned på skogens
gräsbevuxna stigar, hvem vill icke då gerna gå ut och
föra med sig hem buketter af violer, blåsippor och
gullvifvor? Vi gå fråa den ena plantan till den
andra, plocka en blomma här och en knopp der,
spana efter dem, när de gömma sig bland de gröna 

löfven, och göra det gladt och behagligt i våra rum
med de vackra och älskliga blommorna. Men säg
mig, har du aldrig, medan du i din bukett band
ihop blomma efter blomma, stannat för att tänka
efter, huru växterna under dessa sista få veckor
burit sig åt för att utveckla sina gröna blad och
sina späda knoppar. Om du för en månad sedan
hade gjort besök på samma ställe, skulle allt, hvad
du då funnit, inskränkt sig till några vissnade och
döda blad från föregående år. Och nu är hela
skogen mattbelagd med fina gröna blad, med
nickande blåklockor och ljusgula vifvor, som om en
fe hade vidrört marken och klädt den med friskt
ungt lif. Och våra tomtar och feer hafva. också
här tagit arbetet om hand; den fe, som heter
»Lifvet», om hvilken vi veta så litet, fastän vi hålla
af henne så mycket och glädja oss åt de sköna
former, hon kan framalstra; de lifvande solstrålarna,
hvilka kyssa de späda skotten och värma dem, så
att de blifva krya och verksamma, hafva i
osynlig måtto hjelpt till; de milda regndropparna, den
kryddrika luften, allt detta har gjort sitt till, medan
du och jag tanklöst gingo dem förbi; och nu komma
vi och plocka blommorna, som de hafva alstrat, och
glömma alltför ofta bort att fråga oss, huru dessa
älskliga former hafva sprungit upp omkring oss.

Vår uppgift skall nu blifva att öfverväga denna
fråga. Bäst vore, om du, innan du genomläste detta
kapitel, ville skaffa dig en gullvifva, antingen blott
blomman eller ännu hellre hela växten, en mandel,
som för några minuter fått ligga i hett vatten, och
en bit apelsin. Du skulle då bättre kunna följa
med, hvad jag denna gång vill tala om, nämligen
en gullvifvas lif. Det ämnet är vidt skildt från
dem, vi förut behandlat: Hittills har det varit
fråga om verldsomfattande tilldragelser; vi reste
upp till solen eller rundt omkring jorden eller upp,
i luften; nu vill jag endast fästa din
uppmärksamhet vid en enda liten växt och undersöka dess
historia.                                                                          

Det fins ett litet vackert poem af den engelske
skalden Tennysori, der det heter:
<poem>
Blomma, som gömmes i murens förvar,
Jag tar dig ur remnornas skydd;
Med rot och med blad i min hand jag dig bär,
Och visste jag, blomma, blott hvad du är,
Så vore mig hfvets hemlighet klar
Och gåtan om Gud och om menniskan tydd.
</poem>
Vi kunna icke lära oss <i>allt</i> om denna lilla
blomma, men vi kunna lära nog för att förstå, att
hon har ett verkligt och sjelfständigt lif, som är väl
värdt att få reda på. Ty en planta födes, andas,
sofver, äter och smälter födan lika ordentligt som
något djur, fast på ett annat sätt. Hon arbetar
och sträfvar både för egen del med att skaffa sig sin
föda och för andra genom att göra luften ren och
lämplig för djuren att inandas. Ofta samlar hon
också förråd för vintern. Hon skickar ut unga
plantor, liksom föräldrarna bruka skicka ut sina
barn, för att de må lära sig att reda sig på egen
hand ute i verlden; och när hon så lefvat fram
sitt lif, ofta till en rätt försvarlig ålder, dör hon
och lemnar rum för andra. Vi vilja nu söka
följa detta lif så godt vi kunna; och först skola
vi börja med fröna.

De frön, som vi kunna finna hos vårt
exemplar af gullvifvan, äro så små, att de icke lätt
kunna undersökas; låt oss i stället begagna oss af
vår mandel, som utgör mandelträdets frö och som

Vetenskapens sagoland.                                                            11
vi kommit öfverens om att lägga i hett vatten några
minuter, så att den lätt kan klyfvas i två halfvor.
Af dessa kunna vi inhemta rätt mycket angående
frön i allmänhet och sedan tillämpa detta på 
gullvifvans.

Om du således drager af ditt mandelfrö de
två hinnorna (den tjocka bruna ytterhinnan och
den tunna genomskinliga undre hinnan), skola
mandelns bägge halfvor lätt släppa hvarandra. Den
ena af dessa halfvor har vid sin
spetsiga ända en liten inskärning
eller fördjupning, under det att du
i andra halfvan kan se en liten
upphöjning, som, när halfvorna voro
förenade, passade in i den förra. Denna
lilla upphöjning (fig. 36 <i>a b)</i> är
stamknoppen, som utgör första
början till den. unga växtens stam, och
de två hälfterna äro hjertbladen, som
innehålla näring, hvaraf den unga
växten underhålles, tills den sjelf kan
bereda näring. Den runda ändan
af den lilla växten <i>(b),</i> som sticker
ut ur mandeln, är första början till
roten, under det att andra ändan <i>(a)</i> med tiden blir
stammen. Om du ser noga efter, skall du i denna
ända se två små spetsar; de äro spetsarna på
blifvande blad. Betänk, hur liten denna stamknopp
måste vara i en gullvifva, hvars hela frö knappast
är större än ett sandkorn! Och dock ligger hela
den kommande växtens lif gömdt i detta, knapt
märkbara växtämne.

När ett frö faller till marken, förblifver det,
så länge jorden är kall och torr, i dvala, som
om det vore dödt; men så snart den varma, 

Fig. 36 En
mandelhalfva, som
visar <i>a</i> stamamnet
och <i>b</i> rotämnet till
ett nytt
mandeltrad.

fuktiga våren kommer och de beställsamma små
solvågorna tränga sig ned i jorden, väcka dessa upp
växtämnet och sätta nytt lif i det. De jaga
småpartiklarna, som utgöra ämnet i dess kropp, fram
och tillbaka och drifva dem att leta reda på andra
småpartiklar att förena sig med.

Men dessa nya partiklar kunna icke komma
in genom roten, ty någon sådan har icke fröet; ej
heller genom bladen, ty dessa hafva ännu icke vuxit
fram; och derför måste växtämnet i början nöja
sig med det förråd af föda, som finnes samladt i
de tjocka hjertbladen, med hvilka det är försedt.
Här finner det stärkelse, oljor, socker och andra
ämnen, kallade albuminoider; — det sega ämne,
som du märker i hvetekornen, när du tuggar dem,

Fig. 37. Saftceller 1 en apelsinklyft.

är en af albuminoiderna. Denna föda är alldeles
färdig för växtämnet att begagna, och det
uppsuger den och utbildar sig till en späd planta med
små rötter i ena ändan och ett växande skott med
blad i den andra.

Men på hvad sätt växer det? Hvad är det,
som gör det större och större? För att få svaret
härpå måste du undersöka något som du lätt kan
skaffa dig — en apelsinklyft. Om du tager bort
skalet derifrån, kan du på insidan se en mängd 
utdragna, genomskinliga påsar, fulla af saft. Dessa
kalla vi <i>celler,</i> och alla växters och djurs kött
består af celler, som likna dessa, ehuru af olika 

former. I fläderns märg äro de runda, vida och lätt
synliga (fig. 38 <i>a);</i> i växternas stjelkar äro de
långsträckta och skjuta in mellan hvarandra (fig. 38 <i>b),</i>
så att de gifva stjelken styrka att hålla sig
upprätt. Ibland uppkomma rör derigenom att flere
celler vuxit i rad öfver hvarandra och
skiljeväggarna dem emellan försvinna. Dessa rör kallas
<i>kärl.</i> Men vare sig stora eller små, äro cellerna
allesamman säcklika och växa. bredvid hvarandra.

I apelsinens
innanmäte innehålla
dessa celler endast
en söt saft, men i
andra delar af
orangeträdet eller andra
växter innehålla de
ett klibbigt ämne
 med små korn i sig.
Detta ämne kallas
»protoplasma» eller
»lifvets första form»,
ty det är lefvande
och verksamt, och
under ett
förstoringsglas kan du stundom
hos en lefvande växt
se strömmar af de små kornen, som flytta sig
omkring i cellerna.

Nu kunna vi anse oss hafva tillräckliga
förkunskaper för att gifva oss in på förklaringen,
huru växten beter sig för att växa. Föreställ dig,
att det späda växtämnet hos gullvifvan utgöres af
celler, som äro fylda med lefvande protoplasma,
hvilken insuger stärkelse och annan föda från 
hjertbladen. På det sättet växer hvarje cell, till dess

Fig. 38. <i>a,</i> runda celler
i fläderns märg; <i>b,</i> långa
celler i växtens
kärlsträngar.
den blir för tjock för att rymmas i sitt hölje, och så
delar sig protoplasman i två delar och bygger upp
en skiljevägg mellan dem, och sålunda blir det två
celler af en. Hvardera af dessa celler klyfver sig
i sin tur i två nya, och sålunda blir växten allt
större och större, tills den, då den i sinom tid har
förbrukat all födan i hjertblaclen, skickar ned i
jorden rötter, betäckta med fina rothår, och upp i
i luften ett skott med de första begynnelserna
till  blad.

Ibland skjuta hjertbladen sjelfva upp ofvan
jord, såsom hos senapsväxten, och ibland stanna de
ständigt qvar under jordytan.

Och nu kan växten icke beqväma sig till att
vara sysslolös längre och blott lefva på tillredd
föda. Den måste arbeta för egen räkning. Ända
hittills har den lefvat på samma slags föda, som
jag och du förtära, ty vi tycka också att rätt många
frön smaka mycket bra att äta och äro nyttiga som
föda. Men nu har detta förråd tagit slut. Hvad
skall nu växten få att lifnära sig med? I det
fallet är den skickligare än vi, ty medan vi icke
kunna lefva på annan föda än sådan som en gång
varit lefvande, kunna växterna nära sig uteslutande
med vatten, gaser ocb mineraliska ämnen. Räkna
efter alla de saker du kan äta eller dricka, och
du skall finna att de nästan samtliga utgöras af
sådant, som varit lefvande: kött, grönsaker, bröd,
öl, vin, mjölk; alltsammans är beredt af någonting
som varit lefvande, och fastän du också förtär
vatten och salt och äfven jern och fosfor o. d., skulle
dessa såsom födoämnen vara fullkomligt värdelösa
för dig, om du icke också åte och drucke tillredd
föda, som din kropp kan omarbeta till lefvande
ämne.

Men så snart växten fått rötter och blad,
börjar den genast tillreda lefvande ämne af sådant,
som aldrig förr varit lefvande. Genom alla sina
små rothår insuper den vatten, och i detta vatten
finnas i större eller mindre mängd upplösta salter af
ammoniak, fosfor, svafvel, jern, kalk, magnesia och
äfven kisel eller flinta. I alla jordarter fins en del
jern, och vi skola strax få se, att detta är af stor
betydelse för växten.

Antag således, att vår gullvifva börjat insuga
vatten genom sina rötter. Hur skall den få upp
detta vatten i stjelken och bladen, helst som hela
växten utgöres af tillslutna säckar eller celler?
Detta åstadkommer hon på ett högst eget sätt,
som du sjelf kan profva. När helst två vätskor,
den ena tjockare än den andra, såsom t. ex. sirap
och vatten, endast äro skilda åt af en hinna eller
ett poröst ämne, vilja de alltid blanda sig,
hvarvid den tunnare sipprar genom hinnan in till den
tjockare. Om du öfver ett glasrör fäster en bit
af en oxblåsa och till hälften fyller röret med
sirap samt derpå låter den tilltäppta ändan stå
nedsänkt i ett kärl med vatten, skall vattnet inom
några timmar bereda sig tillträde till sirapen, och
blandningen skall stiga i röret tills den går
öfver dess bräddar. Emedan nu växternas safter
och vätskor äro tjockare än vatten, så behöfves
det blott att vatten kommer in i rotens celler, så
sipprar det genast in i cellerna ofvanför och
blandar sig med saften derstädes. Då blir blandningen
i dessa celler tunnare än i cellerna ofvanfÖr
hvarfor äfven denna går uppåt, och på det sättet
pumpas vattnet cell för cell uppåt till bladen.

När det kommer dit, finner det våra gamla
vänner solstrålarna i full verksamhet. Om du 
någonsin försökt att draga upp en växt i en källare,
vet du att i mörkret blifva dess blad hvita och
sjukliga. Det är endast i solljuset, de få en fin,
vacker, grön färg, och du torde från andra
kapitlet minnas, att denna gröna färg visar, att bladet
förbrukat alla solvågor utom dem, som låta oss se
grönt; men hvarför gör växten så, endast när den
vuxit upp i solskenet?

Skälet härtill är detta: när solstrålen tränger
in i bladet och försätter alla dess smådelar i
dallring, gör den protoplasman olikartad och fördelar
de två olika beståndsdelarna i skilda celler. Den
ena beståndsdelen förblir hvit, men den andra, som
befinner sig närmast ytan, förändras af solljuset samt
genom inverkan af jern, som följt med det
inträngande vattnet. Denna särskilda sorts protoplasma,
som kallas »klorofyll», vill ingenting hafva att
skaffa med de gröna vågorna, utan kastar dem
tillbaka, så att hvart litet korn af denna protoplasma
ser grönt ut och gifver bladet dess gröna färg.

Det är dessa små gröna celler, som med
tillhjelp af solvågorna smälta växtens föda och
förvandla vattnet och gaserna till nyttiga safter. Vi
sågo i tredje kapitlet, att när vi inandas luften,
begagna vi för vårt behof dess syre, men släppa
ifrån oss ut ur våra munnar kolsyran, som är en
gas, bildad af syre och kol.

Nu behöfva imellertid alla lefvande varelser
kol för att lifnära sig, men växterna kunna icke
upptaga det, sådant det befinnes, ty kol är en fast
kropp (blyertsen i din penna är ren kol), och en
växt kan icke äta, den kan endast dricka, det vill
säga förtära flytande och gasformiga ämnen.
Härvid får den hjelp ur svårigheten af de små gröna
cellerna. De upptaga eller <i>absorbera</i> ur luften den
kolsyregas, som vi utsläpt ur våra munnar, och
med hjelp af solvågorna slita de kolet och syret i
sär. Det mesta syret släppa de åter ut i luften
till vårt begagnande, men kolet behålla de sjelfva.

Om du tager några friska lagerblad och
lägger dem i ett glas med vatten samt dérpå stjelper
detta öfver ett tefat med vatten och sätter
alltsammans i solskenet, skall du snart få se, huru små
klara bubblor stiga upp och sätta sig fast vid
glaset. Detta är bubblor af syrgas, och de säga dig,
att de försatts i frihet af de gröna cellerna, som
slitit från dem det i kolsyran i vattnet befintliga
kolet.

Fig. 39. Syre-bubblor uppstiga från lagerblad i vatten.

Men hvart tager kolet vägen? Och hvartill
användes det vatten, som vi för en stund sedan
lemnade och sedan dess låtit vänta i bladen? Du
vet redan, att vatten består af väte och syre; men
kan hända skall du bli öfverraskad, när jag säger
dig, att stärkelse, socker och olja, som vi få från
växterna, ingenting annat äro än väte och syre, i
olika mängder förenade med kol.

Det är i början ganska svårt att föreställa
sig, att något, som är så svart som kol, ingår som
beståndsdel i fina blad och vackra blommor, ja till
och med i rent hvitt socker. Men vi kunna
företaga ett experiment, hvarigenom vi kunna draga
vätet och syret ur vanligt socker, och då skall du
finna, att kolet, så svart det är, står qvar. Jag
skaffar mig en tallrik med en hög hvitt socker.
Först slår jag derpå litet varmt vatten för att lösa
och uppvärma det och deröfver sedan litet stark
svafvelsyra. Denna syra har ingen annan verkan
än  att helt enkelt frigöra vätet och syret. Inom
några få ögonblick börjar en svart kolhög träda
fram, helt och hållet frambragt af det hvita socker
du nyss såg. Du ser således, att ur de allra
hvitaste växtdelar kunna vi få fram detta svarta kol;
och hälften af hvarje växts torra beståndsdelar
utgöras också verkligen deraf.

Tag nu åter din växt
i betraktande och säg,
om vi icke redan hafva
funnit en sällsam historia.
Tänk dig. att du ser
vattnet smyga sig in genom
rötterna, sippra uppåt
från cell till cell, till dess
det når bladen, och der sammanträffa med kolet,
som just kommit från luften, samt med solvågornas
tillhjelp tillsammans med detta beredas till
stärkelse eller socker eller oljor.

Imellertid — på hvad sätt bildas ny
protoplasma? ty utan denna verksamma substans kan
intet arbete förrättas. Här kommer en trög gas,
som vi talade om i tredje kapitlet, väl till pass.
Der visste vi icke, att qväfvet gjorde annan nytta
än att det spädde ut syret i luften, men här
uppenbarar det sig såsom högst nyttigt. Så vidt vi veta,
kunna växterna icke upphemta qväfve ur luften,

Fig.  40.  Kol, frambragt ur hvitt
socker.
men de kunna få det ur den ammoniak, som
vattnet inför i rötterna.

Du har ju reda på, att ammoniak är en skarpt
luktande gas, bestående af väte och qväfve; invid
gödselhögar är den ofta nära nog qväfvande. När
du gödslar en växt, hjelper du den att förskaffa
sig ammoniak, men äfven derförutan kan den få en
del sådan ur jorden och äfven ur regndropparna,
som föra den med sig i luften. Ur denna
ammoniak tager växten qväfve, och med de tre
ämnena kol, syre och väte, hvartill qväfvet kommer
som det fjerde, åstadkommer växten de ämnen, som
kallas albuminoider och som till stor del utgöra
växtens föda; det är också dessa albuminoider, som
bilda protoplasman. Du skall lägga märke till,
att, medan stärkelsen och andra ämnen bestå af 
endast tre grundämnen, den lifliga protoplasman
består af dessa tre och dessutom ett fjerde, qväfve,
samt derjemte innehåller fosfor och svafvel.

Och så fortsätter vår gullvifva timme efter
timme, dag efter dag, att pumpa upp vatten och
ammoniak från sina rötter till sina blad, att suga
in kolsyra från luften och begagna solvågorna till
att förarbeta alltsammans till föda, som sedan
afskickas till alla kroppens olika delar. Som du
ser, tjenstgöra bladen på det sättet såsom mage åt
växten och smälta dess föda.

Ibland kommer mera vatten än som behöfves
upp i bladen, och då öppnar bladet i huden på
sin undre sida tusen små munnar, hvilka utsläppa
vattendropparna på samma sätt som svettdroppar
utsippra från vår hud, när vi äro upphettade.
Dessa små munnar, som kallas klyföppningar (fig.
41 a), bestå af två plattryckta, halfmånformiga
celler, som passa in emot hvarandra. När luften är
fuktig och växten har fått för mycket vatten, ligga
dessa öppna och släppa ut vattnet, men när luften
är torr och växten behöfver behålla allt vatten den
kan få, äro de tillslutna. Under ett enda
äpleblad kan det finnas ända till vid pass hundra
tusen sådana munnar; — deraf kan du tänka dig,
huru små de ofta äro.

Växter som endast lefva ett år, såsom t. ex.
luktärterna, resedan och vallmon, förse sig med
just så mycket föda som behöfves för att bestrida
deras dagliga behof och bilda
de frön, vi strax skola tala om.
Så snart deras frön mognat,
börja deras rötter att vissna,
och intet vatten ledes upp
vidare. De gröna cellerna kunna
icke mer få någon mat att smälta,
och sjelfva förtorkas de af
solstrålarna och bli gula, och
dermed dör växten.

Men många växter äro arbetsammare än dessa
och lägga upp förråd för ett kommande år, och
vår guilvifva är en af dem. Se på den duktiga
bildningen nedanför gullvifsbladen, från hvilken de
egentliga rötterna utgå. Det är gullvifvans stam,
som döljes under jorden, och all den stärkelse, de
albuminoider m. m., som växten kan spara under
det den växer, skickas ned till denna underjordiska
stam och förvaras der i lugn och ro vintern öfver,
gömda i jorden. När så den varma våren kommer,
börjar denna stam skicka ut blad för en ny växt.

Vi hafva nu sett, huru en växt spirar upp,
lifnär sig, växer, samlar föda, vissnar och dör;
men hittills hafva vi ingenting sagt om dess vackra
blommor eller på hvad sätt den bildar sina frön.

Fig. 41. Klyföppningar
på ett blad.
Om vi på våren se efter längst in mellan bladen
vid en gullvifvas rotstock, skola vi der finna en eller
ett par små samlingar af knoppar gömda bland
bladen, och vi kunna se de små skaft, som
uppbära dessa, dag för dag blifva längre, till dess
solskenet kan komma åt knopparna, och då utvecklas
ur hvarje, sådan en vacker blomma.

Vi veta alla, att frön bildas i blomman och
att  frön äro nödvändiga för att nya växter skola
uppkomma. Men hafva vi också reda på, huru de
bildas eller hvartill knoppens olika delar tjena?
Låt oss undersöka dem, den ena efter den andra,
och du skall, hoppas jag, hålla med mig om, att
detta icke är växtens minst underbara del.

Kom i håg, att fröet är växtens vigtigaste del,
och gör dig sedan reda för, huru blomman är till
skydd för fröet. Se först på den yttre gröna
betäckningen, som vi kalla <i>fodret</i>. Se huru tätt det 
sluter sig efter knoppen, så att inga insekter kunna
krypa in och gnaga på blomman eller denna taga
skada af kyla och blåst. När derpå fodret öppnar
sig, gif då akt på, huru de gula bladen, som bilda
<i>kronan</i>, omvexla hvart och ett med ett af
foderbladen, så att, om någonting obehörigt kommit 
innanför den första bladkransen, det bör hejdas af
den andra. Gif slutligen akt på dessa besynnerliga 
gula påsar just vid blompipans mynning (fig.
42, 2, b). Hvad är deras bestämmelse?

Dock, jag tänker mig möjligheten, att du, om
du har ett exemplar af blomman till hands, skall
med förvånad uppsyn härvid göra den invändningen: 
»men hvar äro dessa gula påsar vid pipens
mynning; jag kan icke upptäcka några sådana.»
Jag kan icke heller ansvara. för, att i det exemplar 
af blomman, som du råkat få, några sådana 
påsar verkligen finnas; ty just en af de
besynnerligaste omständigheterna med vifvorna är, att
somliga af dem hafva dessa gula säckar vid pipens
mynning, medan de hos andra äro gömda längre
ned, ungefär vid dess midt. Så mycket kan jag
dock säga: om du ej upptäcker några sådana gula
påsar vid pipens mynning, skall du i stället der finna
en rund knopp (fig. 42, 1, <i>a</i>) och de gula påsarna
(<i>b</i>) längre ned i pipen. Om du åter har sådana

Fig. 42.  Gullvifveblommans tvänne former; <i>a</i>, märket eller pistillens
klibbiga hufvud; <i>b</i>, ståndarknappama; <i>c</i>, blomkronan; <i>d</i>, blomfodret;
<i>sv</i>, fruktamnet: <i>A</i>, förstorad pistill med frömjölskorn hvilande på
märket och växande ned till ett fröämne; <i>o</i>, fröämnen.

gula påsar (fig. 42, 2 <i>b</i>) uppe vid mynningen,
finner du knoppen (<i>a</i>) halfvägs ned i pipen.

Nästa fråga gäller användningen af dessa gula
påsar, som kallas ståndarnes <i>knappar</i> och hvilkas
skaft kallas ståndarnes <i>sträng</i>. Om du klyfver
dem, skall du finna, att de inuti sig hafva ett gult
stoft som kallas <i>frömjöl</i> eller pollen, samma slags
stoft for öfrigt som det, hvilket fastnar på din
näsa, om du sticker ned den i en lilja; och om du
med förstoringsglas betraktar den lilla gröna knölen 
eller knoppen i midten af blomman, skall du 
troligen få se, att litet af detta gula stoft sitter
fast på den (fig. 42 A). Vi vilja nu för en stund
lemna det der, och undersöka den blomdel, som
kallas <i>pistillen</i>, till hvilken denna knopp hör. Ryck
bort den gula blomkronan (som mycket lätt följer
med) och vänd ut och in på de gröna bladen! Du
skall då få se, att knoppen hvilar på spetsen af
en pelare och att vid foten af denna befinner sig
ett rundt klot (<i>sv</i>), hvilket är förvaringsställe för
de små korn, som skola bli frön. På teckningen
(fig. 42, A) har jag ritat upp hela detta
besynnerliga klot och pelaren så, som vore de klufna midt
i tu, för att vi må kunna se hvad de innehålla.
I midten af klotet ser man en samling runda
genomskinliga små kroppar, till utseendet
påminnande om runda gröna apelsinceller fulla med saft.
De äro också verkligen celler, fylda med
protoplasma, och i deras inre utbildas småningom det
lilla växtämnet sådant vi funno det i fröen.

»Detta är således frön», säger du härvid
troligen. Nej, icke ännu; det är endast fröämnen
som kunna blifva frön och innesluta äggceller, som
utbilda sig till växtämnen. Om dessa fröämnen
lemnades åt sig sjelfva, skulle de om en tid vissna
bort och dö. Men dessa små gula frömjölskorn,
som vi sågo häfta vid knölen i spetsen på pistillen,
komma ned och hjelpa dem. Så snart dessa gula
korn komma i beröring med den klibbiga knoppen
eller <i>märket</i>, som det kallas, utsända de pollenrör,
hvilka växa ned igenom pelaren till dess de nå
fröämnena. I hvart och ett af dessa finna de ett
litet hål och krypa in genom detta, hvarpå de i
fröämnena uttömma protoplasman från frömjölskornet, 
som sitter derofvan, och härigenom får 
ämnet förmågan att växa ut till ett verkligt frö
med ett litet växtämne inom sig.

Så tillgår det, när växten bildar sina frön för
att nästa år gifva upphof till nya små växter, och
under tiden äro bladen och rötterna upptagna med
att tillreda den nödvändiga födan. Tänk någon
gång, när du ströfvar i skogen, hur träget de små
växterna och de stora träden rundt omkring dig
äro sysselsatta med sitt arbete. Du inandas det
härliga friska syret, som de hafva släpt ifrån sig,
och tänker föga på, att det är de, som göra
landtluften så uppfriskande och behaglig, och att de,
fastän de se ut som om de ingenting annat hade
att göra än att njuta det klara solskenet, i sjelfva
verket med tillhjelp af detta solsken sköta ganska
allvarsamma sysslor här i verlden: skaffa sig sin
föda ur marken; göra den i ordning; vända sina
blad så att de på bästa sätt insupa ljuset (och
härvid är det förnämligast de violetta solvågorna, som
äro dem behjelpliga); växa till och med om natten
genom att bygga nya celler af den föda, de om
dagen hafva upptagit; samla vinterförråd; veckla
ut sina blommor och bilda sina frön, — allt
under det de stå vänligt leende i fridfulla dungar
eller på soliga ängsmarker, så att det just är en
lust och fröjd att se på dem.

Men hvarför skola gullvifvorna hafva dessa
granna gyllene blomkronor? Helt enkla gröna
sådana skulle väl göra alldeles samma nytta i och
för frönas beskydd? Det kan så tyckas; men här
möta vi en hemlighet, som är väl värd att taga
reda på. Granska de två gullvifveblommorna 1
och 2 på fig. 42, och säg mig, hur du tror frömjölet
hittar fram till spetsen af det klibbiga märket. I
n:r 2 ser det ganska lätt ut att förklara, ty här
tycks frömjölet lätt kunna falla ned från
ståndarknapparna på märket, men <i>uppåt</i> kan det ju icke
falla, som det borde göra i n:r 1. Nu är det
besynnerliga härvid, att, såsom mr Darwin har visat,
ingendera af dessa blommor kan lätt sjelf
fortskaffa frömjölet, fastän af de två n:r 1 har minsta
svårigheten. Betrakta en vissnad gullvifva och se
huru den hänger med hufvudet och huru snart nog
den gula kronan faller. Det är just vid tiden för
blommans affallande som <i>ståndarknapparna</i> springa
upp, och då släpas, de i n:r 1 (fig. 43) öfver 

Fig. 43. Gullvifvans blomkrona strax före affallandet.
1, Gullvifva med lång pistill och ståndare i pipen liksom n:r 1 på fig.
42; 2, Gullvifva med kort pistill och ståndare i pipens mynning
likasom n:r 2 på fig. 42.

märket, och några af frömjölskornen häfta fast der.
Men i gullvifvans andra form, n:r 2, komma icke,
vid blommans affallande, ståndarna när
pistillmärket, så att detta har ingen utsigt att få några
pollenkorn; och medan gullvifvan står upprätt, är
pipen så trång, att frömjölet icke lätt faller ned.
Men, som jag sade, ingendera slaget blomma har
lätt att förse sig med frömjöl, ej heller vore det
lyckligt för dem, om de hade det beqvämare. Fröna 
äro nämligen mycket starkare och bättre, om
frömjölet från en blomma föres bort och lemnas på
en annan blommas märke; och det sätt, hvarpå
detta plägar gå för sig, är genom insekter, som
flyga från den ena blomman till den andra och
bära med sig stoftet på sina ben och kroppar.

Om du suger i bottenändan på gullvifvans pip,
skall du finna, att det smakar sött, emedan en
droppe honung legat der. När insekterna gå in
för att hemta denna honung, stryka de mot de
gula stoftsäckarna, och en del af stoftet fastnar
vid dem. När de sedan gå till nästa blomma,
skubba de af sig detta mot dess klibbiga märke.

Betrakta n:r 1 och n:r 2 på fig. 42, och du
kan genast se, att om en insekt kommer in i n:r
1 och frömjölet fastnar på honom, just den del af
hans kropp, på hvilken frömjölet fastnat, skall
komma i beröring med märket, när han kryper
ned i n:r 2. Sålunda blifva blommorna, såsom det
heter, »korsbefruktade», det vill saga, frömjölet hos
den ena matar fröämnet hos den andra. Och
alldeles samma sak inträffar, om insekten flyger från 
n:r 2 till n:r 1. Äfven då befinner sig frömjölet
så beläget, att det kommer i beröring med märket,
som sticker ut ur blomman.

Derför kunna vi tydligt och klart se, att det
är nyttigt för gullvifvan att bin och andra
insekter komma till den, och allt hvad den kan göra för
att locka dem till sig, blir alltid af största vigt.
Tror du nu icke, att när en insekt en gång kom
under fund med, att den ljusgula kronan gaf
anvisning på, hvarest honung vore att fiuna, han
snart skulle spana ut den sortens blomkronor, när
han flög omkring? Häraf finna vi, att den vackra
välluktande blomkronan icke blott är angenäm för 
oss att se och lukta på, men också är af verklig
nytta, i det den hjelper gullvifvan att bilda starka,
dugliga frön, ur hvilka nya plantor nästa år skola
växa upp.

Och låt oss nu i tankarna gå igenom hvad
vi hafva lärt. Vi började med det späda fröet,
fast vi då ännu icke viste, hur detta frö hade
bildats. Vi granskade växtämnet, som var doldt
inuti det, och lärde oss, huru det först närdes endast
af tillredd föda, men snart "började sjelf tillreda åt
sig lefvande ämne ur gaser, hemtade från vattnet
och luften. Huru sinnrikt det pumpade upp
vattnet genom cellerna till sin mage — bladen! Och
huru underbart bildade icke de inträngande
solvågorna de små gröna kornen och hjelpte dessa att
bereda födoämnen och lefvande protoplasma! Här
skulle vi hafva kunnat gå vidare och studera,
huru växtens fibrer och alla dess olika kärl äro
bildade, och det skulle hafva blifvit en lika
underbar berättelse. Men det var för vidlyftigt att kunna
behandlas i ett enda kapitel, och det måste du på
egen hand taga reda på i böcker om botanik. Vi
öfvergingo vidare till blomman, lärde oss känna
hyllebladens nytta, gagnet af blomkronan, som med
sina i ögonen fallande färger drager till sig
insekterna, undersökte stoftpåsarna, som innehålla pollen
eller frömjöl, de små fröämnena, hvart och ett med
ämne till en ny växt, inneslutna i fruktämnet och
väntande på att frömjölskornen skulle växa ned
för att nå dem. Slutligen fingo vi klart för oss,
att när frömjölet kröp in i den smala öppningen,
hade fröämnet allt hvad det behöfde för att blifva
ett fullfärdigt frö.

Och så kommo vi då tillbaka till gullvifvans
frö, hvarifrån vi hade utgått; och dermed är sagan
färdig om vår gullvifva, från dess födelse till den
dag, då dess blad och blommor vissna och dö bort
för vintern.

Men hvilka sagoväsen hafva här varit
verksamma? Först och främst det beställsamma
sagoväsendet »Lifvet» i den rörliga protoplasman och
för det andra solvågorna. Vi hafva sett, att det
var med tillhjelp af solvågorna, som de gröna
kornen förfärdigades och vattnet, kolsyran och
qväfvet införlifvades med den lefvande växten. Och
vid detta värfs fullgörande fängslades solvågorna
och deras kraft förbrukades, så att de icke vidare
kunde dallrande flyga ut i rymden. Men äro de
derför för alltid försvunna? Så länge växtens blad
eller stängel eller rot äro qvar, äro de försvunna;
men när dessa förstöras, kunna vi åter få dem tillbaka.

Tag en handfull torra vissnade växter och
antänd dem med en tändsticka. När då bladen brinna
och åter förvandlas till kolsyra, qväfve och vatten,
då komma också våra solstrålar tillbaka i lågan
och värmen.

Och växtens lif? Hvad är det, och hvarför
är alltid denna protoplasma rörlig och verksam?
Det kan jag icke säga dig. Vi må forska huru
mycket som helst, den lilla växtens lif är ett lika
stort mysterium som ditt lif och mitt. Det kom,
likasom allt annat, från den store Faderns sköte,
men vi kunna icke säga, på hvad sätt det kom eller
hvad det är. Vi kunna se de lifaktiga kornen röra
sig under mikroskopet, men vi kunna icke se den
makt som rör dem. Vi endast veta att det <i>är</i> en makt,
som växten fått, likasom du och jag, för att sättas i
stånd att lefva sitt lif och verka sitt verk till gagns
här i verlden.

*
</chapter>


<chapter name="Åttonde kapitlet. Ett stycke stenkols historia">
<h2>ÅTTONDE  KAPITLET.

Ett stycke stenkols historia.</h2>
<img></img>

<b>S</b>kaffa dig en 
bit stenkol,
hvilken som helst! Du
behöfver icke söka ut
någon särskildt
märkvärdig bit, utan tag hvilken som helst, som du kan
få fatt i. Tälj endast af dess yta, så att den blir
jemn och slät! I detta kapitel skall det bli vår

uppgift att berätta denna svarta klumps historia,
så att du får lära, hvad den är, hvad den har
varit och hvad den kommer att bli.

Den ser ju icke så synnerligt intressant ut vid
första påseende, men om vi noggrant undersöka
den, skola vi dock säkerligen få åtskilliga frågor
att besvara endast med anledning af dess utseende.
Betrakta en af de släta ytorna på kolbiten och
tänk efter, om du kan förklara dessa fina linier,
som gå tvärs öfver den så tätt, att de se ut som
bladsnitten i en bok. Om du försöker bryta 

Fig. 44.  Ett stycke stenkol.

sönder en bit stenkol, så finner du, att det går
mycket lättare utmed dessa linier än tvärs öfver dem;
och om du skall tända upp eld hastigt, bör du
alltid vända denna linietecknade yta nedåt, så att
värmen kan tränga sig upp genom dessa springor
och småningom spränga stycket. Om du imellertid 
bryter försigtigt sönder kolstycket utmed en af
dessa linier, så skall du finna ett fint kolpulver
liggande i springan, och du kanske börjar
misstänka, att kolbiten bygts upp i mycket tunna
lager, mellan hvilka ligger ett svart pulver.


Hvad du vidare bör erinra dig, är att detta
kol brinner och åstadkommer låga och värme och
att detta bevisar, att solstrålar på ett eller annat
sätt hållas fångna derinom; detta leder slutligen
din tanke till växterna, och du kommer att tänka
på, att de uppsamla solstrålarnas kraft i sina blad
och gömma svart kol äfven i det renaste och
hvitaste ämne de innehålla.

Har då stenkol uppstått genom förbränning
af växter? Nej, ty då skulle det icke brinna en
gång till; men du har kanske läst om, hur man
tillverkar träkol. Man upphettar trä utan att låta
det brinna, och då blir det svart och blir mycket
lämpligt att brännas. Du förstår nog nu, att det
är mycket sannolikt, att vårt kolstycke har
uppkommit af växter, som torkats och som undergått
stora förändringar, men hvilka ännu hafva
forvarade i sig många solstrålars kraft, som kan
frigöras då de brinna.

Om du i tankarna vill med mig företaga en
resa till Newcastle, skall du få fullt tillfredsställande 
bevis för, att stenkol har uppkommit af växter, 
ty i alla kolgrufvor finna vi talrika lemningar
af dem vid hvart steg vi taga.

Låt oss föreställa oss, att vi klädt oss i några
gamla kläder, som icke taga skada af färden, och
hafva gått in i den järnbur, som visas på figur 45,
samt hålla på att hissas ned genom schaktet till
orten, hvarest grufarbetarna hålla på med att hacka
lös stenkolen. De flesta befinna sig sannolikt i
orten <i>b</i>, emedan det mesta kolet i <i>a</i> redan blifvit
taget. Men vi skola stanna i <i>a</i>, emedan vi der kunna
se en stor del af taket och golfvet. När tunnan
stannar på bottnen af orten, varseblifva vi, att vi
befinna oss i ett slags tunnel, i hvilken 
spår äro utlagda och hvarest små vagnar, lastade
med stenkol, komma fram mot den plats, der tunnan 
stannar, för att blifva upphissade, under det
att tomma vagnar skjutas tillbaka för att blifva
lastade der, hvarest grufarbetarna hålla på att
arbeta. Vi taga lamporna i händerna och vika ur
vägen för vagnarna samt lysa först upp i taket,
som består af skiffer eller hårdare lera. Vi skola

Fig. 45.  Genomskärning af en kolgrufva.

icke hafva gått många alnar, förr än vi påträffa
aftryck af växter eller deras blad, visserligen icke
alltid så vackra och tydliga som vi se på fig. 46,
men dock tillräckligt tydliga för att du i dem skall
kunna igenkänna ormbunksblad; vidare få vi
säkerligen i kolet se långa svarta stänger, som gifva
oss den tanken, att vassrör blifvit instängda i
kolet; i sjelfva verket är det också så, efter hvad vi
så småningom skola få reda på. Du finner sådana
aftryck i mängd, om du går utmed orten och ser
upp i taket, och dessutom finnas lemningar af träd,

med prickiga stammar eller med stammar försedda
med underliga rutor och många ormbunksblad af
olika slag.

Men betrakta nu också den mark, som du går
på Du skall säkerligen icke behofva söka länge,
innan du hittar åtminstone en bit af en sten, hvars
utseende erinrar dig om den i fig 47 framstälda
växtlemningen. Detta fossil,<footnote>Med fossil forstår man alla lemningar af nu utdöda
växter och djur, som en gång lefvat på jordens yta, af hvad
slag dessa lemningar än må vara. <tab><tab> <i>Öfvers:s anm.</i></footnote> som är, så att säga,
en afgjutning af ett stycke af en  växt, satte länge

Fig. 46.  En stenkolsbit med aftryck af ormbunksblad och Calamites.

myror i hufvudet på dem, som första gången funno
det. Slutligen hittade dock Mr Binney ett liknande
exemplar, som syntes fastvuxet nederst vid stammen 
på ett slags fossilt träd, som kallas Sigillaria,
och härigenom vardt det ådagalagdt, att denna
underliga prickade sten utgör ett stycke af en fossil
rot eller snarare rotstock, sådan som både 
gullvifvan och hvitsippan hafva, och att de små märken
eller inskärningar, som finnas på den, utvisa
platsen, hvarest en gång rottrådar sprungo ut.

Stora massor af sådana rotstockar med
bandlika rötter spridda omkring sig hafva funnits
inbäddade i de lager af lera, som kallas <i>underleran</i>
och som utgöra kollagrets botten. Häraf få vi
klart för oss, att denna underlera en gång måste
hafva varit den mark, i hvilken de nu förkolade
växternas, rötter vaxte. Och du skall bli ännu mer
öfvertygad om riktigheten häraf, då du får se, att

Fig. 47.  Stigmaria: rot eller underjordisk stam (rotstock) af Sigillaria.

det finnes icke endast <i>en</i>, i rak linie löpande
stollgång, ur hvilken kol upptagits, men att stollarna
grena ut sig åt både höger och venster, och att du
öfverallt finner kolet liggande mellan golfvet och
taket i gången, liksom smöret i en dubbel smörgås.
Detta bevisar, att ett ganska vidsträckt stycke land
måste vara betäckt med lemningar af dessa växter, 
som alla haft sina rötter i <i>underleran</i>.

Men hvad är då kolet sjelft? Det är ju
sannolikt att, då vi finna rötter nere vid golfvet samt
blad och stammar i taket, hela den deremellan
liggande kolmängden skall hafva uppkommit af
växter, men kunna vi också bevisa detta?  Vi skola 
strax få se, att det blifvit så pressadt och
förändradt derigenom att det varit begrafvet djupt ned
i marken, att nästan alla spår af blad blifvit
tillintetgjorda, ehuru den, som är van att göra
undersökningar med mikroskopet, dock kan se
lemningar af växter i tunna kolskifvor.

Men lyckligtvis för oss hafva också hela
stycken af växter blifvit bevarade i sjelfva kolbädden.
Kommer du ihåg från fjerde kapitlet, att vatten
som innehåller kalk kan förstena föremål, d. v. s.
låta kalciumkarbonatet korn för korn fylla upp de
afdöende fibrerna hos ett djur eller en växt, allt
efter som dessa förruttna, samt härigenom bilda ett
fullständigt aftryck af föremålet?

Nu har det egendomliga inträffat, att i South
Ouram nära Halifax, liksom på flere andra ställen,
har kalciumkarbonat sipprat in i kolbädden, innan
växterna blifvit förvandlade till kol, och i
densamma bildat runda knölar, hvilka likna
kanonkulor. När sedan allt det öfriga af växterna
förvandlades till kol, funnos dessa runda kulor qvar
oförändrade, kristalliserade, och genom att skära
tunna genomskinliga skifvor på tvären af en sådan
knöl, kunna vi tydligt urskilja blad och stammar
och underliga små runda kroppar, hvilka alla
tillsammans bilda kolet. Om vi jämföra dessa
lemningar af växter med dem, som vi finna på
kolbäddens golf och i dess tak, skola vi finna att de
sins emellan stämma öfverens, hvilket bevisar att
stenkol leder sitt ursprung från växter och från
sådana växter, hvilkas rötter vuxit i lergolfvet,
under det att deras toppar sträckte sig högt öfver
det nuvarande taket på stollgången.

Vår nästa fråga blir: hvad voro då dessa för slags
växter? Fins det någonstädes några nu lefvande
växter, som likna dem? Måhända föreställer du
dig, att det ar omöjligt att afgöra den frågan, då
man har till sitt förfogande endast några förstenade
bitar af de gamla växterna. Men det fins många
menniskor, som nedlagt ett helt lifs arbete på att

Fig. 48.  Innandömet af en kolboll: <i>S,</i> Tvärsnitt af en Sigillariastam.
<i>L,</i> Tvärsnitt af en stam af Lepidodendron. <i>L',</i> Längdsnitt af en stam
af Lepidodendron. <i>l,</i> Tvärsnitt af en kotte af Lepidodendron. <i>C,</i>
Tvärsnitt af en stam af Calamites. <i>c, c, c,</i> Tvärsnitt och längdsnitt af
Calamitesfrukter. <i>f,</i> Stam af en ormbunke med delar af dess blad
strödda rundt omkring den. De små runda prickarna som finnas
kringspridda här och der, äro större sporer, som hafva fallit ut ur frukterna.

undersöka och tolka alla de lemningar, som
kunnat anträffas, och ehuru du kanske icke begriper
egentligen någonting af hvad som framstalles i fig.
48, hvilken föreställer genomsnittet af en sådan
kula, som nyss omnämdes, kan dock en botanist
läsa i den lika bra som vi i en bok. Vid <i>S</i> och
<i>L</i> t. ex., der stammarna blifvit afskurna, kan han
fullständigt taga reda på, huru de en gång voro
bygda inuti, och jemföra dem med stammar af nu
lefvande växter, under det att frukterna <i>c c</i> och de
små sporerna, som ligga strax bredvid dem, berätta
sin historia lika tydligt, som om han plockat dem
från trädet. På det sättet hafva vi fått veta, hvilka
nutida växter kolbäddens växter äro lika, och det
skall säkert öfverraska dig att höra, att de stora

Fig. 49.  <i>Selaqinella selaginodes.</i> — En lummerart, som har två
slags sporer.

träden i kolskogarna, af hvilku man funnit
exemplar med stammar från tio till femtio fots höjd,
nu företrädas på jorden endast af små obetydliga
växter, knappast någonsin mer än två fot och ofta
icke mer än några tum höga.

Har du någonsin sett den lilla, lummerväxten,
hvilken visserligen icke är så särdeles allmän öfverallt
i Sverige, men dock icke obekant för den, som något
mera ströfvat omkring i skog och mark? I toppen
<img>Fig. 50.  Ett skogsparti under stenkolspenoden.</img>


af sina grenar uppbär den ett slags kotte, bestående
af fjällartade blad; och på insidan af hvart och ett
af dessa finnes fäst en liten kapsel, som kallas
sporangium och som är full med sporer eller
mossfrön, såsom vi kunna kalla dem, ehuru de icke äro
fullständigt lika verkliga frön. Hos ett särskild!
slags lummerart, med namnet Selaginella, innehålla
de kapslar (fig. 49, <i>B),</i> som sitta vid kottens undre
del, stora sporer <i>b,</i> under det att de, som äro fästa
nära toppen <i>(A),</i> innehålla ett fint stoft <i>(a).</i> Dessa
sporer äro fylda med harts; och man brukar
insamla dem för att använda dem till att
åstadkomma blixtar på teatern, emedan de flamma upp
högt, om man kastar dem öfver ett ljus.

Nu är denna lilla Selaginella bland nu
lefvande växter den, som mest liknar några af de
jättelika träd, hvilka växte i kolskogarna. Om du
ser på förestående bild af en skog från
stenkolsperioden (fig. 50), skall du kanske hafva svårt att
tro, att dessa stora träd, som äro täckta med
rutformiga märken och hvilka på bilden luta från
höger till venster och med sina kronor fylla hela öfre
delen af taflan, på något sätt äro beslägtade med
den lilla Selaginella. Likvisst har man af dessa
träd, i jordlagren närmast ofvanför kolet, funnit
grenar, hvilka bära kottar, som visserligen äro större
än dem, som finnas på den lilla lummerarten, men
för öfrigt alldeles lika med dessa; och, hvad som
är mest märkvärdigt, sporerna i dessa kottar äro
af precis samma slag som Selaginellas och icke ens
större än dessa.

Dessa träd kalla botanisterna för
Lepidodendron eller <i>det fjälliga trädet;</i> man har funnit
talrika exemplar deraf i alla kolgrufvor, t. o. m,
en stam, hvars längd uppgick ända till 49 fot.
Grenarna voro delade på ett egendomligt, gaffelartadt 
sätt samt buro kottar i ändarna. Sporerna,
som fallit från dessa kottar, har man funnit
tillplattade i kolet, och de synas kringspridda här och
der i kolbollen på fig. 48.

Ett annat ryktbart träd, som växte i stenkolsskogarna, 
är det, hvars rot vi funno i marken eller
underleran i kolgrufvan. Det har fått namnet
<i>Sigillaria,</i> emedan hela stammen är betäckt af
märken, som äro snarlika aftrycken af ett sigill, och
hvilka märken utgöra ärr efter affallna blad. Till
venster på teckningen af stenkolsskogen (fig. 50)
synas sigillariaträd: de, som hafva den underliga
bladbusken i toppen. Dessa trädstammar utgöra
en ganska stor del af hela kolmängden, och man
har i de öfre lerlagren funnit stycken af barken,
hvilka blifvit pressade flata af trycket, i längder
af 30, 60, ja ända till 70 fot. Stundom äro
barkstyckena icke flata, utan angifva fortfarande
stammens rundning och äro fylda med sand. Då de
äro mycket tunga, kunna de lätt förorsaka ras och
olycksfall, om grufarbetarne icke stötta taket
ordentligt. Stigmaria (fig. 47) är roten till
Sigillaria och påträffas i lerlagren under kolet.
Botanisterna äro icke alldeles säkra på, hvar dessa
träd hafva sina frögömmen, men en engelsk
vetenskapsman Carruthers tror, att de sitta innanför
bladens bas, såsom fallet är hos braxengräset, en liten
växt, som finnes på bottnen af våra sjöar.

Men hvad äro dessa rörliknande stänger, som
vi funno i stenkolsbiten (fig. 46, <i>b</i>)? Dessa äro af
stor betydelse, ty de tillhöra en växt, Calamites,
hvilken, som vi snart skola få se, hjelpte till att
rensa bort jorden från kolet- och hålla den ren.
Denna växt var en nära slägting till »räfsvansen» 
eller Equisetum, som växer i våra träsk; ehuru den
naturligtvis, såsom fallet var med den tidens alla
växter, var betydligt större, i det att den nådde en
höjd af 20 fot, under det att den lilla Equisetum
(fig. 51) sällan är högre än en fot och aldrig når
mer än 4 fot i nordligare länder, om den också i

Fig. 51.  Equisetum eller räfsvans.

det tropiska Syd-Amerika kan bli mycket högre.
Men om du någonsin sett den växt, som kallas
»räfsvans», så ser du genast, att träden i
förgrunden på fig. 50 endast äro en förstorad afbildning
af den lilla kärrväxten; frögömmena äro hos båda
växterna precis lika.





Dessa stora träd, Lepidodendron, Sigillaria och
Calamites, tillika med stora trädartade ormbunkar,
äfvensom mindre sådana, äro de vigtigaste växter
vi känna från stenkolsskogarna. Det kan vid
första påseende förefalla ganska underligt, att de voro
så stora, då deras nu lefvande afkomlingar äro så
små, men om du ger akt på nu lefvande växter
och träd, så märker du, att de nästan allesammans,
åtminstone de förnämligare bland dem, bära
blommor, och detta är en stor fördel för dem, emedan
det lockar insekter att tillföra dem pollenkorn, som
vi sågo i förra kapitlet.

Nu hade Lepidodendronträden och de växter,
som lefde samtidigt med dem, inga verkliga
blommor, utan endast sådana frögömmen som vi förut
omnämt; men då det icke fans några blommande
växter på deras tid, och de hade all marken för
sig sjelfva, växte de kraftigt och blefvo stora,
präktiga träd. Men när blommande växter började
finnas, utträngde dessa småningom de gamla jättarna
från stenkolsskogarna, så att de krympte och krympte
århundrade efter århundrade, tills slutligen deras
barnbarns barnbarn tusen generationer senare icke
kommo längre än till att lyfta sina små hufvuden
på hedar och i träsk för att berätta oss, att de
en gång i tiden varit stora.

Och de måste i sanning hafva varit stora och
ståtliga i dessa forna dagar, då de växte täta och
höga i de ensliga sumpmarkerna, der växter och
träd voro de förnämsta inbyggarna. I kolets
lerbäddar finna vi intet, som tyder på, att menniskor
lefde på den tiden, ej heller lejon eller tigrar; icke
ens några foglar, som kunnat flyga mellan trädens
grenar, utan i dessa stora skogar rådde en nästan
ständig tystnad, endast afbruten när ett jättestort
djur såsom en jätteödla eller groda kom qväkande
fram genom träsket eller ett slags gräshoppa
knarrade i gräset. Men dessa former af lif voro få
och sällsynta i jemförelse med de väldiga träd
och de hopsnärjda massor af ormbunkar och vass,
som betäckte hela marken eller speglade sig i de
stora gölar och sjöar, kring hvilka de växte.

Om du nu fått en föreställning om
kolperiodens växter och träd, är tiden inne att fråga, huru
det gick till, att dessa växter nedbäddades i
jorden och förvandlades till rent kol, i stället för att
vissna bort och endast lemna efter sig en
blandning af jord och blad?

För att få svar på den frågan måste jag bedja
dig i tankarna företaga en annan färd med mig,
och nu fara vi tvärs öfver Atlanten till Amerikas
kuster och stiga i land vid Norfolk i Virginia,
emedan vi der träffa på naturförhållanden, som
erinra om träsken i stenkolsskogarna. Trakten
rundtomkring Norfolk ligger mycket lågt, är flack och
sumpig, och söder om staden, ett godt stycke in i
Nord-Carolina, sträcker sig en stor öde sumptrakt,
som mäter icke mindre än sex mil i längd och tre
och en half mil i bredd. Hela detta område är
ett oafbrutet, väldigt moras, öfvervuxet af
vattenväxter och träd. Marken är svart; som bläck af
gamla nedfallna vissnade löf, gammalt gräs,
murknade rötter och stammar, som ligga i den, och så
mjuk, att allting skulle sjunka der, om icke de
sammanflätade moss-, ormbunks- och andra
växtrötterna funnes och bildade ett bärande nätverk.
Om du också gräfver dig ned ända till tio eller
femton fot, råkar du icke på någonting annat än
torf, bildad af qvarlefvor af de växter, som lefvat
och dött der, det ena slägtet efter det andra, samt
här och der svarta stammar af kullfallna träd,
hvilka småningom blifvit öfvertäckta af döda växter.

Stället är så hemskt, dystert och öfvergifvet,
att det går under namn af »Stora skräckträsket»,
och du förstår nog, att vi här hafva något, som
med allt skäl får betraktas såsom början till en
kolbädd; ty vi veta, att om torf torkas, blir den
fast och brinner utmärkt, samt att den, om den
pressas tills den blir riktigt hård och fast, icke är
olik stenkol. Om vi då kunna förklara, hur denna
torfmosse har hållits fri från jord, blir det lätt att
förstå, huru en kolbädd bildats, äfven om de växter
och träd, som växa i detta moras, äro helt olika
dem, som växte i stenkolshögarna.

Förklaringen är icke svår. Det fins
nämligen källådror, som oaflåtligt mynna ut i eller rättare
<i>sila</i> ut i det stora träsket, kommande från landet
vester derom, och hvilka i stället för att medföra
slam och grus, som floderna göra till hafvet, här
endast medföra rent klart vatten, enär de under
långa sträckor silat sig fram genom täta snår af 
vass, ormbunkar och buskväxter, som växa rundt
omkring moraset, och all jord derigenom kommit
att afskiljas och lemnas qvar i denna naturliga
sil. På det sättet kommer den svampaktiga
massan af döda växter att förblifva ren från
jordpartiklar, under det att vattnet och skuggan af de
täta skogarnas träd hindra blad, stammar m. m.
från att genom luftens och solens inflytande
förmultna. Så blifva de år efter år döende växternas
qvarlefvor rotfäste  för nya växter, och torfmossen
tilltager allt mera i tjocklek, under det att ett slags
reslig gran och andra jättestora växter lefva och
dö i de stora, vattendränkta skogarna. Emedan
de ha sitt fäste i så lös mark, blåsa de lätt
omkull och lemna då sina stammar att täckas af
mossa och ogräs.

Nu veta vi, att det fans godt om ormbunkar
och stora Calamites, som växte tätt i
stenkolsskogarna, ty vi finna deras lemningar öfverallt i
lerlagren, så att vi kunna lätt göra oss en
föreställning om, hur de täta snår, som bildades af dessa
växter, kransade träsken under stenkolsperioden,
alldeles som nutidens växter göra med Stora
skräckträsket, så att de höllo alla jordpartiklar fjärran
och växterna år efter år dogo och bildade ett tjockt
lager af torf, som sedermera förvandlades till kol.

Hvad vi dernäst hafva att förklara, är
tillkomsten af lerskiffern eller den hårdnade lera, som
täcker kolet. Nu veta vi, att jordytan tid efter
annan har än höjt sig, än sänkt sig, så att stundom
fastlandet sänkts under hafsytan och blifvit
sjöbotten, stundom hafsbottnen höjts öfver vattenytan och
blifvit fast land. Låt oss antaga, att det Stora
skräckträsket hölle på att småningom sjunka, så
att hafsvågorna kommo att rulla fram öfver det
och gjorde ände på vassen och busksnåren. Då
skulle källådrorna från vestern icke längre silas
rena från det slam och grus de medföra, utan detta
skulle bredas ut som vid delta-bildningarna vid
Nilen och Mississippi och bilda ett lager öfver de döda
växterna. Du kan lätt fatta, att detta slam skulle
komma att i sig dölja många trädstammar och
andra växtlemningar, hvilka härledde sig från växter,
som qväfdes och dödades, då de begrofvos
derunder; och dessa lemningar komme att bevaras liksom
dem vi nu finna i taket i stenkolsgrufvornas gångar.

Men ännu återstår det att förklara
uppkomsten af den täta sandstenen. Hur har den  
kommit dit? För att förklara det måste vi antaga,
att marken fortsatt att sjunka, tills hafvet täckte
hela det ställe, der träsket en gång funnits, och att
hafssand då hopades öfver leran samt småningom
pressades af tyngden af ny sand, tills den slutligen
bildade en fast sandsten, och vår kolbädd blef
begrafven allt djupare och djupare i jorden.

När slutligen efter långa tidrymder den tjocka
massan sandsten ofvanföre bädden <i>b</i> på fig. 45 hade
bildats, måste sjunkandet hafva upphört och
marken hafva höjt sig något litet, så att hafsvattnet
drefs tillbaka; då kommo strömmar och floder att
åter föra ned slam och dermed bilda ett nytt
lerlager. Dera växte en ny skog upp; ormbunkar,
Calamites, Lepidodendron och Sigillaria bildade
småningom nya snår, och många hundra fot ofvanom
den begrafna kolbädden <i>b</i> började en annan bädd
af torf och växtämnen samlas för att i sin ordning
bilda kolbädden <i>a</i>.

Detta är den enkla berättelsen om, huru det
stenkol, som vi nu gräfva ut ur jordens inre, en
gång lefde som vackra växter på dess yta. Vi
kunna icke bestämdt uppgifva alla trakter i
Europa, der dessa skogar växte, emedan en del af
det kol, som bildades, sedermera förts bort af
floder och uppslukats af hafvets vågor, men hvad vi
<i>kunna</i> säga, är, att öfverallt, der det nu finnes kol
i jorden, der måste sådana skogar hafva funnits.

England är det land i Europa, som är rikast
på stenkol. Försök att tänka dig, att på östra
kusten af Northumberland och Durham, der nu för
tiden allting är svart af koldam och nedsotadt af
röken från skorstenarna, och der nejden rundt
omkring genljuder af bullret från hammare och
ångmaskiner, kärror och åkdon, som fara fram och 
tillbaka, att der för årtusenden sinom årtusenden
sedan i ett öde träsk, beskuggadt af jättestora träd,
det ena lagret af växter efter det andra bildades,
år efter år, för att en gång blifva det kol, som i
våra dagar har så högt värde. I Lancashire, det
idoga Lancashire, försiggick samma sak, och äfven
upp till Yorkshire och Derbyshire måste hafvet
hafva stigit och sköljt en öde strand, hvarest stora
skogar täckte en yta af åtminstone 1800 — 2000
qv.-km. (= 16 till 18 qv.-mil). Äfven i
Staffordshire, som ligger ungefär i Englands midtpunkt,
fiunes ett kolfält, som berättar oss samma historia,
under det att i södra Wales de djupa kolgrufvorna
och talrika tunnare kollager förtälja oss, hur äfven
der för århundraden och åter århundraden sedan
skogar måste hafva grönskat och försvunnit under
hafvets sand den ena gången efter den andra.

Men hvad är det som har förvandlat dessa
bäddar af döda växter till en hård svart sten?
Först måste du betänka, att de hafva pressats under
den oerhörda tyngden af klippor och jord ofvanför
dem. Blott och bart af våra vanliga blyertspennor
kunna vi lära något med afseende på denna sak.
En gång gräfdes <i>grafiten</i> eller rent kol, hvaraf våra
blyertspennor äro gjorda, ut ur jorden i större
stycken. Men nu har så mycket grafit förbrukats, att
man är nödsakad uppsamla grafitstoft och pressa
det under en tung vigt för att derigenom bilda stora
fasta stycken, af hvilka man skär ut stänger för
vanliga pennor.

Det tryck vi kunna åstadkomma med
maskiner är imellertid oändligt ringa i jemförelse med
trycket af dessa hundratals fot fast klippa, som
ligga ofvanpå kolbäddarna, och hvilka hafva
pressat dem under tusentals, ja, kanske milliontals år;
dessutom veta vi, att jorden i sitt inre är delvis
ganska varm, och många af de berg, i hvilka kol
funnits, hafva undergått förändringar genom
värmens inverkan. Derför kunna vi lätt tänka oss,
att kolet icke endast hoppackades till en fast massa,
utan att också den olja och de gaser, som bladen
inneslöto, drefvos ut af hettan, och alltsammans
liksom. gräddades såsom i en bakugn till en enda
likartad massa. Skilnaden mellan kol, som
brinner med liflig låga, och kol, som brinner endast
under glödning, ligger hufvudsakligen deri, att det
ena blifvit mera upphettadt och pressadt än det
andra. Kol, som brinner med klar låga, har ännu
qvar i sig tjära, gas och olika slags oljor, som
växten samlade i sina blad, och då dessa ämnen
åter frigöras, gifva de tillbaka solstrålarna i form
af en klar låga. Det hårdare slaget stenkol
(antracit) har deremot förlorat en stor del af dessa
oljor, och endast kol fins qvar, hvilket griper
luftens syre och brinner utan låga. Cokes är rent
kol, som vi frambringa genom att drifva ut oljorna
och gasen ur kolet. Den gas, vi bränna i våra
gaslågor, är en del af den gas, som drifvits ut.

Du kan lätt tillverka litet kolgas när som
helst. Tag en tobakspipa och fyll piphufvudet med
litet pulveriseradt stenkol samt kitta till dess
mynning med litet vanlig lera. Om du sedan låter
piphufvudet stå öfver en spritlåga, tills det blir
starkt upphettadt, utdrifves gasen genom pipans
munstycke och antändes lätt (fig. 52). Det är
på det sättet, som all vår gas tillverkas, endast
med den skilnaden, att man använder stora
jern-cylindrar att upphetta kolet i och leder gasen till
stora plåtcisterner, i hvilka den förvaras, tills vi
behöfva den.
Du kanske icke med ens förstår, hur kol kan
innehålla så mycket tjära, olja och gaser; men tänk
på, hur mycket sådana ämnen finnes i växter,
särskildt i fröna! Tänk på mandelolja, lavendelolja,
nejlike-, kummin- och terpentinoljan, som vi erhålla
ur tallar och hvaraf tjära göres. Om du tänker
på dessa och kanske flere oljor, äfvensom på huru
sporerna af lummerarterna innehålla stora mängder
likartade oljor, kan du lätt föreställa dig, att de
stora massor stenkolsväxter, hvilka blandats  

Fig. 52.



tillhopa och sammanpressats, skola kunna gifva ifrån
sig olja i stor mängd, hvilken, då den upphettas,
öfvergår till gas. Du kan sjelf i en kolbrasa se
tjärdroppar sippra ut och bilda svarta bubblor,
hvilka brista och brinna. Det är af sådan tjära
som James Young först tillverkade den fotogen,
som vi bränna i våra lampor, och benzolen
härleder sig från samma ämne.

Af benzolen åter erhålla vi en vätska, kallad
anilin, af hvilken så många vackra färger göras,
såsom anilinrödt, anilinblått, anilinviolett m. m.,
och — hvad som väl synes dig ännu  
märkvärdigare — drops-karameller och många andra
sötsaker, som smaka bra i barnamunnar, pläga allmänt
kryddas med essenser, som äro tillverkade af
stenkolstjära. Sålunda erhålla vi af stenkolen icke
allenast nästan all konstgjord värme och nästan allt
konstgjordt ljus, utan ock vackra färger och
välsmakande saker. Vi hafva nyss nämnt, att
stenkolsverldens växter saknade blommor, och dock se
vi, att långt, långt efter deras död gifva de oss
färger i många skiftningar, så praktfulla, som
någonsin nutidens växtverld har att bjuda på.

Det är i sjelfva verket icke litet vi hafva dessa
växter att tacka för, som lefde för så ofantligt länge
sedan! Om de kunnat tänka, skulle de kanske
tyckt, att de icke vore till synnerligt stor nytta
här i verlden. De hade inga täcka blommor, och
ingen fans som kunde beundra deras vackra gröna
löfverk, med undantag af qväkande reptilier och
små syrsor och gräshoppor; och allesammans lefde
och dogo de på en och samma fläck, slägte efter
slägte, utan att tyckas uträtta något godt för något
eller någon. Sedan blefvo de begrafna i jordens
inre, der ingen kunde se dem, och der pressades de
samman, så att allt hvad de egt af skapnad eller
skönhet gick förloradt, samt förvandlades till svart,
hårdt kol. Så lågo de århundrade efter
århundrade, årtusende efter årtusende, och ändock
tycktes ingen bekymra sig om dem.

Slutligen en dag, då menniskan redan länge
hade lefvat på jorden och bränt ved för att få eld,
och så småningom kommit att bränna upp träden i
skogarna, upptäcktes det, att denna svarta sten
kunde brinna, och från den tiden har stenkol för
hvarje dag blifvit allt mer och mer till gagn.
Derförutan skulle vi icke blott saknat bränsle i våra
bostäder och ljus på våra gator, då träden i våra
skogar tagit slut; men utan stenkol skulle det också
i många länder varit omöjligt att smälta
jernmalmen i så stora mängder som nu. Det fins
exempel på den saken i Sussex i England. Der i
trakten är det mycket godt om jernmalm, och så länge
der fans god tillgång på skog till bränsle, funnos
der också åtskilliga smältugnar i verksamhet, men
de förföllo så småningom, och år 1809 upphörde
den sista af dem. Nu ligger jernet alltså oanvändt
der, endast af brist på kol, under det att i andra
Englands provinser, der jernmalmsfyndigheterna äro
belägna på kortare afstånd från kolgrufvorna, stora
massor jern smältas och bearbetas för hvar dag
som går.

Utan stenkol skulle vi ej heller kunna hafva
några ångmaskiner och följaktligen inga af de stora
anläggningar, som nu finnas för tillverkning af
bomulls- och linneväfnader eller några fabriker för
stålvaror. Ja, nästan hvarenda sak, som vi i vårt
hvardagslif begagna, skulle endast med svårighet
kunna tillverkas och endast i små qvantiteter; och
om vi också skulle kunnat tillverka dem, skulle vi
omöjligen kunnat sända dem så snabbt öfver hela
verlden, om det icke funnes stenkol, ty då skulle
vi icke hafva några jernvägar och inga ångfartyg,
utan hade måst fortskaffa alla varor på kanaler
och på långsamma segelfartyg. För att göra en
resa, som nu räcker några timmar, skulle vi
behöft dagar, och för att komma till en annan
verldsdel skulle det behöfvas månader.

Följaktligen skulle utan stenkol menniskorna
i allmänhet hafva varit långt fattigare än nu. Utan
några större industriella anläggningar och fabriker
skulle de nästan alla hafva måst lefva 

hufvudsakligen på att upparbeta jorden, och då en hvar
måste anstränga sig för sitt dagliga bröd, skulle
det varit mycket mindre tid och tillfälle till att lära
sig något om vetenskap eller litteratur eller historia,
och det skulle varit mycket svårare att förskaffa
sig något af lifvets glädje och beqvämlighet.

Vi kunna derför med allt skäl säga, att dessa
växter och träd, som lefde för årtusenden sedan,
och hvilka syntes vara af intet gagn, hafva
uträttat och uträtta fortfarande mycket för oss. Det
fins många, som klaga öfver att lifvet ingenting
är värdt, att de icke kunna se något gagn af
någonting, och att det icke tyckes finnas någonting
särskildt för dem att uträtta. Jag skulle vilja
råda sådana menniskor, vare sig de äro vuxna eller
barn, att läsa historien om växterna, som blefvo
kol. Icke sågo de något gagn af sin egen korta
tillvaro, de endast lefde och njöto af solskenet,
fylde sitt värf och voro nöjda. Och nu, sedan
tusenden, ja sannolikt millioner år förflutit från det
de lefde och dogo, har England dem att tacka för
sin storhet, sin rikedom och sin makt, och hela
verlden har för en stor del af den lycka och
beqvämlighet, som den njuter, att tacka de
solstrålar, som dessa växter väfde in i sig.

Dessa frigöras och fram stråla ånyo i våra
kaminer, i våra strålande ljus och i våra maskiner
samt uträtta större delen af allt det arbete, vi
åstadkomma, och de lära oss sålunda,
<poem>
att allt, som fins, en uppgift fått:
ej minsta lif förintas kan,
nej, <i>intet</i> i ett intet svann,
ty Gud har bygt: Hans verk bestått.
</poem>

*
</chapter>

<chapter name="Nionde kapitlet. Bina i bikupan.">
<h2>NIONDE KAPITLET.</h2>

<h2>Bina i bikupan.</h2>
<img></img>

<b>I</b> detta kapitel vill jag
bedja dig följa mig
på besök i en af de
underbaraste städer
i verlden. Det är
en stad utan några
menskliga
innevånare, och dock är
den så tätt befolkad, att den kan rymma från
tjugu tusen till sextio tusen bebyggare. Du kan
der finna gator, men ingen stenläggning, ty
innevånarna promenera på husväggarna; och på sjelfva
husen kan du icke se några fönster, ty hvarje hus
är endast så stort att det kan rymma sin egare,
och dörren är den enda öppningen derpå. Ehuru
husen icke äro uppförda af menniskohand, äro de
mycket noggrant och regelbundet bygda i rader
ofvanför hvarandra; och här och der tilldrager sig
ett och annat kungligt palats, större och rymligare
än de öfriga byggningarna, särskild
uppmärksamhet, helst som de äro förlagda i gathörnen och
således på en mera i ögonen fallande plats.

Somliga af de vanliga husen begagnas att bo i,
medan andra deremot tjena som förrådshus, hvarest
under sommaren insamlas föda för vinterns behof,
då innevånarna icke få begifva sig utanför
stadsmurarna. Dermed menas icke, att stadsportarna
hållas stängda; detta är icke behöfligt, emedan i
denna underbara stad hvarje medborgare lyder
lagarna, går ut endast då det är lämpligt att gå ut,
kommer hem i laga tid och håller sig inom hus,
när det är hans eller hennes skyldighet. Och
under vintern, när det är mycket kallt utomhus, hålla
innebyggarne, som icke hafva några eldbrasor, sig
varma inom stadens område genom att skocka sig
tätt tillsammans och våga sig då aldrig utom
dörrarna.

En enda drottning regerar hela denna talrika
befolkning, och du kanske nu tager för afgjordt,
att eftersom hon har så många undersåtar, färdiga
att arbeta för henne och passa upp henne, hon
icke skulle taga befattning med något annat, utan
blott roa sig. Tvärt om: sjelf lyder hon också de
lagar, hon fått sig föreskrifna till efterlefnad, och
aldrig, utom vid ett eller annat högtidligt tillfälle,
lemnar hon staden, utan arbetar lika ifrigt som alla
andra på skötandet af sina kungliga åligganden.

Från solens uppgång till dess nedgång herskar
lif, rörelse och brådska i denna flitiga stad, så ofta
det är vackert väder. Fastän portarna äro så trånga,
att två af innevånarna med knapp nöd kunna
komma förbi hvarandra, när de mötas der, gå
likväl tusenden ut och in igenom dem hvarje timme
på dagen; några föra med sig byggnadsämne för
nya hus, andra föda och lifsmedel för vintern; och
medan allt ser ut som förvirring och oreda i detta
brådskande rörliga vimmel, har dock hvar och en
sitt bestämda arbete att sköta, och en bestämd
ordning råder öfver det hela. Äfven om du icke
redan af öfverskriften på kapitlet viste, hvilken
stad jag här har beskrifvit, skulle du nog kunna
gissa att det är en bikupa. Ty hvar — om vi
dock undantaga myrstacken — kunde vi väl i hela
verlden för öfrigt uppleta ett så verksamt, så
flitigt eller så ordnadt samhälle som bland bina?
För mer än hundra år sedan företog sig en blind
naturforskare, François Huber, att studera dessa
underbara insekters vanor, och med sin hustrus och
en betjents hjelp lyckades han utforska största
delen af deras hemligheter. Före hans tid hade
alla naturforskare misslyckats vid sina
undersökningar af bina, emedan dessa, då de insattes i
kupor med glasfönster, murade till fönsterrutorna med
murbruk, innan de började arbeta, derför att de ej
tycka om dagsljuset. Men Huber uppfann en kupa,
som han efter behag kunde öppna och tillsluta;
han satte inuti denna en glaskupa, och på det sättet
kunde han öfverraska bina, medan de arbetade.
Tack vare hans undersökningar och andra 
naturvetenskapsmäns, som följt honom i spåren, känner
man numera till dessa djurs hemvanor i det närmaste
lika väl som vi känna våra egna; och om vi nu
redogöra för uppbyggandet af en bistad och dess
innebyggares lif, tror jag du skall nödgas erkänna, att
de bilda ett underbart samhälle och att det är en
stor artighet vi säga en person, när vi om honom
eller henne begagna uttrycket: »flitig som ett bi».

För att imellertid börja från början, vilja vi
antaga, att vi en vacker majmorgon, när solen
strålar klart öfver våra hufvuden, promenera i en
landtlig trädgård och att vi få se någonting svart, som
liknar en pudding, hänga ned från grenen på ett
äpleträd. Om vi gå närmare, finna vi dock, att
det är en stor klunga eller svärm af bin, som med
benen klänga sig fast vid hvarandra, så att hvarje
bi med sina två framben hakat sig fast vid de två
bakbenen på ett ofvanför sittande. På detta sätt
kunna ända till 20,000 bin hänga tillhopa med
hvarandra, och dock hänga de så fritt, att till och
med ett bi, som befinner sig i svärmens midt, kan
när som helst lösgöra sig från sina grannar och
bana sig väg till klungans yttersida.

Om dessa bin lemnades åt sig sjelfva, skulle
de snart nog söka ut åt sig en boningsplats i ett
ihåligt träd eller under något hustak eller
annorstädes i någon hålighet och der börja bygga sin
honungskaka. Men då vi icke vilja mista deras
honung, skaffa vi oss en kupa och hålla denna
under svärmen samt skaka varligt grenen, så att bina
falla ned deri och haka sig fast vid sidorna, när
vi hvälfva den öfver en linnenäsduk, utbredd öfver
det ställe, på hvilket kupan skall stå.

Och låt oss nu antaga, att vi skulle kunna
öfvervaka, hvad som försiggår i kupan. Innan ännu
fem minuter hafva förgått, ha de flitiga små
insekterna börjat sprida sig och göra anordningar i
sitt nya hem. En flock (vid pass tre hundra eller
så omkring) stora, oviga bin af mörkare färg än
de öfriga ströfva visserligen utan bestämdt mål
omkring i kupan och vänta på att de andra skola
skaffa dem mat och ställa i ordning bo åt dem;
men dessa äro drönarne eller hanarne (n:r 3 på
flg. 53), som aldrig uträtta något arbete utom
under två eller tre dagar i sitt lif. Men de mindre,

Fig. 53.  1. Arbetsbi.  2. Bidrottning eller vise.  3. Drönare.

arbetsbina, börja genast att flitigt taga i tu med
arbetet. Somliga flyga bort på spaning efter honung.
Andra vandra uppmärksamt rundt omkring kupans
inre väggar för att se efter, om der finnas några
springor; och om sådana förekomma, begifva de sig
bort till hästkastanjer, popplar, stockrosor eller andra
växter, som hafva hartsrika, klibbiga bladknoppar,
och samla ett slags kåda, som kallas »kittvax»,
med hvilket de tillmura springorna och göra dem
lufttäta. Ännu andra, skocka sig rundt omkring
ett bi (h:r 2 på fig. 53), som är svartare än de
öfriga och har längre kropp samt kortare vingar;
ty detta är bidrottningen, kupans moder, och hon
måste uppvaktas och vårdas.
Men de flesta börja hänga som i en klase ned
från taket, just på samma sätt som de gjorde, när
de hängde vid äpleträdsgrenen. Hvad göra de der?
Vänta blott litet, och du skall snart få se, att ett
bi skiljer sig från sina kamrater och sätter sig högst
upp i spetsen af bikupans insida och vänder sig
oupphörligt rundt omkring, liksom för att skjuta
undan de andra bina och skaffa sig en fläck ledig,
der hon kan arbeta. När detta är gjordt, börjar

Fig. 54  Vaxkaka med cellbottnar, nedhängande från kupans
takbjelke.

hon med sina framben hacka på bakkroppens
undersida och får så fram en flaka vax ur ett slags
besynnerlig ficka, som befinner sig under hennes
bakkropp. Detta vax håller hon fast med sina
fötter och biter det med sina hårda spetsiga
öfverkäkar, hvilka röra sig åt båda sidorna, utåt och
inåt, som en tång; sedan väter hon det med sin
tunga, tills det blir som ett slags deg, hvarpå hon
kan draga ut det som ett band och klibba fast
det öfverst i toppen af kupan. Härefter kommer
turen till ett annat vaxflak; ty hon har åtta
sådana små vaxfickor och brukar fortsätta, tills de
allesammans äro tömda. Då flyger hon bort ur
kupan, och efter henne sitter en liten vaxklump
qvar i taket på kupan eller på den trälist, som går
der igenom. Så intages hennes plats af ett annat
bi, som förfar allt igenom på samma sätt. Detta bi
efterföljes af ett annat, detta af ett annat och så
vidare, tills en stor vaxvägg blifvit uppbygd, som
hänger ned från tvärslån i bikupans tak liksom i
fig. 54, endast med den skilnaden, att cellerna icke
äro med ens utmärkta deri.

Imellertid börja de bin, som varit ute för att
insamla honung, att komma tillbaka med sina
bördor. Men de kunna icke lägga upp sin honung,
ty inga celler finnas ännu att förvara den i; ej heller
kunna de tillsammans med de andra bygga kakor,
ty de hafva intet vax i sina vaxfickor. Derför sätta
de sig tillsammans i en klunga och förblifva på
det viset orörliga i tjugufyra timmar, under hvilken
tid de smälta den hopsamlade honungen, hvarvid
en del deraf blir till vax och sipprar ut under
buksegmentens ränder. Sedan äro de färdiga att förena
sig med de andra om arbetet och klena fast vax
till kupans fullbordande.

Och när nu en vaxklump är färdig, öfvertages
arbetet af en ny biskara. Dessa kallas <i>biammor,</i>
emedan de tillreda cellerna och mata ungarna. Ett
af dessa bin tager plats i kupans tak och börjar
borra in sitt hufvud i vaxet, under det hon biter
med käkarna och vrider hufvudet fram och åter.
Snart har hon också gjort början till ett rundt hål,
derifrån öfvergår hon till att göra ett annat, medan
ett andra bi tager det förras plats och utvidgar den
första urhålkningen. Ända till tjugu bin kunna på
detta sätt aflösa hvarandra vid hvart hål, innan det
blifvit vidt nog till att tjena som cellbotten.

Under tiden har en annan flock biammor
arbetat på alldeles samma sätt på motsatta sidan af
vaxkakan, och sålunda åstadkommes öfver hela
kakan en mängd urhålkningar, som stå med
ryggarna mot hvarandra. Derpå bilda bina
cellväggarna, och snart äro en mängd sexsidiga rör
färdiga, vid pass 1 eller 1 ¼ centimeter djupa samt
uppradade på bägge sidorna af kakan, färdiga att
mottaga honung eller biägg.

Fig. 55.  <i>B</i> visai i midten den tillslutna bottnen på en cell, som passar
in i mellanrummet mellan de tre tillslutna cellerna i <i>A,</i> medan åter
dessa tre cellers bottnar passa in i tomrummen i B; cd visar cellerna,
sedda från sidan

På <i>cd</i> i ofvanstående fig. 55 kan du se, huru
dessa celler se ut och huru tätt de aro slutna intill
hvarandra. Äfven ändarna af cellerna ha en sådan
form, att då bottnarna af två celler möta
hvarandra, den ena cellens botten (B, fig. 55) passar in
i mellanrummet mellan bottnarna af tre motstående
celler (A. fig. 55), medan på samma gång dessa
tre senare sluta tätt omkring den förra. Efter
denna plan fylla de kloka små bina hvarje
tumsbredd af kupans utrymme, begagna härför minsta
möjliga mängd vax och foga cellerna så tätt
tillsammans, att hela kakan hålles varm, när ungarna
befinna sig i den  samma.
Somliga arter af bin lefva icke i kupor, utan
hvarje bi bygger sitt eget bo. Dessa bin — t. ex.
tapetserarbiet, som gräfver ett hål i jorden och
bekläder dess väggar med blommor och blad, och
murarbiet, som bygger i murar, bygga icke
sexsidiga celler, utan runda, ty för dem ställer
utrymmet inga hinder. Deremot har naturen
småningom lärt det lilla kupbiet att bygga sina. celler
allt tätare tillhopa, till dess de fullkomligt passa
in i hvarandra. Om du i ett mjukt ämne borrar en
mängd runda hål tätt intill hvarandra och sedan
pressar massan så, att den på alla sidor utsättes
för lika tryck, komma hålen att efter hand
antaga sexsidig form, hvilket utvisar att detta är den
trängsta form, i hvilken de kunna sammanträngas.
Ehuru bina icke kunna veta detta, åstadkomma de
dock just sexsidiga urhålkningar, då de gnaga bort
hvarje vaxsmula, som kan undvaras.

Så fort en kaka är fullbordad, börja bina en
ny vid sidan af denna och lemna endast en smal
gångstig emellan, nätt och jemt så bred, att två
bin kunna komma fram, då de gå med ryggarna
mot hvarandra, och så fortgår arbetet, tills kupan
är full af kakor.

Så snart en längd af vid pass sex tum af
den första kakan blifvit försedd med celler,
fortsätta dock icke de bin, som hemta honungen, vidare
med att stillasittande omsätta den till vax, utan börja
då samla den i cellerna. Vi veta alla, hvar bina
hemta sin honung, och huru ett bi, när det sätter
sig på en blomma, sticker ned i henne sin smala
tunglika proboscis, som egentligen är en förlängd
underläpp, och suger ut honungsdroppen. Denna
sväljer biet, så till vida som det förpassar den
genom sin strupe ned i den s. k. honungsmagen eller
första magen, hvilken ligger mellan strupen och
den egentliga magen; men när det åter kommer till
kupan, kan det tömma denna honungsmage och
åter uppstöta honungen samt utspotta den i
honungscellerna.

Men om du omsorgsfullt ger akt på bina,
särskildt vårtiden, skall du finna, att de föra med sig
någonting annat jemte honungen. Bittida på
morgonen, när ännu daggen ligger qvar på marken,
eller längre fram på dagen, på fuktiga, skuggiga
ställen, kan du få se bin, som gnida mot en blomma
eller sönderbita dessa påsar med gult stoft eller pollen,
som vi i sjunde kapitlet omnämnde. När biet pudrat
in sig med pollen, borstar det åter af sig frömjölet
med sina fötter och för det till sin mun, der det
fuktas och knådas till en liten boll, hvarpå det
öfverflyttas från första benparet till det andra, derifrån
till det tredje och bakersta paret. Här instoppas det i
en liten, med hår kantad fördjupning, kallad
»korgen». Denna »korg», som befinner sig på det bakersta
benparets skenben, ser ut som en svullnad, hvilket
du sjelf kan iakttaga, när biet flyger omkring bland
blommorna. Ofta fyller det bägge bakbenen på
detta sätt, och när det återkommer till kupan,
befria biammorna det från dessa klumpar och äta
antingen sjelfva upp dem eller blanda dem med
honung till mat åt ungarna; eller om de hafva mer
än de behöfva, förvaras det i gamla honungsceller
för kommande behof. Denna blandning är det s. k.
»bibrödet», ett svartaktigt, beskt ämne, som ofta
påträffas i honungskakor, i synnerhet i sådana som
blifvit fylda på sensommaren.

När biet blifvit befriadt från bibrödet, går det
till en af de tomma cellerna i den nya kakan,
ställer  sig på kanten och uppstöter honungen från
honungsmagen samt tömmer den i cellen. En cell
rymmer innehållet af många honungsmagar, och
derför ha också de flitiga små arbetarne brådtom
hela dagen med att fylla cell efter cell. Här ligger
honungen obetäckt — den är allt för tjock och
klibbig för att rinna ut — och anlitas till den
dagliga bespisningen, så framt den icke kan
afläggas för framtiden, i hvilket fall cellerna
tillstängas med vax öfver vintern.

En dag eller två efter sedan bina inqvarterat
sig i kupan börjar imellertid bidrottningen visa sig
särdeles orolig. Hon beger sig ut ur kupan och
fladdrar omkring en stund, men kommer sedan
tillbaka igen, och ehuru bina vanligtvis hålla noga
reda på henne för att hålla henne inomhus, låta de
henne dock nu göra som hon sjelf finner för godt.
Hon gör ånyo en utflykt och kommer äfven nu
tillbaka, men slutligen höjer hon sig i luften och
flyger bort. Men ensam får hon icke gifva sig af.
 Alla bikupans drönare flyga efter henne och bilda
en hedersvakt, som följer henne, hvart hon tar
vägen. Inom en halftimme eller så omkring
återkommer hon, och då samla sig alla arbetsbina
omkring henne, väl vetande, att hon numera kommer
att helt lugnt stanna qvar i kupan och helt och
hållet egna sig åt att lägga ägg: det är nemligen
bidrottningen, som lägger alla äggen i kupan. Detta
börjar hon med omkring två dagar efter sin
utflykt. Nu äro, utom dem, som äro fylda med
honung, många andra celler färdiga; och uppvaktad
af en skara bin går bidrottningen till en af dessa,
sticker in sitt hufvud i den och förblifver ett
ögonblick i denna ställning, liksom undersökte hon, om
den duger till bostad åt det unga biet. När hon
sedan kommer ut, vänder hon sig om och lägger
ett litet ovalt, blåhvitt ägg i cellen. Derefter bryr
hon sig icke vidare om det, utan går till nästa cell
och derpå till en annan samt förfar der på samma
sätt och lägger sålunda ägg i alla de tomma
cellerna på ömse sidor om kakan. Hon går dervid
så raskt till väga, att hon ibland lägger ända till
tre tusen ägg på en och samma dag.

Och nu börja biammorna få sysselsättning. På
två eller tre dagar har hvarje ägg utvecklat sig
till en liten mask eller larv, och biammorna införa
i dess cell en blandning af frömjöl och honung,
som de hafva tillredt i sina egna munnar och i
hvilken larven får ligga. Inom fem eller sex dagar
blir larven så fet och frodig häraf, att han nära
på fyller hela cellen, och då försegla bina cellens
mynning med ett tunt vaxlager, gjordt af små ringar
men med en liten öppning i midten.

Så snart larven är instängd, börjar den från
sin underläpp afsöndra en hvitaktig, silkesartad
hinna, sammansatt af tvänne sammanklibbade
silkestrådar, och med denna spinner den rundt omkring
sig ett öfverdrag eller en kokong, och så förblifver
den stillaliggande i vid pass tio dagar till.
Slutligen, inom en tid af inemot tre veckor efter sedan
ägget lagts, är det unga biet fullt utbildadt och
ligger då i cellen så, som synes af fig. 56, samt
börjar äta sig ut genom kokongen och vaxlocket och
klättrar så ut ur cellen. Strax infinna sig ånyo
ammorna, stryka dess vingar och mata det under
tjugufyra timmar, hvarefter det är fullfärdigt att
sjelf börja deltaga i arbetet och flyger ut för att
samla honung och frömjöl alldeles som de andra
arbetsbina.

Nu har antalet af de i kupan befintliga 
arbetsbina vuxit betydligt, och samlandet af honung
och frömjöl bedrifves med stor raskhet. Äfven de
tomma cellerna, som utrymts af de unga bina,
rengöras af ammorna och fyllas med honung; och
denna honung är mörkare än den som förvaras i
de rena cellerna, hvarför den senare kallas 
»jungfruhonung», emedan den är så klar och
genomskinlig.

Fig. 56.  Ett stycke af en vaxkaka med puppor eller unga bin,
<i>pp,</i> i cellerna. — <i>q</i> en vise-cell.

Efter sex veckor upphör slutligen bidrottningen
att lägga arbetsbiägg och börjar nu, i vissa, något
större celler, lägga ägg, ur hvilka drönare eller
hanbin skola utvecklas på 24—26 dagar. Under tiden
hafva arbetsbina vid kakornas ena kant upphängt

några högst besynnerliga päronlika celler (q fig.
56), med mynning lodrätt nedåt, och omkring hvar
tredje dag gör drottningen ett uppehåll med att
lägga drönarägg och lägger då ett ägg i en af dessa
celler. Märk väl, att hon låter tre dagar gå mellan
hvarje gång hon lägger ett vise-ägg, ty det finnes —
som vi strax skola få se — ett ganska naturligt
skäl för henne att göra på det sättet.

Biammorna egna dessa ägg en särskild
omvårdnad, och i stället för att förse cellen med den
vanliga födan, fylla de den med en söt, skarp,
geléaktig vätska, ty denna larv skall med tiden blifva
en prinsessa och i sin ordning drottning eller vise.
Besynnerligt nog tycks det, som vore det denna
särskilda slags näring och cellens storlek som är
orsaken, att denna larv utvecklas till en bimoder,
som kan lägga ägg, ty i händelse en kupa har
den oturen att förlora sin drottning, taga bina en
vanlig arbetsbi-larv och lägga denna i en kunglig
cell samt föda den med det nyss omnämda geléet,
och då blir af denna en vise. Så snart prinsessan
likasom de andra blifvit instängd, börjar hon spinna
sin kokong, men låter den icke, såsom de öfriga
bina, sluta helt och hållet till, utan lemnar en
öppning upptill.

Sexton dagar efter det första kungliga äggets
läggande börjar äldsta prinsessan försöka äta sig
ut ur sin cell, och vid ungefär samma tid blir den
gamla drottningen mycket orolig och kryper
förvirrad omkring i kupan. Orsaken härtill är den,
att det aldrig samtidigt kan vara två visar i samma
kupa, och drottningen vet, att hennes dotter snart
skall komma ut ur sin vagga och skall försöka
afsätta henne från regeringen. Som hon icke önskar
strida för sitt rike, besluter hon sig för att söka sig
ett nytt hem och taga med sig en del af sina
undersåtar. Om du vid denna tidpunkt ger akt på
kupan, skall du också finna hoptals af bin skocka
sig tillsammans, sedan de gjort sin
honungsinsamling.  Dessa bin hänga då tåligt väntande för att
hafva tillräckligt förråd med vax i ordning för sitt
behof när de ge sig af, under det visen håller skarp
utkik, om det icke skall yppa sig en klar solig
dag, på hvilken de kunna svärma; ty bin svärma
aldrig en regnig eller mulen dag, om de möjligtvis
kunna slippa, och vi kunna lätt förstå hvarför, när
vi betänka, hur regnet skulle besvära deras vingar
och förstöra vaxet under deras kroppar.

Under tiden blir den unga prinsessan mycket
otålig och försöker komma ut ur sin cell, men
arbetsbina mota henne tillbaka, ty de veta, att det
skulle blifva en förskräcklig strid af, om de två
drottningarna träffades. Derför täppa de till hålet,
som hon har gjort, med nytt vax, sedan de
instuckit åt henne litet mat att lefva på, tills hon
blir utsläppt.

Slutligen inträffar en lämplig dag, och vid tio- 
eller elfvatiden på förmiddagen lemnar den gamla
drottningen kupan samt tager då med sig några
hundra drönare och från tolf till tjugu tusen
arbetsbin, hvilka skocka sig omkring henne och
flyga ett stycke bort, tills hon råkar på någon
trädgren, hvarvid de bilda en kompakt svärm, färdig
för en ny kupa eller att söka sig ett eget hem.

Vi lemna dem nu och återvända till den
gamla kupan. Här herskar den befriade
prinsessan i all sin glans; arbetsbina skocka sig
omkring henne, uppvakta henne och mata henne,
som om de icke visste hvad de skulle taga sig till
för att visa henne nog hyllning. Men ännu är
hon icke nöjd. Hon är orolig och springer
omkring, som om hon sökte en fiende, och försöker
komma åt de öfriga kungliga cellerna, der de
andra unga prinsessorna äro instäugda. Men
arbetsbina vilja icke låta henne komma när dem, och
slutligen står hon stilla och börjar slå i luften med
sina vingar samt darra öfver hela kroppen. Allt
hastigare och hastigare bli hennes rörelser, tills hon
ändtligen frambringar ett högt pipande ljud, som
låter ungefär som: »tyt, tyt».

Hör! Hvad är det för en ton, liknande ett
»kvak, kvak», som besvarar hennes? Det är ett
lågt, hest ljud och kommer från den näst äldsta
prinsessans cell. Nu se vi, hvarför den unga
drottningen varit så orolig. Hon vet, att hennes syster
snart skall komma ut, och ju högre och starkare
ljudet i cellen blifver, dess förr vet hon att striden
skall börja. Och så besluter hon sig att följa
moderns exempel och ställa sig i spetsen för en andra
svärm. Men hon kan icke alltid invänta en
vacker dag, ty hennes syster växer mycket hastigt och
kan komma ut ur cellen, innan hon är borta. Och
så gör sig den andra eller eftersvärmen i ordning
och flyger sin väg. Och detta förklarar, hvarför
prinsess-äggen läggas med några dagars mellantid,
ty om de lades alla på samma dag, skulle det icke
bli tid för en prinsessa att hinna undan med en
svärm, innan den andra komme ut ur sin cell,
Ibland, när arbetsbina icke äro vaksamma nog,
kunna de två drottningarna råkas, och då blir det
strid af, tills den ena är dödad; ibland kan det också
hända, att båda begifva sig af med samma svärm
utan att hitta på hvarandra. Men detta endast
uppskjuter striden, tills de komma i den nya
kupan; förr eller senare måste endera blifva dödad.
Och nu börjar en tredje drottning regera i den
gamla kupan, och hon är lika orolig som någon
af de föregående, ty ännu flera prinsessor kunna
väntas. Men om numera ingen ny svärm är redo
att utrymma kupan, bry sig icke arbetsbina vidare
om att beskydda de kungliga cellerna. Den unga
drottningen slår ned på den hon först får sigte på,
gnager hål på den med sina käkar, sticker in
gadden genom hålet i kokongen och dödar det unga
biet, medan det ännu är en fånge. Derpå går hon
till nästa cell och så till den dernäst och slutar
icke, förrän alla de unga prinsessorna äro aflifvade.
Då är hon nöjd, ty nu vet hon att ingen annan
skall störta henne från tronen. Några dagar
derefter flyger hon bort med drönarna och kommer
hem för att slå sig i ro i kupan för vintern. Då
försiggår ett mycket egendomligt uppträde.
Drönarna äro icke vidare af någon nytta, då
drottningen icke mera ämnar flyga ut, och dessa lata
bin bruka aldrig förrätta något arbete i kupan.
Derför börja arbetsbina döda dem; de öfverfalla
dera och sticka ihjäl dem. Som drönarna icke
hafva några gaddar, kunna de icke försvara sig,
och inom några få dagar fins icke en drönare,
ja, icke ett drönarägg, qvar i kupan. Detta
mördande förefaller oss visserligen mycket upprörande,
då de stackars drönarna aldrig hafva gjort något
ondt och blott hafva det felet att vara ohjelpligt
lata. Men det blir mindre upprörande, när vi veta,
att de icke skulle kunna lefva många veckor, äfven
om de icke blefve mördade, och att bina, när
vintern kommer, icke kunna ha råd att mätta så många
öfverflödiga munnar, hvarför en hastig död
förmodligen för dem är lyckligare än hungersdöden.

Och nu göra sig bikupans qvarvarande 
innevånare i ordning att föda de unga bina och lägga
in vinterförråd. Det är nu vi komma att taga
deras honung, som de med arbete och möda
samlat. Men i stället måste vi ofta ge dem föda i
ersättning, till exempel sirap på senhösten och
förvåren, när de icke kunna finna några blommor.

Ehuru kupan nu är jemförelsevis lugn och
arbetet skötes utan hetsighet, har dock hvarje
särskildt bi sin sysselsättning antingen utomhus eller
i kupan. Utom honungssamlarna och biammorna
har ett visst antal bin till sin uppgift att vädra
kupan. Du kan lätt förstå, att när så många
insekter äro så tätt hoppackade, hettan skall blifva
ganska betydlig och luften oren och ohelsosam. Och
bina hafva inga fönster som de kunna öppna för
att släppa in frisk luft, så att de äro nödsakade
att fläkta in den från den enda befintliga
öppningen vid ingången till kupan. Sättet, hvarpå de
göra detta, är mycket intressant. Några af bina
stå nära ingången med hufvudena vända mot denna
och slå ut med vingarna som solfjädrar samt vifta
med dem fram och tillbaka, så att härigenom en
luftström uppstår. Bakom dessa bin och
kringspridda på kupans golf stå andra, men dessa med
ryggen mot ingången, och fläkta på samma sätt,
och sålunda kringföres luften i kupans alla gångar.
Andra bin städa cellerna, sedan de unga bina äro
utkläckta, och ställa dem i ordning till att
mottaga honung, medan åter andra hålla vakt vid
kupans ingång för att utestänga den förderfliga
vaxmalen, som gerna vill lägga sina ägg i kakan, för
att dess ungar skola få lefva på honungen. Allt
arbetsamt folk får lof att akta sin egendom för
tjufvar och lösdrifvare, och bina hafva många
sådana snyltgäster såsom getingar, maskar och  
sniglar, som gerna krypa in, hvar de möjligen kunna
komma åt. Lyckas det dessa att undgå
vaktpostbinas uppmärksamhet, blir det strid af inuti
kupan, och inbrottstjufven stickes ihjäl.

Ibland händer det dock, att bina, sedan de
dödat fienden, icke kunna bli qvitt hans kropp, ty
en mask eller snigel är för tung för att lätt kunna
bortskaffas, men skulle, ifall han finge blifva qvar,
göra kupan i hög grad osund. Ur denna
förlägenhet förstå imellertid de fintliga små bina att hjelpa
sig genom att från växtknopparna anskaffa det
gummiartade kittvaxet, ty dermed öfverdraga de
helt och hållet den döda kroppen, hvilken de
sålunda liksom balsamera och derigenom hindra dess
förruttnelse.

Och så fortgår lifvet i denna underbara bistat.
De små arbetsbina bygga, inberga, samla förråd,
städa och vädra både bittida och sent, och deras
lif räcker vanligen vid pass åtta månader. På
denna tid hafva de till fullo medhunnit sin del af
arbetet här i verlden. Blott de bin, som födts på
sensommaren, lefva öfver till nästa år för att börja
arbetet på våren. Visen lefver längre, förmodligen
omkring två år, hvarpå äfven hon dör, efter att
hafva blifvit moder åt många tusen barn.

Vi hafva redan påpekat, att i naturens
sagoland allt samverkar för att bringa ordning ur en
skenbar oreda. Men ehuru vi kunna antaga som
en naturlig sak, att vindar och strömmar, floder
och moln, ja äfven växterna, skulle följa bestämda
lagar, torde vi väl knappast kunnat misstänka en
sådan regelbundenhet i det verksamma, oberoende
och flitiga biets lif. Och dock se vi, att äfven
detta har sitt särskilda bestämda arbete att uträtta
och uträttar det regelbundet och ordentligt. I detta
kapitel hafva vi uteslutande sysselsatt oss med biet
inom kupan och sett, huru märkvärdigt dess
instinkter leda det i dess dagliga lif. Men på senare
årtionden har man upptäckt, att det också förrättar
ett högst egendomligt och underbart arbete i
verlden utanför sitt hem, och att vi hafva biet att
tacka för icke blott den honung, vi äta, men äfven
till stor del för skönheten och de glada färgerna
hos de blommor, det besöker, när det samlar
honungen. Detta skall bli ämnet för vårt nästa
kapitel, och på samma gång vi älska det lilla biet
för dess oaflåtliga flit, tålamod och ordning inom
kupan, skola vi säkerligen förvånas öfver den
underbara naturlag, som leder det på dess omedvetna
kärleksbeskickning ibland de blommor, som växa i
dess grannskap.

*
</chapter>

<chapter name="Tionde kapitlet. Blommor och bin.">
<h2>TIONDE KAPITLET.</h2>

<h2>Blommor och bin.</h2>

<img></img>
<b>H</b>vad du än må
hafva haft i
tankarna, innan du
i dag fick fatt
i boken för att
läsa detta
kapitel, så vill jag
bedja dig nu


drifva det ut ur ditt hufvud och söka tänka dig,
att du befinner dig ute i en landtlig trädgård en
varm sommardag. Du har kanske sprungit
omkring och lekt eller hållit på att läsa, men så blir
det för varmt för att göra någonting, och du har
valt ut åt dig den skuggrikaste platsen under
något träd i närheten af en blomrabatt på
gräsmattan och skulle kanske hafva lust att taga dig
en liten lur, om det icke vore för tidigt på dagen.

Under det att du ligger der och tänker på så
godt som ingenting, utom möjligen på hur trefligt
det är att få vara lat ibland, märker du ett sakta
surrande tätt intill dig, och du får se att en mängd
bin flyga lifligt omkring bland blommorna i
blomrabatten. De tyckas icke vara besvärade af
hettan eller hafva lust att hvila sig; och de flyga så
lätt och synas så tillfredsstälda af sin
sysselsättning, att du inte gerna tröttnar på att se på dem.

Den stora humlan gör sig icke så särdeles
brådtom, der hon ovigt färdas fram och sticker in sitt
hufvud i riddarsporren samt dröjer qvar derinne så länge,
att du nästan kan tro, att hon fallit i sömn. Det
bruna biet deremot flyger brådskande och med
snabb fart emellan löfkojor, luktärter och reseda.
Det är tydligen ute i allvarliga ärenden och
tänker taga så mycket som möjligt ur hvar blomma
för att kunna få en dugtig laddning med sig hem
till kupan. I somliga blommor stannar det icke
ett ögonblick, utan drar hufvudet strax tillbaka, så
snart det stuckit in det, liksom ville det säga:
»ingen honung der!» Men i de honungsrika
blommorna stannar det en stund och kraflar sig sedan
ut igen med sin droppe honung och fortsätter
färden för att finna mera i den nästa.

Låt oss litet närmare gifva akt på detta bi!
Det fins många olika slags blommor i rabatten,
men märkvärdigt nog tycks biet icke besöka än
ett slag, än ett annat, utan håller sig oafbrutet till
ett enda, för denna gång kanske resedorna, tills
det flyger sin väg. Res dig då upp och följ det,
och du skall få se, att det flyger raka vägen till
kupan. Kanhända stannar det på vägen för att
besöka någon enstaka reseda, men ingen annan
blomma kan fresta det, förr än det har fört sin
börda hem.

När det så kommer tillbaka igen, begifver det
sig kanhända till ett annat slag af blommor,
luktärterna t. ex., och håller sig till dem under den
resan, men det är mera sannolikt att det blir sin
gamla vän resedan troget hela den dagen.

Vi veta ju alla, hvarför biet gör så många
resor mellan trädgården och kupan: att det håller
på att samla honungsdroppar, en ur hvarje blomma,
och bär dem till kupan för att förvara dem i
honungskakan till föda under vintern. Hur det
stufvar in dessa honungsdroppar och äfven samlar
pollenkorn till bi-bröd, sågo vi i förra kapitlet; i detta
vilja vi följa det på dess arbete bland blommorna
och se till, hvad det i gengäld kan uträtta för dem,
då ju de äro så nyttiga för bina.

Af berättelsen om en gullvifvas lif hafva vi
visserligen redan lärt, att växter kunna sätta
kraftigare och bättre frön, då de erhålla pollenkorn
från en annan planta, än om de äro nödsakade att
använda dem, som bildas på samma stånd; men
jag är säker på, att det dock skall förvåna dig
mycket, då du får höra, att ju mer man studerar
blommor, desto mer öfvertygad blir man, att deras
färger, lukt och underliga skapnad endast äro lika
många lockbeten och snaror, utsatta af naturen,
för att locka insekter att komma till blommorna
och sålunda föra pollenkorn från den ena till den
andra.

Så vidt vi veta, är det helt och hållet för
detta ändamål, som växterna bilda honung i olika
delar af sina blommor, stundom innesluten i små
fördjupningar såsom i smörblommans kronblad,
stundom fritt i klara droppar, såsom inom
kaprifolieblommans krona. — Honungen tillreda
växterna för insekternas räkning, och sedan hafva de
alla möjliga påhitt för att locka dessa att komma
och hemta den.

Du erinrar dig säkert, att stenkolsväxterna icke
hade några prunkande eller i ögonen fallande
blommor. Nu kunna vi förstå, hvarpå detta berodde.
Det fans på den tiden inga insekter, som flögo och
buro pollenkorn från blomma till blomma, och
derför behöfdes det inga färgade blommor för att locka
dem. Men allt efter som flugor, fjärilar, humlor
och bin började finnas på jorden, började, också
blommor småningom framträda, och växterna hängde
ut sina i granna färger prunkande skyltar, som
ville de dermed säga: »kom till mig, och jag skall
gifva dig honung, om du i stället ger mig
pollenkorn, så att mina frön blifva friska och kraftiga.»

Vi kunna icke här uppehålla oss med att
undersöka, hur allt detta småningom utvecklades och
hur blommorna småningom klädde sig i glada
färger och underliga former för att locka insekter att
besöka dem; men vi vilja lära något om det sätt,
hvarpå de nu draga dem till sig, och hur du sjelf
skall kunna iakttaga detta, om du håller ögonen
öppna.                                                                        

I fall du t. ex. ger akt på de olika slagen
af gräs, starr och  säf, hvilka ju hafva så små 
blommor, att du knappast märker dem, skall du få se,
att nästan inga insekter besöka dem. Ej heller
skall du någonsin se bin surra omkring ekar,
valnötsträd, almar och björkar. Men i och omkring
de vackra och välluktande äpleblommorna eller de
starkt luktande lindblommorna kan du lätt
upptäcka bin, getingar och många andra insekter.
Orsaken härtill är, att gräs-, starr- och
säfarterna samt valnötsträden och de andra växter
vi nyss nämde allesammans hafva pollenkorn i
riklig mängd, och då vinden skakar dem fram
och tillbaka, för den pollenkornen med sig från
en blomma till en annan. Derför behöfva dessa
växter icke insekterna, och det lönar icke mödan
för dem att gifva bort någon honung eller att hafva
vackra eller välluktande blommor att locka
insekterna med.

Men hvarhelst du ser granna och lysande
blommor, kan du vara viss om, att växterna ha behof
af, att bin eller andra bevingade insekter komma
och bära pollenkorn till dem. Snödroppen, som
låter sin hvita blomma hänga ned mellan de gröna
bladen, crocusblomman med dess violetta och gula
färger, den prålande vallmon, den storblommiga
stockrosen och solrosen, den prålande lejontanden,
den vackra röda mjölkörten, senapens och rofvans i
klasar sittande blommor, den vackra blåa
förgätmig-ej'en och den lilla förtjusande klöfverblomman,
alla dessa besökas af insekter, som lätt få syn på
dem, då de ila förbi och hafva brådtom med att
suga till sig honung.

Sir John Lubbock har ådagalagt, att bin icke
allenast lockas af lysande färger, utan också kunna
skilja en färg från en annan. Han strök honung
på glasskifvor, under hvilka han lagt färgadt 
papper, och sedan han vant bina att alltid finna
honung på de blå glasen, torkade han dessa skifvor
rena och strök i stället honung på de röda. Om
nu bina endast hade ledts af honungslukten, skulle
de hafva flugit till det röda glaset, men detta gjorde
de icke. De begåfvo sig åstad först till det blåa,
i förväntan att finna honung på den vanliga
färgen, och det var först när de funno sig besvikna
der, som de begåfvo sig till det röda.

Är det icke en härlig sak att kunna tänka,
att de lysande, glada färger, som vi älska så
mycket hos blommorna, icke endast äro till för
prydnads skull, utan också äro nyttiga och förrätta sin
andel i arbetet med att underhålla ett friskt lif i
vår verld?

Vi få icke heller förglömma, hvad ljufva dofter
kunua uträtta. Har du lagt märke till den härliga
lukten, som sprides från rabatter med reseda,
timjan, rosmarin eller mynta eller från
blomsamlingarna på fläderbusken eller från de små
ligusterblommorna? Dessa växter hafva tillgripit en
annan utväg att locka insekterna: de behöfva inga
klara färger, då deras lukt är ett tillförlitligt och
säkert lockmedel. Om du tar dig för att räkna
efter, skall du förvånas öfver att finna, hur många
blommor med hvit, matt eller dunkel färg det fins,
som äro välluktande, under det att granna blommor,
sådana som tulpanen, fingerborgsblomman och
blåklockan, hafva obetydlig eller ingen lukt. Och
dock — liksom vi ju kunna finna menniskor, som
ha alla möjliga tilldragande egenskaper, både
skönhet och ädelmod, duglighet, godhet och vänligt
väsende, så påträffa vi ock blommor, hvilka, såsom
den vackra liljan, den älskliga rosen och den 
ståtliga hyacinten, hafva på en gång vacker färg och
skapnad samt en ljuflig doft.

Men vi hafva ännu icke på långt när kommit
till slutet med de blommornas påhitt, hvarmed de
söka försäkra sig om insekters besök. Har du icke
lagt märke till, att olika blommor öppna och sluta
sig vid olika tider? Tusenskönan (Bellis) öppnar
sig vid soluppgången och sluter sig vid
solnedgången, under det att gulltrafven (Œnothera biennis)
och nattglim (Silene noctiflora) öppna sina 
blommor, då tusenskönorna gå till hvila.

Hvad tror du orsaken kan vara härtill? Om
du uppsöker en klunga gulltrafve just i
solnedgången, skall du kanske kunna gissa dig till den, ty
de skola då utsända en så ljuf doft, att du icke
ett ögonblick kan tvifla på, att de inbjuda
nattfjärilarna att besöka dem. Tusenskönan öppnar
sig om dagen, emedan den besökes af daginsekter,
men dessa särskilda fjärilar, som kunna föra
gulltrafvens pollenkorn, flyga endast om natten, och om
denna blomma öppnade sig om dagen, skulle andra
insekter stjäla bort honungen, hvilka icke hafva
rätta kroppsformen eller storleken för att komma
i beröring med dess ståndarknappar och sålunda
icke kunna föra med sig några pollenkorn.

Samma förhållande kan du iakttaga hos
caprifolium. Du skall bli öfverraskad af att märka,
hur mycket starkare den luktar nattetid än på dagen.
Detta beror derpå, att ligusterfjäriln med
förkärlek besöker dess blommor och infinner sig mot
aftonen, lockad af den starka doften, för att med
sin långa snabel suga ut honungen och föra bort
pollenkornen.

Vidare, finnas andra blommor, som sluta sig
så snart regn är i annalkande. Rödarfven 

(Anagallis arvensis) är en af dem. Denna lilla blomma
sluter sig otvifvelaktigt endast för att hindra sina
pollenkorn från att sköljas bort, ty den saknar
honung; andra blommor göra det deremot för att
skydda honungsdroppen i blomkronans botten. Gif
akt på tusenskönorna till exempel, då ett oväder
är att vänta. Så snart himlen blir tung och mörk,
draga blomkorgarna sig tillsamman och förblifva
slutna, tills solen åter lyser. De göra detta, emedan
i hvar och en af deras i midten sittande små gula
blommor finnes en liten droppe honung, som skulle
sköljas bort, om vattnet finge spola öfver den.

Och nu kan du förstå, hvarför klockformiga
blommor så ofta hänga lutande nedåt, såsom
blåklockan, snödroppen, konvaljen och en mängd andra;
så nätta de se ut med sina klockor blygsamt
nedhängande från den veka stängeln! De böja sig ned
för att skydda de honungsdroppar, som finnas inuti
blomman, ty om klockan blefve full af regn eller
dagg, skulle honungen bli oduglig och insekterna
upphöra att besöka dem.

Men det är icke nog med, att blommorna
bevara sin honung för insekterna; det gäller också
att gömma den just för den rätta insektsarten.
Myror äro i många fall farliga fiender till
blommorna, ty de tycka lika mycket om honung som
någonsin bin och fjärilar, men du kan lätt förstå,
att de äro så små, att de, då de krypa in i en
blomma, lätt kunna komma förbi ståndarknapparna
utan att röra vid dem. Således kunna de tillgodogöra 
sig honungen utan att göra blomman någon
återtjenst. Derför hafva också blommorna, så att
säga, gjort många uppfinningar för att skydda sig
mot myror och andra krypande insekter. Betrakta
t. ex. den håriga stängeln på en gullvifva! I en 
liten myras ögon se dessa små hår ut som en tät
skog, och de befria blomman från myrans besök.
Tjärblomman (Lychnis viscaria) deremot har en slät,
men mycket klibbig stjelk, och på den fastna de
krypande insekterna, om de försöka klänga sig upp.
Sniglar och maskar skulle också anfalla och bita
sönder blommorna, om de icke hölles undan af
taggar och törnen, sådana som vi finna hos tistlar
och kardborrar. Så kunna vi steg för steg öfvertyga 
oss, att allt hvad en växt gör har sin mening,
endast vi kunna utforska den, och att äfven det
minsta lilla hår har sitt särskilda ändamål. Hafva
vi väl en gång fått uppmärksamheten väckt härpå,
måste väl en blomsterträdgård blifva en helt ny
verld för oss, om vi blott hålla våra ögon öppna
för allt, som försiggår i den.

Men då vi icke kunna hinna med många växter 
på en gång, så låt oss utvälja några få af dem, som
bina besöka, och se till, hur de bära sig åt för att
icke lemna ifrån sig sin honung utan att erhålla
hjelp i ersättning. Vi vilja börja med den violetta
geraniumblomman, eftersom det var af den, som vi
först lärde känna insekternas betydelse för
blommorna.

För mer än hundra år sedan lade en ung tysk
botanist, Christian Conrad Sprengel, märke till några
små fina hår, som sutto midt inne i denna blomma, 
rundt omkring ståndarna, och han var så viss
på, att hvarje del af växten var till någon nytta,
att han föresatte sig att taga reda på hvad dessa
hår hade för uppgift. Han upptäckte snart, att
de skyddade några små honungsglandler vid
ståndarnas fot och hindrade regnet att skölja bort
honungen, alldeles som våra ögonbryn hindra svetten
att rinna ned i våra ögon. Detta ledde honom till 
den iakttagelsen, att växterna med stor omsorg
bevara sin honung åt insekterna, och så småningom
lyckades han bevisa, att de gjorde detta för att
locka insekterna att besöka dem och bära bort
deras pollenkorn.


<img>Fig. 57.  <i>Gerarium sylvaticum.</i>  Skogsgeranium. Blomman till venster
har alla ståndarna liggande nere. På blomman i midten hafva fem
ståndare omslutit pistillen. På blomman till höger är märket öppet, 
sedan alla ståndarna hafva fallit ned.</img>

Hvad vi först skola lägga märke till hos denna
lilla geraniumblomma är, att de purpurfärgade linier, 
som pryda dess kronblad, allesammans peka rätt på
den plats, der honungen finnes vid ståndarnas fot,
och påtagligen tjena till att visa biet vägen till
honungen; och detta gäller om strimmorna och
streckteckningen på nästan alla blommor utom sådana,
som äro öppna om natten, och <i>hos dessa skulle</i> 



<i>sådana strimmor vara gagnlösa, ty insekterna skulle
icke kunna se dem.</i>

När geraniumblomman först slår ut, ligga alla
de tio ståndarna tätt utmed bladen i den färgade
blomkronan, såsom fallet är i blomman till venster
på fig. 57, och då kunna icke bina komma åt
honungen. Men inom kort börja fem af ståndarna
resa sig upp och sluta sig rundt om märket eller
knappen i pistillens topp, såsom vi se på den
midtersta blomman på figuren. Nu tror du kanske, att
de skola lemna sina pollenkorn der. Men nej!
märket är så tätt slutet, att kornen icke kunna
komma in i den klibbiga delen deraf. Men nu
<i>kan</i> biet komma åt honungsglandeln, som sitter på
utsidan af de uppresta ståndarna, och då det söker
derefter, kommer dess bakdel att vidröra
ståndarknapparna, der pollenkornen förvaras, och sålunda
får det frömjölet med sig. När sedan alla
pollenkornen i dessa fem ståndare äro borta, falla dessa
ned, och de andra fem resa sig upp. Märket
förblir dock fortfarande slutet, och pollenkornen från
äfven dessa ståndarknappar kunna af bin föras
bort till andra blommor. Till slut falla äfven dessa
fem ned, och då, men icke förr, öppnar sig märket
och, viker ut sina fem klibbiga flikar, som du kan
se på blomman till höger på fig. 57.

Men när allt hennes eget frömjöl är borta, hur
kan då blomman sjelf få något? Den får det af
ett annat bi, som hemtat det från en annan och
yngre blomma. Du förstår nog, att blomman, på
detta sätt är hindrad från att begagna sina egna
pollenkorn och tvungen att begagna sådana, som
äro hemtade från en annan blomma, på det att
dess frön må blifva kraftiga och friska.

En indiansk krasse, i hvars blommor vi sågo

humlan nedsticka sitt hufvud, tager ännu bättre
vara på sitt frömjöl. Den förvarar sin honung
längst ned i bottnen af sin långa sporre och sticker
ut endast en ståndare i sänder, under det att
geranium reser upp fem åt gången, och när slutligen
alla ståndarna i tur och ordning varit framme, 
kommer det klibbiga märket sist ut för att
mottaga pollenkorn från en annan blomma.

Allt detta kan du sjelf iakttaga, om du
uppsöker geranier på ängarna och krasse i
trädgårdarna. Men då det kan hända, att du icke

<img>Fig. 58. Blomma af blindnässlan (Lamium album). 1. Hel. 2. Skuren
midt i tu - <i>f,</i> Hårfrans, som skyddar honungen vid ståndarnas fot. —
<i>s,</i> märke. — <i>a,</i> ståndarknapp. — <i>l,</i> blomkronans läpp.</img>

får fatt i någon af dessa, skall du få höra
berättelsen om en annan blomma, som är lika
märkvärdigt inrättad, och hvilken du kan finna på
hvilken äng som helst. Den vanliga blindnässlan (fig.
58) har icke så litet besvär med att förmå bina att
hemta hennes pollenkorn. När du funnit en sådan
växt, så tag en blomma från kransen af blommor,
som sitta rundt omkring stjelken, och öppna den
varligt, så att du kan se ned i dess kalk. Just vid             
dess botten varseblifver du en tät frans af hår (<i>f</i>
n:r 2, fig. 58), och du kan nog genast gissa, att
den sitter der för att skydda en droppe honung.
Små insekter, som skulle krypa in i blomman och
beröfva den dess honung utan att röra vid
ståndarknapparna (a, fig. 58), kunna icke komma fram
mellan dessa hår, och sålunda är droppen skyddad,
tills biet kommer och tager den.

Betrakta nu ståndarna: de äro fyra till antalet
<i>(aa),</i> två längre och två kortare, och de äro
fullständigt täckta af den hufva, som blommans spets
bildar. Hur skall då ett bi kunna komma åt dem?
Om du funnes närvarande och kunde noga gifva
akt på en blomma, skulle du få se, att när biet
sätter sig på den breda underläppen <i>l</i> och sticker
ned sitt hufvud i blomkalken, kommer det först
och främst att med sin bakdel stöta mot den lilla
gaffelformade spetsen <i>s.</i> Denna spets är det
klibbiga märket, och biet aflemnar på detta litet
pollenkorn, som det hemtat från en annan blomma.
När det sedan måste krypa ännu längre in för att
nå honungen, stöter öfversta delen af dess bakdel
mot ståndarknapparna <i>aa,</i> och när biet kommer ut
igen, har det pollenkornen på sin bakdel i ordning
att aflemna hos nästa blomma.

Kommer du ihåg från kapitlets början, att
bina alltid bruka besöka samma slags blomma under
samma utflykt? Du inser nu, att detta länder
blommorna till stor fördel. Om ett bi begåfve sig 
från en blindnässla till en geranium, skulle
pollenkornen gå förlorade, ty de skulle icke vara af
något gagn for en annan växt än blindnässlan. Men
då biet vill hafva samma slags honung för hvarje 

<img>Fig. 59.  Salviablomman.  1. Blomman ar midt ituskuren och 
visar märket <i>s,</i> den rörliga ståndarknappen <i>ab, b' a'</i> samt 
ståndarsträngen <i>f.</i> 2. Bi, som intränger i blomman, tvingar ståndarknappen att
intaga ställningen <i>a' b'</i> och vidröra dess bakdel. 3. Äldre blomma,
hvars märke kommer i beröring med biet.</img>

resa, besöker det samma slags blommor och
aflemnar alltså pollenkornen just der de behöfvas.

Det fins ett annat slags blommor, <i>Salvia,</i> som
tillhör samma familj som blindnässlan, och jag tror,
att vi skola bli ense om, att det sätt, hvarpå den
blomman beströr biets bakdel med pollenkorn, är i
hög grad sinnrikt. Salviablomman (fig. 59) har
liksom blindnässlan en hufva och en bred läpp, men
i stället för fyra ståndare har Salvia endast två,
i det att två äro förkrympta. De två återstående
äro mycket underligt skapade: skaftet eller
ståndarsträngen (1 <i>f)</i> är mycket kort, under det att
knappen, som hos de flesta blommor utgöres af två små
sammanvuxna knölar, här har utvecklat sig till en 
lång tråd <i>ab,</i> hvilken är försedd med en liten påse
med pollenkorn endast i ena ändan. På fig. 59, 1,
ser du endast en af dessa ståndare, emedan
blomman är skuren midt itu, men i en hel blomma står
en på hvardera sidan strax innanför läppen. När
nu biet sticker hufvudet in i blomkalken för att
nå honungen, går det midt emellan de två
svängande ståndarknapparna, och i och med att det
stöter emot ändan <i>b</i> och skjuter den framför sig,
faller frömjölssäcken <i>a</i> rätt ned på dess rygg och
strör ut pollenkornen på den. Du kan lätt
undersöka detta genom att sticka ned en
blyertspenna i Salvias blomma, då du får se, hur
ståndarknappen böjer sig ned.

Lägg märke till, att biet icke under hela
tiden rör vid det klibbiga märket, som hänger högt
öfver det. Men då ståndarknapparna äro tömda
och sammankrympta, blir pistillens stift längre, och
märket sjunker lägre ned. Snart kommer ett annat
bi, som har pollenkorn på sin bakdel, för att söka
efter honung, och då det går in i blomman n:r 3 på
samma figur (59), kommer det att snudda vid märket
och  aflemnar der pollenkorn från en annan blomma.

Säg mig nu, om icke Salvia, som för öfrigt
har så mycken likhet med blindnässlan i yttre
skapnad, utvecklat en beundransvärd uppfinningsförmåga
i sättet att begagna sig af binas besök?

Luktviolen (Viola odorata) och den s. k.
hundviolen (Viola canina), hvilka blommor du kan plocka
på hvilken äng som helst, begagna sig af ett helt
annat sätt för att lemna bort sitt pollenkorn. Detta
sätt är dock icke i mindre mån sinnrikt.
Säkerligen har en hvar lagt märke till, hvilken
oregelbunden skapnad denna blomma har, och att ett
af de violetta kronbladen är försedt med en lång
sporre. Längst in i denna sporre och vid de i denna
sporre befintliga ståudarnas fot förvarar
violblomman sin honung, och för att komma åt den måste
biet tränga sig förbi den underliga krans af
orangefärgade små tingestar, som sitta midt i blomman.
Dessa äro ståndarknappar, fig. 60, <i>aa,</i> hvilka ha
sin plats tätt omkring märket <i>s,</i> så att, då
pollenkornen <i>p,</i> som äro mycket torra, komma ut ur
knapparna, blifva de inneslutna mellan ståndarna
liksom i en liten ask. Två af dessa ståndare hafva
långa smala bihang, hvilka befinna sig inne i
blommans färgade sporre och hafva honung vid sin fot.
Om nu biet skakar den yttersta delen af märket <i>s,</i>
öppnas ståndarknapparnas ring och de fina
pollenkornen falla ned mellan dem på insekten.

Låt oss för en stund betrakta, hur underbart
denna blomma är inrättad med hänsyn till spridandet
af sina pollenkorn! Först och främst sitter den
fäst på en smal stjelk och böjer ned sitt hufvud, så
att regnet icke kan komma åt honungen i sporren,
och så att pollenkornen falla framåt i den lilla
ask, som de sammangyttrade ståndarknapparna
bilda. Vidare äro pollenkornen alldeles torra, icke
klibbiga såsom hos de flesta andra växter. Detta
är för att de skola lätt falla igenom springorna, som
uppstå mellan ståndarna; <i>stiftet</i> eller märkets skaft
är också mycket smalt och sjelfva märket mycket
bredt, så att det lätt kommer i dallring, då biet
vidrör det, och derigenom tvingar ståndarknapparna
att åtskiljas, under det att dessa å sin sida sträfva 
att tränga sig tillhopa för att bilda det skyddande
höljet, ehuru icke så tätt, att icke frömjölet kan
komma mellan dem, då de sättas i skakning. Om du
till sist också betraktar strimmorna i blomman, skall 

<img>Fig. 60.  Violblomma ituskuren, med ståndarknappar och märke
förstorade. <i>aa,</i> Ståndarknappar. <i>s,</i> Märket. <i>p,</i> Pollenkorn. <i>h,</i> Honung.</img>


du se, att de allesammans peka rätt mot ingången
till sporren, der honungen är att söka, så att biet,
då blomman med sin ljufva, lukt lockat det till sig,
ofelbart skall begifva sig till rätt plats.

Det är två blommor till, som jag gerna ville
att vi skola undersöka tillsammans, och derefter
hoppas jag, att du skall med uppmärksamhet
betrakta hvarje blomma, du träffar på, för att söka
få reda på, hvilka insekter besöka den, och hur dess
pollenkorn föras bort Dessa två blommor äro de
vanliga »käringtänderna» (Lotus corniculatus) och ett
visst slags nyckelblomster (Orchis mascula), som är
nära slägt med det på våra fuktiga ängsmarker vanliga
fläckiga nyckelblomstret eller Jungfru-Mariæ-hand.

Käringtanden (fig. 61) kan du finna nästan hvar
som helst under hela sommaren, och du kan skilja
den från andra växter, hvilka den är mycket lik,
på dess blad, ty dessa, som för öfrigt likna
hvit-och rödväpplingens, hafva utöfver de vänliga tre
bladflikarna äfven två små bladflikar tätt invid
stjelken. Blomman har, som du ser, samma form
som en ärtblomma och hör i sjelfva verket till
samma familj, som på latin kallas <i>Papilionacece,</i>
på svenska vanligen <i>baljväxter,</i> men äfven
<i>fjärilblommiga,</i> emedan blommorna hafva en viss likhet
med en flygande fjäril.

Hos alla dessa blommor står det öfversta
kronbladet (fig. 61, 1 <i>sta),</i> högt upp öfver de andra, och
till följd häraf har det fått namnet <i>seglet.</i> Nedanför
detta sitta två kronblad, som kallas vingar, och om
du tager bort dessa, får du se, att de återstående
två kronbladen <i>k</i> äro sins emellan förenade i spetsen
och tillsammans hafva formen af en båtköl (2, fig.
61). Derför kallas de också »kölen». I
förbigående kunna vi lägga märke till, att dessa två 
sistnämda kronblad äro försedda med en underlig liten
ihålighet <i>d,</i> och om du ser efter på insidan af
vingarna, får du på hvardera af dem se en liten
upphöjning som passar in i ihåligheten och sålunda
håller kölen tillhopa. Så småningom skola vi se,
att detta är af stor vigt.

Låt oss nu betrakta en blomma, som är skuren
midt i tu på längden, för att se, hvad som döljer

Fig. 61.  Käringtänder <i>(Lotus corniculatus).</i> 1. Hel blomma: <i>sta,</i>
seglet; <i>w,</i> vingarna; <i>k,</i> kölen. 2. Blommans köl: <i>d,</i> ihålighet, hvari en
upphöjning på vingarna passar in: 3. Det inre af blomman : <i>s,</i> märket;
<i>p,</i> pollenkorn; <i>a,</i> ståndare; <i>h,</i> honungens förvaringsplats.

sig inuti den. Tio ståndare tillika med pistillen äro
inneslutna i kölen; nio af dessa äro sammanvuxna,
men den tionde fri. Fem af ståndarknapparna
brista sönder, redan innan blomman ännu slagit ut,


men de öfriga ståndarna fortfara att växa och skjuta
pollenkornen, som äro mycket fuktiga och klibbiga,
rätt upp i spetsen af kölen. Här ligga de, såsom du
ser på figuren, (61, 3, <i>p),</i> rundt omkring märket
<i>S,</i> men i likhet med förhållandet hos
geraniumblomman, är detta icke ännu tillräckligt utveckladt och
klibbigt för att kunna begagna sig af pollenkornen.

Antag nu, att ett bi besöker blomman.
Honungen, som det söker, ligger inuti den rörformiga
delen vid <i>h,</i> och då en ståndare är fri, kan det få
in sin snabel. Men om det skall gagna blomman
på något sätt, måste det blotta pollenmassan. Se
nu, hur listigt blomman har stält till för att nå
detta mål! För att dyka ned med hufvudet i
blommans rör måste biet sitta på vingarna <i>w,</i> och
dess vigt trycker ned dem. Men dessa äro
fastlåsta vid kölen <i>k</i> genom den upphöjning, som
passar in i ihåligheten <i>d,</i> och till följd häraf tryckes
kölen ned, äfven den, och den klibbiga
pollenmassan blir obetäckt samt kommer rätt emot biets
bakdel och fastnar der! Så snart biet hemtat sin
föda och flugit sin väg, höja sig vingarna och med
dem kölen samt öfvertäcka åter qvarblifven
pollenmassa, som är färdig att användas nästa gång.
När biet sedan begifver sig till en annan blomma
och rör vid märket så väl som vid pollenmassan, 
qvarlemnar det främmande pollenkorn derpå, och
blomman använder dem hellre än sina egna för
sina frön. Men om händelsevis icke något bi
infinner sig, blir märket klibbigt efter någon tid och
begagnar sig af sina egna pollenkorn. Och detta
är kanske ett af skälen, hvarför gökmaten är så
allmän, ty den kan reda sig äfven utan biets hjelp.

Slutligen komma vi nu till  nyckelblomstret
(orchis). Darwin har skrifvit en hel bok om de
många underbara sätt, hvarpå orchidéer locka bin
oeh andra insekter att komma och befordra deras
befruktning. Endast det enklaste deraf kunna vi
har omnämna, men jag tror att du sedan skall
finna en sådan blomma mer lik en trollkarls
hemlighetsfulla låda, än du någonsin tänkt dig att en
blomma skulle kunna vara.

Fig. 62.  <i>Orchis mascula.</i> <i>c, c, c,</i> yttre kalkblad, <i>co, co, co</i> inre
kalkblad, <i>p,</i> pollenmassor, <i>r,</i> rostellum eller pung, som täcker
klibbskifvorna vid pollenmassornas fot; <i>ss,</i> märket <i>P, pollinia</i> eller
pollensamling i förstorad skala <i>a</i> är pollenkorn; <i>d</i> den klibbiga skifvan, som
fäster sig på biets hufvud; <i>sv</i> fruktämnet; <i>sp</i> blommans sporre.

Låt oss noggrant undersöka den! Blomman
har sex mörkröda kalkblad, tre, <i>ccc,</i> som bilda en
yttre krans, och tre, <i>co, co, co,</i> som bilda en inre;
men alla sex ha samma färg, utom det största
på framsidan, hvilket kallas »läppen» och är
försedt med fläckar och linier, som låta dig ana, att
de peka i riktning åt honungen till.

Men hvar äro ståndarna och pistillen? Se
efter rätt under den båge, som bildas af de tre
böjda kalkbladen, och du skall kunna upptäcka
två små remnor och i hvardera af dessa en
klubbformig kropp <i>p, p,</i> hvilken du kan peta ut med
spetsen af en nål. En af dessa är midt på fig.
62, vid <i>P,</i> framstäld i förstorad skala. Den är
sammansatt af klibbiga pollenkorn <i>a,</i> hvilka
hållas tillsammans af fina trådar vid toppen af den
smala stjelken, och vid basen af denna fins en
liten rund kropp <i>d.</i> Detta är allt, som i denna
blomma motsvarar ståndare. Så länge dessa
samlingar af pollenkorn befinna sig inom blomman, är
den lilla uppsvallningen eller klibbskifvan vid
basen täckt af en liten pung, <i>r,</i> hvaruti den är
innesluten, och just nedanför denna pung kan du
se två gulaktiga klumpar <i>ss,</i> som äro mycket
klibbiga. Dessa utgöra spetsen af märket, och de sitta
rätt öfver fruktämnet <i>sv,</i> som du kan se i den till
höger på bilden aftecknade blomman.

Nu skola vi se till, hur denna blomma
aflemnar sina pollenkorn. Då ett bi kommer till en
orchidé för att söka efter honung, sätter det sig
på läppen och ledes af linierna på denna att gå
direkt på öppningen framför märket <i>ss.</i> I denna
öppning sticker det in hufvudet och dyker ned
med det i sporren <i>sp,</i> hvarest det genom att bita
i bladets inre beklädnad kommer åt en smula
växtsaft. Lägg märke till, att det måste bita deri,
hvilket tager tid !
Du inser genast, att då det går in, måste det
röra vid märket och sålunda der aflemna de
pollenkorn, som det har på hufvudet. Men det
kommer också att vidröra det lilla locket <i>r,</i> och detta
<i>går ögonblickligen upp, hvarigenom klibbskifvorng,
som sitta vid foten af pollensamlingen, komma i
beröring med dess hufvud.</i> Dessa klibbskifvor äro
fuktiga och klibbiga, men under det att biet
gnager på sporrens insida, hinna de torka en smula
och fastna vid biets hufvud, så att det för dem
med sig. Darwin fångade en gång ett bi, som, hade
ända till sexton sådana pollenmassor fästa på
hufvudet.

Men om biet kommer in i en annan blomma
med dessa pollenmassor stående upprätt på
hufvudet, kommer det helt enkelt att köra in dem i
samma remnor på den blomman, och de kunde då
icke komma i beröring med märket. Naturen har
dock förutsett detta. Under det att biet flyger,
torka klibbskifvorna, som fästa pollensamlingen vid
dess hufvud, allt mer och mer, och dervid böja de
sig och draga dermed pollensamlingarna nedåt, så
att de, i stället för att som i fig. 62 vara riktade
uppåt, peka nedåt, såsom i n:r 2 på samma
figur.

Och när nu biet kryper in i nästa blomma,
kommer det att köra dem rakt mot det klibbiga
märket, och då de fastna der, brista de fina
trådar, som hålla pollenkornen tillsamman, och
blomman blir befruktad.

Om du nästa vår, då du är ute i skogen,
plockar några sådana orchidéer och sticker ned en
blyertspenna i röret på samma sätt som biet
sticker ned sitt hufvud, skall du få se, hur den
lilla asken öppnar sig, och hur de två 
pollensamlingarna klibba fast vid blyertspennan. När du
sedan drar ut den, skall du få se, hur de
småningom böja sig framåt, och om du för in pennan
i en annan blomma, skall du få se, hur
pollensamlingarna falla i sär, när de träffa märket, och
på det sättet har du utfört biets förrättning.

Böra icke sådana underbara anordningar som
dessa komma oss att längta efter att lära känna
och förstå allt det hemlighetsfulla arbete, som
försiggår rundt omkring oss bland blommor, insekter
och hos allt hvad lif heter? Jag har här endast
kunnat berätta för dig helt litet, men jag kan
försäkra dig, att ju mer du forskar, desto flere
underbara saker skall du träffa på.

Visserligen hafva vi länge vetat, hur nyttig
honungen var för bina, och att de icke kunde få
den annat än från blommorna; dock är det först
i senare tid, som man kommit underfund med,
hvilken nytta biet gör blomman. Men nu, då vi fått
ögonen öppnade, lär oss hvarje blomma något nytt,
och vi finna att hvarje växt på det mest underbara
sätt lämpar sig efter de insekter, som besöka den,
både så, att de lemna dem riklig och god honung,
och så, att insekterna sig sjelfva ovetande göra
dem den önskade tjensten.

Och häraf få vi lära, att äfven bland insekter
och växter den satsen gäller, att de, som göra mesta
gagn för andra, få också mest igen. Hvarken
bina eller blommorna resonnera öfver hvad de
göra; de endast lefva sina lif så, som naturen leder
dem, i det de hjelpa och förädla hvarandra. Hur
skulle det månne gå, om en växt skulle använda
alla safter för sin egen räkning och icke toge någon
del deraf till att bilda den lilla honungsdroppen
i sina blommor! Bina skulle snart komma 
underfund med, att dessa blommor icke voro värda deras
besök, och blomman skulle icke få sina pollenkorn
bortförda, utan skulle nödgas reda sig på egen hand
samt derigenom blifva klen och sjuklig. Eller
antag, att biet toge sig för att bita hål i blommans
botten, hvilket verkligen händer understundom, och
på den vägen bemäktigade sig honungen; då skulle
det icke komma att föra med sig pollenkornen och
sålunda upphöra att bidraga till att hålla blomman
frisk och stark, blomman, hvarur det dock hemtar
sin dagliga föda.

Men detta är, som du ser, icke regeln. Tvärt
om, blomman föder biet, och biet hjelper blomman
helt och hållet omedvetet att alstra kraftiga frön.
Ja, om du en gång blir i tillfälle att läsa
utförligare hvad som fins skrifvet i denna sak, skall du
finna, att man har goda skäl för den tron, att
kolperiodens blomlösa växter småningom hafva försett
sig med blommor af liflig färg, behaglig lukt och
tilldragande form endast på grund af
nödvändigheten att locka insekter till sig, och sålunda hafva
vi den ömsesidiga hjelpsamheten mellan bin och
blommor att tacka för de älskliga blommor vi se
omkring oss.

Och hafva vi ingenting att tillägga? Jo,
visserligen! Blommor och insekter handla, som vi se,
utan tanke på eller kunskap om hvad de göra;
men den lag om ömsesidig hjelp, som leder dem,
är den samma, som bjuder oss, dig och mig, att
vara goda och hjelpsamma mot alla omkring oss,
om vi vilja föra ett nyttigt och lyckligt lif. Och
när vi se, hur den mäktiga Ande, som herskar
öfver hela verlden, gör allt hvad han gör till det
helas bästa, äfven i så obetydliga ting som bin och
blommor, och att skönhet och behag härleda sig
från alla lefvande varelsers kamp och
ansträngningar, så kunna vi, om vårt eget lif är mödosamt
och striden synes oss tung, lära af blommorna, att
det bästa sättet att möta våra bekymmer är att
lägga af vår lilla honungsdroppe för andra, vissa
om, att när de komma för att suga upp den, skola
de, om också omedvetet, gifva oss ny styrka och
nytt mod i ersättning.

Och härmed hafva vi kommit till slut med
de ämnen, som vi valt ut ur vetenskapens sagoland.
Du skall dock icke ett enda ögonblick tro, att vi
i någon mån hafva uttömt detta sagolandets rika
tillgångar; vi hafva tvärt om icke ens utforskat
dess förgård till fullo. »Ett saltkorns historia», »En
fjärils lif», eller »En myras arbete» vore ämnen,
som skulle leda oss in i en féverld med nya under,
lika så lockände som alla dem vi talat om i dessa
kapitel. Och »En blixt», »Explosionen i en
kolgrufva» eller »En vulkans utbrott» skulle göra oss
närmare bekanta med förfärliga jättar, kända och
fruktade sedan omätliga tider tillbaka.

Men vi hafva åtminstone kommit in genom
portarna och hafva fått lära, att det fins en verld
full af under, som vi kunna besöka, om vi endast
sjelfva vilja, och att den är oss helt nära, gömd i
hvarje daggdroppe eller vindfläkt, i hvarje bäck
eller dal, i hvarje liten växt eller djur. Vi
behöfva endast räcka ut handen och beröra dem med
forskningens trollspö, och de skola svara oss och
uppenbara de sagolika krafter, som leda och styra
dem, och sålunda kunna vi frambesvärja glada och
lyckliga tankar, när som helst och livar vi än
befinna oss, endast genom att tillkalla naturens 
tomtar och bedja dem tala till oss. Är det då icke
underligt, att menniskor så ofta gå dem förbi utan
en tanke och nöja sig med att växa upp i
okunnighet om alla underbara krafter, som städse äro
i verksamhet rundt omkring dem i verlden?

Det är ej heller endast nöje som vi erhålla
genom att studera naturen. Vi kunna icke
undersöka ens en fin solstråle och i tankarna utmåla för
oss de små vågor, af hvilka den består och som
oafbrutet utgå från solen, utan att fyllas med undran
och vördnad för den underbara kraft och makt,
som utvecklas i de oändligt små lika väl som i de
oändligt stora företeelserna i verldsalltet. Vi kunna
icke göra oss förtrogna med gravitationskraften,
med kohesionen eller kristallisationen utan att
nödgas inse, det naturens lagar äro oföränderliga och
bestämda, och att de skola bereda oss framgång
eller motgång, allt efter som vi handla okunnigt
eller förståndigt, och derför skola vi taga oss till
vara för att föra ett lättsinnigt, onyttigt eller
lättjefullt lif. Vi kunna icke iakttaga tomten <i>Lifvet</i> i
gullvifvan eller i biet utan att lära, att lefvande
varelser lika väl som döda ting styras af dessa
samma naturlagar. Ej heller kunna vi taga
kännedom om, huru bin och blommor äro ömsesidigt
afpassade för hvarandra, utan att der se ett stöd för
den lärdomen, att de lyckas bäst i lifvet, hvilka
medvetet eller omedvetet göra sitt bästa för att se
andra till godo.

Sålunda böra våra vandringar i Vetenskapens
sagoland hafva skänkt oss både glädje och kunskap
samt på mer än ett sätt lärt oss, huru vi skola
ordna vårt lif, under det att de tillika tjenat ett
högre syfte genom att visa oss, att naturens 
krafter, vare sig de framträda så som i värmet eller
gravitationen eller så som i lefvande varelser,
allesammans äro yttringar af den store Skaparens
röst och tala till oss om Hans natur och Hans
vilja.

*
</chapter>

