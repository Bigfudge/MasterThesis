<table o>
<td c><big>NÅGRA</big>
<td c><h1>HISTORISKA ANTECKNINGAR</h1> 
<td c><small>UR</small>
<td c><h2>ARBETARERÖRELSEN I STOCKHOLM</h2> 
<td c><small>AF</small>
<td c><b>P. S.</b> och <b>C. A. W.</b>
<td r><small>»Jo nu skal vi pröve en dyst, I gode herrer! Jeg vil dog se,</small><br><small>om usseldom har magt til at binde munden på den patriot,</small><br><small> som vil renske samfundet.»</small>
<td r><i>(En folkefiende)</i>
<td c><img></img>
<td><tab>
<td c>STOCKHOLM<br><small>GERNANDTS BOKTRYCKERI-AKTIEBOLAG</small><br>1887
</table>





<table o>
<td c><big>NÅGRA</big>
<td c><h1>HISTORISKA ANTECKNINGAR</h1> 
<td c><small>UR</small>
<td c><h2>ARBETARERÖRELSEN I STOCKHOLM</h2> 
<td c><small>AF</small>
<td c><b>P. S.</b> och <b>C. A. W.</b>
<td r><small>»Jo nu skal vi pröve en dyst, I gode herrer! Jeg vil dog se,</small><br><small>om usseldom har magt til at binde munden på den patriot,</small><br><small> som vil renske samfundet.»</small>
<td r><i>(En folkefiende)</i>
<td c><img></img>
<td><tab>
<td c>STOCKHOLM<br><small>GERNANDTS BOKTRYCKERI-AKTIEBOLAG</small><br>1887
</table>

   
   

<chapter name="Förord">
<img l></img><i>Då vi nyligen blifvit uppmanade att åt en
platstidning lemna en historik öfver den under
de senare åren pågående folkliga rörelsen i Stockholm,
hafva vi sammanfattat våra iakttagelser och
erfarenheter i följande skildring, men då vi funnit att
ämnet icke kunnat sammanträngas så att det kan
intagas i en tidning, i alla händelser icke utan att styckas,
hvarigenom sammanhanget måhända kunde gå
förloradt, ha vi föredragit att utgifva densamma
bokform.

     Innan arbetarerörelsen, liksom hvarje annan
rörelse, hunnit forma sig nog klart och tydligt för att
af samhället i sin helhet kunna uppfattas, har den
dock haft en gryende början, då den tillfällige
betraktaren visserligen kunnat iakttaga ett och annat, men
utan att uppfatta sammanhanget, hvarför omdomet
ofta blifvit falskt.

    Denna skildring är stödd på autentiska
aktstycken, tryckta skrifter, protokoll förda i föreningar
och å möten, tidningsreferat m. m.

     Öfvertyglsen, att inga verkliga framgångar,
ingen enighet, intet förtroende skall åt den folkliga</i>

<i>saken förvärfas, om ej densamma får fastare, och
vi må säga rent ut, respektablare principer än de,
som hittills i allmänhet gjort sig gällande, ligger här
ytterst till grund för publikationen af detta
sammanträngda resultat af de senaste åtta årens
händelser.

<tab>Stockholm i Februari 1887.

<tab><tab><tab><tab><tab><tab><b>Förf.</b></i>
<img></img>
</chapter>

<chapter name="Nya demokratiska rörelser">
<h2>Nya demokratiska rörelser</h2>

<img l></img>
Huru lugnt det folkliga och politiska lifvet här
i vårt fosterland än må synas dem, som mera
ytligt betrakta detsamma, så hafva likväl
de rörelser, som uppstått i andra länder, tagit så pass
form äfven hos oss, att de för den begrundande
iakttagaren kunna framvisa tydliga skeden.

     Partierna äro visserligen ej så skarpt åtskilda
som i utlandet, men man igenkänner dock samma
tänkesätt och sträfvanden här som der.

     Sedan <i>»Nyliberala partiet»</i> spelat ut sin rol och
upplöst sig vid sitt sista sammanträde å »Piperska
muren» 1869, läg den liberala politiken i Stockholm
nere en följd af år.

     En anledning till nybildning af ett liberalt parti
på bred demokratisk grundval blef <i>Arbetaremötet
1879</i> och <i>Norrlandstrejken</i> samma år.
Ifrågavarande möte utvisade i och för sig, att många af vår
tids arbetare och deras frivilliga vänner af andra
klasser hade en vaken blick på de politiska och
sociala forhållandena, och det behöfdes endast, att de

spridda krafterna samlades i något centrum, for att
ett verkligt parti snart skulle vara bildadt. Men det
är ej alltid nog med sådana tillfälliga sammanträffanden
af personer, som tänka mer eller mindre lika; det
fordras i allmänhet, att vissa yttre impulser af mer
eller mindre genomgripande art stöta till för att gifva
fart åt en ny riktning. Det är nemligen nödvändigt,
att känslorna komma med i spelet, ty utan dem får
ingen social eller politisk rörelse någon kraft och
varaktighet.

     Denna eggelse fick den demokratiska politiken
1879 genom den behandling, man lät de strejkande
sågverksarbetarne vederfaras, i synnerhet häktandet
af sju sågverksarbetare, hvilka efter halfannan månads
fängelse frigåfvos, då genom ransakningen deras oskuld
blifvit bevisad.

     Följden af rörelsen sommaren 1870 blef 
<i>Reformföreningens</i> stiftande på hösten, dertill initiativet togs
af D:r Anton Nyström, som blef föreningens
sekreterare under det Kapten Julius Mankell blef hennes
ordförande. Under den följande vintern utvecklade
den nybildade föreningen en ganska betydlig 
verksamhet, eggande icke blott Stockholms demokrater, utan
äfven hela landsortens till ett vaksamt deltagande i
de allmänna angelägenheterna. Meningen med
föreningen var, såsom hennes stiftare vid många tillfällen
framhållit i både tal och skrift, att genom det
politiska föreningsväsendet utbilda den sanna
medborgerligheten, skapa politiska förmågor, studera och
noggrannt undersöka de stora frågorna, lära känna de
handlande personligheterna och genom offentligt
framträdande å möten och genom artiklar och
resolutioner i pressen bidraga att bilda en verkligt öfverlagd
allmän opinion.

    Härvid afsåg man att verka i godt förstånd med
den demokratiska pressen, som man ansåg skulle
få ett det värderikaste stöd i politiska föreningar,
då dessa bättre än någon tidningsredaktion genom
sina mångfaldiga element få inblick i
samhällsförhållandena.

    Länge hade dock föreningen icke verkat, förrän
skilda riktningar visade sig inom densamma, och hvad
som först och sist visade sig behöfvas såsom
underlag för den folkliga politiken var: <i>upplysning och
principfasthet.</i>

    Redan å arbetaremötet hade enstaka röster höjts
mot de maktegandes ingripande gentemot de
strejkande sågverksarbetarne, och i Reformföreningen väckte
D:r Nyström förslag till en protest deremot; förslaget
förkastades dock, sedan ordföranden hotat afgå, om
det antoges: saken vore ej utredd nog, sades det!
Förslagsställaren beslöt då att ensam uttala en
offentlig protest mot myndigheternas, synnerligast
Landshöfding Treffenbergs tillvägagående under strejken,
genom att hålla ett föredrag å Mindre teatern (Dec.
1879) till förmån för de sju oförskyldt häktade
sågverksarbetarne. På uppmaning förnyades föredraget,
som väckte den lifligaste sympati och gjorde, att
månget öga tårfyldes; den kontanta behållningen (408 kr.)
skickades till de förut häktade sågverksarbetarne.
    Fastän föredraget: »Kapitalets och arbetets
problem» gick ut på att bekämpa kommunismens läror
och revolutionära åtgärder och att i stället, trots
orättvisa och nöd, reformera på det beståendes grund
och med moraliska medel utjemna stridigheterna
mellan de skiljda samhällselementen, blef dock D:r
Nyström, då han faktiskt uppträdt som oppositionsman,
inför den maktegande delen af samhället blott
<i>revolutionsmannen!</i> De, som känna den politiska lära,
han sedan många år tillbaka hyllat, och som hörde
hans enskilda såväl som offentliga uttalanden om
Sundsvallsstrejkarnes behandling, veta dock allt för
väl, att hans uppträdande till förmån för dem helt
och hållet berodde på den lifligaste medkänsla för
deras lidanden, hvilken ovilkorligen fordrade att
något blef gjordt for att protestera mot dylika både
orättvisa och okloka handlingar från
ordningsmaktens sida. Visst är emellertid, att sågverksegarnes
och landshöfdingens ingripande mot
Sundsvallsstrejkarne var en af de verksammaste anledningarne till
D:r Nyströms politiska framträdande.

    Omständigheterna gjorde nu, att då den nyväckta
nykterhetsrörelsen framkallade upplysningsfrågan. Å
ett nykterhetsmöte den 8 Febr. 1880 å Mindre teatern
framställde D:r Anton Nyström förslag till bildande
af ett <i>Arbetareinstitut.</i> Häri framhölls (se Dagens
Nyheter 9/2 80) »ensidigheten i pietisternas
verksamhet för nykterhetssaken; allmän upplysning vore det
medel, hvarigenom nykterheten skulle främjas; en
upplyst kultur vore ytterligare ett oeftergifligt vilkor
för ett folks höjande i sedligt afseende. — — —
Menniskans moraliska vandel, hennes sinne för
ordning och flit, hennes svagheter och laster kunna ej
på annat sätt regleras än genom en fullt harmonisk
samhällsordning i såväl vetenskapligt som moraliskt
och intellektuell afseende».

    Förslaget, som helsades med det största bifall,
fordrade för sin realisering frivilliga bidrag af de
rikare samhällsmedlemmarna samt af såväl stat som
kommun. Det afsåg således en <i>fredlig samverkan
mellan alla klasser</i> i samhället. Mötet beslöt tillsätta
en komité, som skulle taga förslaget under
behandling och söka bringa det till verkställighet.

     Motstånd och strider saknades icke alltifrån
första försöket att åvägabringa detta institut och
anledningarne dertill voro många. Att börja med hade
sedan årtionden en hatfull demokratisk politik drifvits
i vissa pressorgan, och målsmännen härför kunde ej
med glädje helsa tillkomsten af en ny, vetenskaplig
och human demokrati. Om, tänkte man på detta
håll, förslaget om ett Arbetareinstitut vinner insteg,
så skall, då detta endast kan komma till stånd genom
de högre klassernas samverkan, folket ju icke kunna
hata dessa; man kunde då ej längre skylla folkets
alla lidanden på de högre klasserna, ej säga att dessa
ingenting vilja göra för folket, och vidare, om
arbetsklassen skall drifvas till dessa långa vetenskapliga
studier för att få en upplyst grund att bygga på,
huru skall man då kunna egga dem till praktisk
agitation. Denna tankegång fick sitt uttryck i
Fäderneslandet af den 14 Febr. 1880, der ibland annat säges:
»Herr Nyströms mera välmenta än praktiska förslag
till ett s. k. arbetareinstitut, såsom ett medel mot
dryckenskapen, tro vi <i>knappast vara allvarsamt 
menadt</i> och anse derföre <i>obehöfligt</i> att åt detsamma
egna någon granskning. Förädlande nöjen och
sysselsättningar erbjudas nu för arbetaren, särdeles i
hufvudstaden, i så många former och så billigt, att
någon <i>särskild institution</i> för det ändamålet <i>näppeligen
synes nödvändig,</i> äfven om den skulle kunna 
åstadkommas på det af förslagsställaren angifna sättet».
Det sorgliga var att artikelförfattaren satt i
Reformföreningens styrelse! Vännerna till det framställda
förslaget läto sig dock icke afskräckas häraf.
Komiteen arbetade, praktiska åtgärder diskuterades, men
huru det var, ville saken icke gå. Om och men
framställdes i mängd, och slutet blef, att öfver hälften
af de å mötet utsedda komiterade afgingo, somliga af
enskilda skäl, andra emedan de misströstade om sakens
framgång, och åter andra, emedan de ej lyckades
sammanbinda arbetareinstitutet med Stockholms
arbetareförening, hvartill försök gjordes. Häremot satte
sig förslagsställaren af det skäl, att, om en 
vetenskaplig föreläsningsinstitution för arbetare skulle
sammanbindas med en arbetareförening, så skulle, då denna
senare är och måste vara till hela sin tendens
politisk, institutionen också få en politisk pregel och
sålunda aldrig kunna påräkna något understöd af annat
än ett visst parti. Meningen var allt från början
(såsom utfärdade cirkulär utvisa), att institutet skulle
stå utanför den politiska verksamheten och blott tjena
som ett medel att skapa nyktra och upplysta
medborgare. Så godt som ensam, blott understödd af
några nitiska arbetare, lyckades emellertid
upphofsmannen att få bidrag till institutet och att inviga dess
första studieår den 4 Okt. 1880.
</chapter>

<chapter name="Brytning">
<h2>Brytning.</h2>

    Hösten 1880 inträffade inom Reformföreningen
en afgörande brytning, som allt sedan gjort sig
gällande inom den demokratiska rörelsen i Stockholm.
Anledningen härtill var den bestämda fordran D:r
Nyström i Reformföreningen gjorde på införandet af
den <i>offentliga kandidaturen</i> vid alla politiska val
såsom det enda medlet att genomföra en upplyst och
ärlig politik. Härom var man i Reformföreningen
långt ifrån ense, ehuru föreningen dock omsider gick
in på förslaget. Saken var den, att man på denna
tid i den demokratiska pressen sökte förvärfva
sympatier hos arbetarne i hufvudstaden för
landtmannapartiet, men att detta partis kandidater inom det
liberala partiet alltför väl visste, att de icke kunde
påräkna majoritet af Stockholms valmän, om de vid
valmöten skulle, i enlighet med offentliga
kandidaturens principer, nödgas bekänna sina sympatier för
detsamma. För dem gällde det derför att motverka
offentliga kandidaturens införande. Man ville
bibehålla det äldre s. k. rekommendationssystemet, d. v. s.
att man i föreningar, å möten och i pressen, kort
och godt rekommenderade en viss kandidat med thy
åtföljande förtjenster och utan några brister.

     Huru rädda somliga af de liberala voro för den
offentliga kandidaturen, synes af ett bref från en
liberal riksdagskandidat i Reformföreningens styrelse till
dess sekreterare med anledning af dennes förslag att
införa systemet, i hvilket bref bland annat står: »En
sådan vigtig sak tål väl vid art tänka på och ej
fjeska åstad innan man betänkt följderna».

    I November 1880 skulle nu väljas en
riksdagsman för Stockholm. Reformföreningen antog då
offentliga kandidaturens princip och tryckte ett cirkulär,
upptagande åtskilliga politiska frågor, hvilket
tillsändes kandidaterna. Samtidigt härmed följde de
demokratiska tidningarne det gamla 
rekommendationssystemet och föreslogo utan vidare fabrikör Joh. Ohlsson
som det liberala partiets kandidat. Nu följde
valstriden, som är alltför karakteristisk för att ej här
närmare framhållas. Redan före det första valmötet
hade Reformföreningen förklarat, att »fabrikör O. ej
kunde framställas som föreningens kandidat», då man
ansåg honom i vissa fall vara väl konservativ,
hvarföre föreningen såsom sådan ej kunde gilla hans
rekommendation i den liberala pressen. Vid valmötena
ådagalade Herr Ohlsson genom sina dels intetsägande,
dels mot Reformföreningens program stridande
meningar att han ej kunde vinna erkännande af denna
förening, som ju ej kunde utgå från någon annan
synpunkt än sitt <i>eget program</i> och ej egde
befogenhet att taga hänsyn till, hvad enstaka frisinnade
personer eller tidningar yttrat om föreslagna
riksdagskandidater.

    Huru otillfredsställande Herr Ohlssons svar voro,
visade å mötet Hrr C. Palmgren, Richard Gustafsson,
A. Nyström och O. J. Hultgren; den siste föreslog
D:r Nyström som kandidat, men denne afböjde
förslaget på det bestämdaste.

    En politisk strid mellan den offentliga
kandidaturens princip och rekommendationssystemet, hvilka
alldeles utesluta hvarandra, blef nu oundviklig,
synnerligast sedan den ifrågavarande kandidaten genom
sina afgifna svar visat sig ej kunna vara ett liberalt
partis kandidat. Han ansåg, att någon förändring
beträffande valbarheten till Första Kammaren ej var
behöflig (fastän allmänna meningen bland valmännen
fordrade en radikal förändring deraf); han fann, att
religionslagstiftningnn här var så väl reglerad, att hvar
och en kunde tillhöra det samfund han ville (fastän
han bort veta, att man ingalunda har denna
rättighet); han ansåg, att kyrkobeskattningen var hardt
när omöjlig att förändra (hvilket dock ej hindrar att
en liberal riksdagsman, som vill upphäfva statskyrkan,
oupphörligen yrkar på kyrkoskatternas upphäfvande);
han hade intet att anmärka angående yttranderätten
och rättskipningen (fastän de orimligaste
tryckfrihetsmål på senare tiden uppenbarligen förekommit och
rättskipningens tröghet samt underrätternas felaktiga
domar äro skamfläckar för vårt land och bort mana
en hvar att arbeta på de grundligaste reformer i fråga
härom). Hvem kan undra på, att en afgjord protest
nu kom att uttalas emot ifrågavarande kandidat at
dem, som yrkat på att kandidater ej skulle uppställas
förrän tillfredsställande svar blifvit afgifna på
Reformföreningens frågor? Hvem kan fordra, att enighet
här skulle komma till stånd? Hvarom skulle man
enas? Under hvilken gemensam princip skulle alla
liberala fosterlandsvänner här underordna sig? —
under den tomma rekommendationen af en förut
otillräckligt känd kandidat eller under det öppna och
ärliga frågsystemet med dess oförtydbara svar? Var
den ifrågavarande kandidaten verkligen ett uttryck af
vår tids frisinnade idéer? Hvem splittrade den
enighet, som man hoppats finna?

     Enighet hade blifvit en oafvislig följd af
kandidatens svar, <i>derest de verkligen motsvarat
fordringarne;</i> nu splittrades enigheten af — kandidaten i
fråga. Ungefär lika många talade emot som för
honom; ingen var fullt tillfredsstäld med svaren.
Enighet skulle icke destomindre här kunnat vinnas, om
de, som förut förordat denna kandidat, <i>återtagit
rekommendationen.</i> Men nej, långt ifrån att göra detta,
yrkade desse fortfarande på sin kandidat. Fastän
<i>han sjelf</i> tydligen hade tillkännagifvit att han var
<i>konservativ,</i> sade hans förespråkare: <i>han är liberal!</i>

    Följden blef att D:r Anton Nyström genom en
offentlig förklaring i tidningarne afgick ur
Reformföreningens styrelse och föreslog professor
Nordenskiöld på grund af hans frisinnade och folkliga
tänkesätt som det liberala partiets kandidal i stället for
Herr Ohlsson. Som motvigt häremot insände
Typografen Herr Sv. Linge en offentlig förklaring, hvaruti
han sade sig hafva upphört med allt samarbete med
Dr N. och att han utträdt ur Arbetareinstitutets
styrelse.

     I sin skrifvelse till Reformföreningen, deri D:r
Nyström afgick som sekreterare, protesterade han mot
»det nuvarande halfhetssystemet» och motiverade sin
afgång med, att han »är en principiel motståndare till
den <i>kompromisspolitik,</i> som föreningens majoritet nu
synes vilja följa, och hans åtgöranden, som ej anses
nog <i>'politiskt kloka',</i> ej kunna göra önskligt, att han
intager någon ledande plats i Stockholms <i>s. k. liberala
parti</i> för så vidt detta till väsendtlig del skulle
representeras af Reformföreningen».

    I sammanhang härmed anlade en annan medlem
af Reformföreningen, som i likhet med Herr Linge
påyrkade Herr Ohlssons kandidatur, Litteratören Herr
Berndt Lundqvist, en plan att störta arbetareinstitutet,
der han en tid var föreläsare i matematik och
svenska språket. Han infann sig den 24 Januari 1881
hos Arbetareinstitutets föreståndare med en sorts
salmoniskrifvelse, innehållande åtskilliga fordringar på
löneförmåner vid institutet. Dessutom uttalade han
den hotelsen, att, om D:r Nyström ej gick in härpå
och undertecknade skrifvclsen, skulle han, Herr
Lundkvist, skandalisera honom i tidningarne och uteblifva
från sin för aftonen <i>samma dag</i> annonserade
föreläsning. Denna hotelse, som framkastades i vittnes
närvaro, kunde dock ej skrämma D:r Nyström, som
erinrade Herr Lundqvist om, att han redan
utbekommit mera af sina honorarier än han varit berättigad
till och förklarade, att han tänkte trotsa hans
smädeskrifverier i pressen. Herr Lundqvist aflägsnade sig
då med den upplysningen, att allt var förberedt för
tidningspublikationer i ämnet, och att han ej komme
att föreläsa samma afton. Hans illvilliga plan i detta
senare hänseende misslyckades dock fullständigt, enär
Arbetareinstitutets föreståndare sjelf höll den bestämda
föreläsningen i matematik, hvarpå D:r O. Söderén
och Ingeniör A. Carleson sedan anställdes som
föreläsare.

    Två dagar senare (eller den 26 Januari 1881)
stod i enlighet med nyssnämnda hotelse ett af Herr
L. insändt tillkännagifvande i tidningen Fäderneslandet
(man vet att Dagens Nyheters redaktion nekade
intaga detsamma), der han på grund af att »D:r
A. Nyström ej längre ville vidblifva förut träffade
öfverenskommelser om honorerandet af hans 
föreläsningar i Arbetareinstitutet» förklarade sig nödgad
upphöra med sin föreläsareverksamhet.
Arbetareinstitutets styrelse sammanträdde nu mangrannt,
hvarvid de af herr Lundqvist utgifna qvittenserna å
mottaget honorar granskades, och framgick af dessa, att
Herr Lundqvist erhållit 45 kr. mera än hvad honom
med rätta tillkom. Alla närvarande beslöto, att Herr
Lundqvist skulle från sitt ledamotskap i styrelsen
varda skiljd. Hans uppträdande gaf derpå anledning
för hälften af Reformföreningens medlemmar att
utträda ur densamma med en skrifvelse, deri framhölls,
att »Herr Lundqvists offentliga uppträdande mot en
för sann upplysning och likställighet så betydelsefull
institution som Arbetareinstitutet ej varit
öfverensstämmande med sanningens och hederns fordringar». Vid
samma tid afgick Herr Johannes Svensson ur
Arbetareinstitutets styrelse.

     Huru populärt Arbetareinstitutet blifvit, och
hvilken rol det spelat bland Stockholms arbetare, trots
alla angrepp att störta det från såväl högerns som
vensterns sida, synes af den oerhörda jäsning bland
Stockholms arbetare, som presidenten H. Forsells
bekanta angrepp deremot i Stadsfullmäktige den 17
November 1881 framkallade, och som gaf sig uttryck
genom det för våra förhållanden storartade folkmötet
i Ridhuset vid Gref-Thuregatan den 27 November, då
3000 deltagare utan långa förberedelser kommo
tillstädes och på det mest entusiastiska sätt gåfvo sin
hyllning åt arbetareinstitutet och dess upphofsman.
Äfven på detta möte återfinna vi dock en liten grupp
motståndare från Reformföreningen, som väl voro
med om en protest mot presid. Forsell, men
ingalunda om att återkalla D:r Nyström.

     Det ur Reformföreningen afgångna partiet kallade
sig först Framstegs-Förbundet och sedan Folkpartiets
Februariförening; det räknade vid konstituerande
sammankomsten (den 4 April 1881) 59 medlemmar, och
dessa valde D:r A. Nyström till ordförande. Dennes
införande af den offentliga kandidaturen hade vunnit
ett sådant bifall af det nya förbundet, att det var
nära att förena sig om sin sekreterares, häradshöfding
O. J. Hultgrens förslag att benämna det »Föreningen
för befrämjandet af den politiska kandidaturen».

     Hvad föreningen afsåg framgår af den skrifvelse
den aflät till en härvarande tidning, som sökt
motverka dess bildande. Häri angafs föreningens mål
vara bl. a.:

      »att förhindra <i>ytlighet</i> bland de liberala och
befordra <i>allvar</i> och <i>grundlighet;</i>

     att befordra samhällets gemensamma intressen
genom noggranna utredningar af sociala frågor och
offentliga uttalanden;

      att sörja för att ej folkmötena vanhelgas af
pratmakare och orättrådiga personer» etc.; hvarjemte
meddelades, att en paragraf föreslagits af följande
innehåll:

     »Tidningsskrifvare kan blifva medlem, endast om
någon väl känd redaktör rekommenderat honom, eller
det kan ådagaläggas, att han under <i>minst 5 år visat
konseqvens och moralisk hållning</i>.»

*
</chapter>


<chapter name="Försök till återförening">
<h2>Försök till återförening.</h2>

     Sedan Framstegsförbundet och Reformföreningen
under 1881 verkat hvar för sig, gjordes i början af
1882 på uppmaning från flera inom det demokratiska
lägret försök att sammanföra dem och att bilda <i>ett
stort folkparti;</i> försöket strandade dock snart.

     Den vigtiga sammansatta skatte- och
försvarsfrågan utgjorde det förnämsta ärendet vid den då
sammanträdande riksdagen.

     Vid ett stort folkmöte å Mosebacke ordenssalong
den 27 Januari för diskussion öfver frågan: »Hvad
önskar och hoppas svenska folket af innevarande
riksdag», uttalades följande resolution: »Mötet uttalar
sitt förtroende till landtmannapartiet och hoppas, att
folket skall kunna understödja det samma genom
opinionsyttringar och representantsval».

     Man tillkännagaf, att den komité, som utlyst
mötet och som utgjordes af medlemmar från de båda
demokratiska föreningarna i Stockholm, tänkt sig
möjligheten af att dessa skulle kunna sammanslås och
ena sig om ett gemensamt program »Folkpartiets
nutidsprogram», af följande lydelse:
<table>
<td>1:o) <td> Folkets upplysning på ett mera fruktbringande
     sätt än hittills;
     Meddelande af kunskap om naturens och
mensklighetens lagar;
<td>2:o) <td> Rösträttens utvidgning;
<td>3:o) <td> Nedsättande af census för valbarhet till Första
     Kammaren;
<td>4:o) <td> Kyrkans skiljande från staten;
     Frihet att utan hinder utträda ur statskyrkan,
     och att bilda kyrkosamfund, förutsatt att dessas
     bekännelser öfverensstämma med allmän moral;
     Rättighet för hvar och en att hålla religiösa
     föredrag;
</table>
<table>      
Dissenters fritagande från skatt till statskyrkan;
Upphäfvande af kyrkomötet som statsinstitution;
<td>5:o) <td> Militärutgifternas begränsning till minsta möjliga belopp för åstadkommande af ett mera betryggande försvar än det nuvarande, om möjligt med bibehållande af nu utgående kostnader.
<td>6:o) <td> Grundskatternas succesiva afskrifning.
</table>

      Mötet godkände detta och tillsatte en af femton
personer bestående komité för att på grundvalen af
detta program söka åstadkomma den önskade
sammanslutningen af de hittills allt för mycket spridda
krafterna. Bland dem, som kallades att vara
ledamöter i denna komité, märktes D:r A. Nyström,
Kapten J. Mankell och f. Riksdagsmannen Hjelm.

     Vid detta möte yttrade sig Herr Hjelm och D:r
A. Nyström för anslutning till försvarskomitéens
reservanters förslag samt visade, att vårt land både
kan och bör försvara sin sjelfständighet, hvarför de
motsatte sig de försvarsnihilistiska åsigter, som af
flertalet andra talare, främst Herr Sven Linge,
uttalades. Herr Linges anförande, pregladt af hans kända
hotelser mot de maktegande, innehöll bl. a.:

      »Folket behöfde tillfälle att i representationen
insätta män, som bevakade deras rätt och som ej,
såsom nu, <i>hufvudsakligen hade till uppgift att
förtrycka detsamma</i> — — Statskyrkan, detta <i>innerliga
helvete på menniskans själ</i>, måste upphäfvas — — 
Till landlmannapartiet höjdes nu folkets ögon, man
väntade af detsamma, att det skulle tänka på och
arbeta för bortskaffandet af ej allenast eget lidande 
och förtryck, utan äfven hela folkets. I detta hopp
ville folket, stödja partiet, <i>men ve det, om det sviker
folkets förhoppningar!</i> — Ingen af folket kunde
bära de bördor, man ville pålägga detsamma — — — 
Hade arbetaren något annat att <i>försvara än fåtalets
makt öfver flertalet</i> (lifliga bifallsyttringar). De
personer, som vore hans <i>förtryckare</i>, en <i>makt</i> som vore
honom <i>förhatlig</i>, det var hvad han hade att <i>försvara</i>
(lifligt bifall)» (se Stockholms Dagblad för 28/1 och
Dagens Nyheter för 29/1 82).

    De åsigter i försvarsfrågan, som D:r Nyström
offentligen framställde på denna tid, blefvo, fastän de
väsendtligen sammanföllo med Kapten Mankells,
systematiskt förvridna i de tidningar, som stodo till
Reformföreningens förfogande, Dagens Nyheter och
Fäderneslandet. Då han i ett föredrag om
»Fosterlandskärlek och nationalförsvar» (d. 12/2 82) sagt,
att Sverige ej bör afväpna utan måste kosta på sig
ett betryggande försvar, och att man måste trotsa
våra försvarsnihilisters opinion, tills stormakterna
börjat afväpna; att folket bör vara beredt till
uppoffringar, då fosterlandets väl och ett betryggande försvar
så fordrar o. s. v.; skref Herr Linge i ett referat,
att »D:r Nyström förklarade, att folket skall vara
beredt till uppoffringar, <i>om regeringen så fordrar</i>» etc.;
och Herr Lundqvist förvred de uttalade åsigterna
derhän, att han i Dagens Nyheter skref, att D:r Nyström
»sade sig vilja <i>det starkaste försvar</i>, som vore
möjligt att åstadkomma, hvarför Sverige bör rusta sig
så långt dess krafter medgifva» o. s. v. Då rättelse 
söktes i tidningarne, fick alltid »vår referent» rätt
och D:r N. förklarades »i allmänhet icke nöjd med
tidningarnes referat»!

     Karakteristiskt är, att Kapten Mankell (»af
politisk klokhet») aldrig hördes på mötena yttra sig i
försvarsfrågan; beqvämare var, att låta arbetarne
vara i ovisshet om hans mening och låta dem kasta
sig öfver D:r Nyström för hans öppenhet.

    De fromma önskningarne om samverkan mellan
de båda föreningarne blefvo kort derpå gäckade vid
de efterföljande debatterna om 5:te punkten rörande
försvarsfrågan; i synnerhet de, som fördes på ett
allmänt möte, hållet den 18:de Februari 1883 på
inbjudan af Stockholms Arbetareförening i dess lokal.
Detta möte bevistades af en mängd riksdagsmän, bland
andra Herrar E. Key, S. A. Hedlund, O. B. Olsson,
F. T. Borg, af hvilka flera deltogo i diskussionen.
Folkpartiets Februariförening anslöt sig väsentligt till
reservanternas inom forsvarskomitéen förslag d. v. s.
det billigaste hittills framställda, som då hade utsigt
att gå igenom och uttalade sig för Regeringens
förslag, <i>endast</i> i den händelse att <i>rösträtten</i> i jemnbredd
dermed utsträcktes. Häremot uppträdde åtskilliga af
Reformföreningens ledande män på det våldsammaste
sätt, och särskildt utfor härvid Herr Linge personligt
mot Februariföreningens ledare samt
Landtmannapartiets chefer i ett anförande, deri han stämplade alla
försvarsvänner och särskildt Herrar E. Key och A. Nyström
såsom »folkets fiender och jesuiter». Då Herr
Bosson-Olsson upptog angreppen på riksdagens
sparsamhetspartis härordningsförslag, förklarade han, att sådana
ord som Herr Linges kunde ej förtjena något svar af en
fosterlandsvän, dervid han vände honom ryggen, och
Herr Hedlund aflägsnade sig med yttrandet, att han
ej ville fortsätta deltagandet i ett sådant möte. Det
förväntade samarbetet mellan de båda föreningarna
var härigenom omöjliggjordt.

***

Vi kunna här ej förbigå en episod inom det
demokratiska partiet med anledning af den sorgefest
till minne af <i>Gambetta</i>, som D:r Nyström anordnade
i Arbetareföreningens stora sal den 21 Jan. 1883,
under det inga andra, hvarken enskilda eller
föreningar, rörde på sig till firande af den store mannen.
Fastän D:r Nyström sjelf hyrt salen och bekostat
öfriga utgifter för festen, samt hans namn stod på
biljetterna, skref en motståndare i Fäderneslandet, för
att förtaga honom all förtjenst: »Den fest till hyllning
af Gambettas minne, som i söndags anställdes <i>af
Stockholms Arbetareförening</i>, utgör en verklig heder
för Stockholms arbetande klasser». D:r Nyströms
tal och Herr E. Fredins poem för Gambetta nämndes
ej ens! Nej, Stockholms Arbetareförening skulle hafva
äran, fastän den intet gjort utom det <i>att taga betalt
för sin sal</i>. 

*
</chapter>


<chapter name="Fackföreningarna">
<h2>Fackföreningarna.</h2>

     En yttre anledning till en ny rörelse bland Stockholms 
arbetare, <i>fackföreningsrörelsen</i>, fingo vi genom


den stora strejken af byggnadsarbetare i hufvudstaden
i Juni 1881, dervid D:r Nyström, som bevisligen
ingen del hade deri, kallades att leda förhandlingarne,
sedan de strejkandes möten vid Lill-Jans under tre
dagar saknat all ledning. Två dagar leddes nu
förhandlingarne af honom i fredlig anda, och blef
strejken väsendtligen genom hans tal och förslag upplöst,
utan att några oordningar inträffade, och utan att de
i beredskap hållna regementena behöft
utkommenderas. Under förhandlingarne föreslog D:r Nyström
bildandet af s. k. <i>ombudsföreningar</i> för alla yrken,
å ena sidan för arbetsgifvare, å den andra för
arbetare, hvilka skulle hafva till mål att »ordna den
industriela ekonomien, att tillgodose allas intressen,
förebygga arbetsbrist och strejker» o. s. v. — Trots den
fredliga och strejkupplösande rol D:r Nyström härvid
spelade, kunde dock presidenten Forsell i sitt angrepp
på honom, vid det riksbekanta sammanträdet i
stadsfullmäktige d. 17 Nov. 1881, säga, att han varit
»ledaren och ordnaren» af strejken — liksom denne
högt uppsatte embetsman i samma anförande gjorde
positivismen liktydig med kommunismen och anarkien,
hvilka denna lära just vill förebygga. Nyssnämnda
förslag till ombudsföreningar blef utgångspunkten till
de senare organiserade <i>fackföreningarne</i>, sedan D:r
Nyström, såsom sekreterare i »Komitéen för
utredandet af fackföreningsidéen», tillsatt å ett
arbetaremöte (d. <small><sup>30</sup></small>/<small><sub>12</sub></small> 1881), författat förslaget af den 1 Mars
1882 till program och stadgar för fackföreningar.


Fastän komitéen på initiativ af D:r Nyström
anordnat ett folkmöte den 8 Januari 1882 å Mindre
teatern till bekämpande af den kommunistiska
socialismen, som denna vinter för första gången förkunnats
i Stockholm af skräddaren A. Palm — derå af 16
talare endast en, snickaren O. H. Cederborg, var i
princip för kommunismen — och fastän nyss nämnda
förslag var affattadt i en särdeles fredlig anda utan
spår till kommunistisk tendens, må man dock ej tro,
att det antogs utan att försök gjordes, att motverka
det såsom varande kommunistiskt o. s. v.
Oppositionen bildades af herrar Sven Linge, Johannes
Svensson, Berndt Lundqvist och N. F. Johansson,
som, å ett arbetaremöte den 31 Mars 1882, der 
förslaget antogs, uppträdde emot detsamma på ett sätt,
som skarpt ogillades af komitéen, då »oppositionen
bar pregeln af att vara på förhand öfverenskommen
för att motarbeta komitéens förslag» (se protokollet
för den <small><sup>5</sup></small>/<small><sub>4</sub></small>).

*
</chapter>

<chapter name="Bränvinsrörelsen">
<h2>Bränvinsrörelsen.</h2>

     Ett helt nytt uppslag fick den demokratiska
rörelsen i Stockholm i Maj 1883 genom bildandet af
»<i>Arbetarnes ring</i>» med thy åtföljande bränvinsstrider.

     Sedan Herr L. O. Smith förgäfves sökt få oktroj
på bränvinsleverans till Stockholms Utskänkningsbolag, 
fick man våren 1883 i Fäderneslandet se en 

annons med uppmaning till Stockholms arbetare, att
bilda föreningar med mål att straffa Stockholms
utskänkningsbolag genom att afhålla sig från att
besöka <i>dess</i> krogar, genom hvilken annons han
utlofvade penningebelöning för hvart 100-tal medlemmar
i sådana föreningar.

      Till följd af denna annons utlystes ett möte den
14:de Maj, hvarest rörelsens hufvudmål tillkännagafs
vara, utom afhållandet från krogarne, bildandet af
<i>Konsumtionsföreningar</i>. Ett möte derpå följande
10:de Juni vid Lill-Jans uttalade sig i enahanda
riktning och i det cirkulär, som härvid utdelades af en
å första mötet tillsatt komité, kallade denna sig sjelf:
Komitén för bildande af konsumtionsförening».
Komitérade förklarade i de cirkulär, som de kort derpå
utsände till <i>riksdagsmän</i> och <i>tidningsredaktioner</i>, att:
»den tanke, som leder oss, har till mål att nedbringa
arbetarnes lefnadskostnader mest möjligt, samt
derefter på klokaste sätt använda besparingarne, och
sålunda söka motverka <i>emigrationen</i> till Amerika». Om
någon ny bränvinslagstiftning var här ej talan. Då
fyra deputerade sedan uppvaktade Konungen för att
höra hans åsigt om den pågående arbetarerörelsen,
förklarade dessa (enligt Dagens Nyheter <small><sup>21</sup></small>/<small><sub>6</sub></small> 1883),
att, om ock Herr L. O. Smith skulle hafva någon plan
dermed för egna intressen, »betydde det ingenting
för oss» samt att ändamålet vore främjandet af
arbetarnes ekonomiska, intellektuela och moraliska
utveckling». Ej heller för Konungen nämndes något
om bränvinslagstiftningen.



     Sedan Styrelse för Arbetarnes ring blifvit tillsatt,
framstäldes för första gången offentligt ett förslag till
ny bränvinslagstiftning i Herr L. O. Smiths »öppna
bref till Sveriges arbetare» af den 10 Nov. 1883. Den
jäsning, som detta öppna bref genom sitt förslag till
bränvinslagstiftning åstadkommit inom såväl
»Arbetarnes ring» som hela samhället, stegrades ytterligare,
då Herr Smith i Dag. Nyh. offentliggjorde ett bref,
deri han förklarade, att de bränvinsbolag, hvari han
är delegare, <i>ej komma att för närvarande exportera
sitt bränvin till utlandet</i>, såsom man haft anledning
att hoppas af Herr Smiths uttalanden våren 1883.
Vid rörelsens början hade ett 20-tal arbetare infunnit
sig hos D:r A. Nyström och begärt hans råd angående
rörelsens ledning och ändamål, hvarvid han tillrådde
dem att mottaga det understöd, som Herr L. O. Smith
lofvat lemna dem, under förutsättning, att de finge
handla <i>fullkomligt fritt och sjelfständigt</i>, och att
ändamålet med rörelsen skulle vara, att på <i>nykterhetens</i>
och <i>sparsamhetens</i> grund verka för organiserande af
<i>konsumtionsföreningar</i>. Han ansåg, att kloka försök
att bilda sådana borde göras, hvarvid särskildt
exemplet i Rochdale i England skulle tagas till förebild.

      Allmänt uttalades af arbetarne, att, om ock
rörelsen börjat genom krogfrågan och denna kunde till
en tid begagnas såsom ett medel att intressera ett
större antal arbetare för rörelsen, man skulle snarast
möjligt lemna bränvinet åt sitt öde och verka för
nedbringande af kostnaderna för näringsämnena och
öfriga lifsförnödenheter.


      Allt från början var tapetseraren N. F.
Johansson Herr Smiths högra hand såsom den egentlige
ringledaren och vid hans sida framstodo i synnerhet
snickaren O. H. Cederborg och gjutaren O. Larsson. Till
en början saknas i ringrörelsen åtskilliga af
Arbetareföreningens mera kända ledare, omsider fick dock
Herr Smith med sig Herrar Sven Linge och Johannes
Svensson, hvilka från och med Juli 1883 anslöto sig
till honom, och från och med hösten framträdde ibland
de förnämsta kämparne för hans sak.

       Hvad Herr Svensson beträffar, vet man, att han sjelf
till slut erbjöd sin tjenst åt Herr Smith, hvars ögonsten
han blef och som fordrade, att Arbetarnes ring skulle
insätta honom i Arbetarebankens styrelse (hvilket
majoriteten dock ej ville bifalla). Herr Linge, som
alltid förut velat försvara arbetarens fria
verksamhet inom det politiska området, ställde sig helt och
hållet till Herr Smiths disposition, sedan denne i
Arbetareringens Centralstyrelse i Oktober uppmanat
medlemmarne att motverka folkets deltagande i den
politiska rörelsen.

    Här förtjenar erinras om det hat, Herr S. A.
Hedin i egenskap af Utskänkningsbolagets kontrollant
ådrog sig, då han ej godkände det system för
undersökning af bolagskrogarnes bränvin etc., som
Arbetarnes ring lät anställa; ledarne uttalade öppet sin harm
öfver honom och förklarade, att »han åtminstone ej
skulle få arbetarnes röster vid nästa riksdagsmannaval»!

     Då komiténs flertal ej ville gå Hr Smiths
ärenden tillsattes dem ovetande, en byrå, hvars 
medlemmar utgjordes dels af några komitéledamöter, dels af
utanför stående. I denna byrå voro Johannes
Svensson, N. F. Johansson m. fl. Härifrån utgingo
tillkännagifvanden rörande bolagskrogarne m. m., i
<i>komiténs</i> namn.

     Herr Smith tycktes på denna tid hafva tagit hela
folkpolitiken på entreprenad. Han var angelägen att
med hänsyn till den rörelse han framkallat lugna
öfverheten med försäkran, att den vore af helt
ekonomisk art och skulle afhålla arbetarne från politiken,
hvartill man ansåg att norska vensterns strid mot
högerministèren skulle locka. Att Arbetarnes ring
såsom sådan skulle utesluta politiken och blott vara
en ekonomisk förening, derom var man allmänt ense;
men Herr Smith gick vida längre och förklarade i
sitt »gula bref», att arbetarne öfver hufvud taget <i>ej
skulle befatta sig alls med politik:</i> »Jag ville icke»,
skref Herr Smith, »att arbetarne under sträfvan efter
ett verkligt och för dem gagnande mål (Herr Smiths
bränvinslagstiftning!) skulle förirra sig i fullföljandet
af politiska skuggbilder, jag håller före, att den, som
ännu behöfver all sin tid och allt sitt arbete för att
bereda sig dagligt bröd, hvarken kan eller bör
sysselsätta sig med allmänna angelägenheter» (utom Herr
Smiths bränvinslagstiftning!).

     Då D:r Nyström annonserat om ett föredrag öfver
ämnet <i>skall folket befatta sig med politik?</i> (d. <small><sup>14</sup></small>/<small><sub>10</sub></small>
1883 i Arbetareföreningens sal), fick han derför ett
besök af Herr Smith, som ville höra i hvad riktning
föredraget skulle gå. D:r Nyström förklarade då, att 

han tänkte nu som förr visa vigten af att arbetarne
politisera, ehuru han visst icke ansåg att
folkpolitiken är felfri — hvilket de maktegandes ej heller är.
Herr Smith förklarade då, att Arbetarnes rings 
centralstyrelse den 10 Okt. beslutat att afstå från all politik
och äfvenledes att söka hindra alla ringmedlemmarne att
befatta sig dermed; han upplyste vidare, att han
ansett sig i enskild audiens den 11 Okt. böra
underrätta konungen derom och meddelade, hurusom han
öfvervunnit Herr Linges motstånd vid
styrelsesammanträdet. Sedan Herr Smith i ett långt anförande
utvecklat sitt program och vädjat till Herr Linge,
huruvida han trodde sig mer gagna arbetarne med
sin politik än Herr Smith med sin ekonomi, skall
Herr Linge hafva afgifvit den förklaringen, att »han
gerna under den närmaste framtiden skulle draga sig
tillbaka från folkpolitiken och i stället verka för Herr
Smiths planer, ty i jemförelse med den framtid, Herr
Smiths planer bereda den svenske arbetaren betydde
hans ord intet». Slutet på Herr Smiths samtal med
D:r Nyström, hvilket här återgifves enligt dennes
skildring, blef Herr Smiths eftertryckliga förklaring, att
om D:r Nyström uppmuntrade folkpolitiken, »skulle
Arbetarens ring desavouera honom och blifva hans
motståndare».

    I sitt föredrag vågade emellertid D:r Nyström
trotsa hotelsen, ty, fastän han framhöll flera brister
i folkpolitiken och ansåg, »att de, som lefva i beroende
och sakna all erfarenhet och alla studier, böra afhålla
sig från politiken, framhöll han med bestämdhet, att
andra <i>böra befatta sig med gemensamma angelägenheter</i>. 
Hvem kunde för resten hindra arbetarne från
att politisera? Den vore barnslig och oerfaren eller
listig och despotisk, som trodde sig kunna förhindra
folkpolitiken. Somliga torde vara villiga att afstå
från politiken för tillfället för materiela fördelars skull;
detta vore dock att sälja sin frihet, sälja sin
förstfödslorätt för en grynvälling» (se Dagens Nyheter
<small><sup>15</sup></small>/<small><sub>10</sub></small> 1883).

     Detta djerfva tal skulle straffas! Då D:r Nyström
åter sökte få hyra Arbetareföreningens sal för ett nytt
föredrag, vägrades detta, nedsättande artiklar skrefvos
om honom i Fäderneslandet och ryktet utspreds, att
han varit den, som försökt hindra folket att befatta
sig med politik, under det <i>Herr Smiths vilja</i> i detta
afseende aldrig nämndes.

     Karakteristiskt för det utomordentliga
sjelfförtroende ringledarne fingo var i synnerhet det
»utlåtande i bränvinsfrågan», som Arbetarnes rings
komiterade, Herrar J. A. Fjällbäck, Sven Linge och O. H.
Cederborg, afgåfvo den 15 Januari 1884 öfver Herr
Smiths förslag till bränvinslagstiftning (se Tiden <small><sup>21</sup></small>/<small><sub>1</sub></small> 1884).

    Här säges bl. a.: »Folkets ögon ha nu öppnats
för den mot detsamma begångna mannaman och
<i>fordrar rättvisa</i>. Sådan skipas om man antager Herr
<i>Smiths förslag</i>. — — Icke allenast <i>lagstiftarne</i> ha
att på detta Herr Smiths förslag fästa sin uppmärksamhet, 
utan <i>folket</i> sjelft måste vakna ur sin dvala
och lära sig inse de stora fördelar, som för detsamma 
deri afses. Vill ej folket sjelft hålla den nu väckta
frågan vid makt och <i>på vederbörande öfva sådant
tryck</i>, att de kunna förmås att uppgifva något af de
enskilda intressena för <i>rättvisa</i> och <i>billighet</i>, då är
sannerligen <i>detta folk icke värdt</i> att arbeta för.»

    Hvad angår inkastet mot Herr Smiths förslag att
höja tillverkningsskatten för bränvin och låta denna
ingå ensamt till staten (hvarigenom denna skulle få
de riksbekanta <i>18 millionerna årligen</i>, alldenstund Herr
Smith ingen knusslare är i fråga om löften!),
synnerligast den uttalade farhågan, att man ej kan vara så
alldeles säker på att lagstiftarne tillförsäkra
jordbrukarne och arbetarne någon del af den ökade
inkomsten, svarade Herrar Fjällbäck, Linge och Cederborg:
»Vi hoppas det bästa. Skulle vi häri misstaga oss,
torde det icke töfva så länge förr än <i>makten flyttas
i andra händer. Folkets uppträdande</i> kommer
förvisso att i icke oväsendtlig mån <i>rätta sig härefter</i>»!

    Det var ord och inga visor, erinrande om det
forna kungsordet: det packer och rätter eder efter!

     På två ställen i detta »utlåtande» <i>hotas formligen 
riksdagen</i> af de nya representanterna för folket,
för Stockholms arbetares »kompakta majoritet».

     Folkpartiets Februariförening fattade i Nov. 1883
en resolution, som utgjorde den första afgörande
protesten i Stockholm mot Herr Smiths bekanta »gula
bref», hvarefter detta partis medlemmar voro de
afgjordaste fiender till ringrörelsen, alldenstund den
bevisat sig vara en plan af Herr Smith att få
Stockholms arbetare (först och sist Arbetareföreningens 
ledande män) som verktyg för sin bränvinspolitik.
Jemte andra nykterhetsvänner — maskinisten A. A.
Andersson, snickaren C. G. T. Vickman, målaren
S. Johansson, korgmakaren P. Schroff och goodtemplarne: 
bokhållaren K. G. Nilsson, verkstadsförmannen 
V. Svensson, litteratören C. E. Vestin m. fl. — 
bildade D:r Nyström nu en komité med namn: »Bort
med bränvinetl» för att omintetgöra Herr Smiths
planer. Denna komité anordnade två möten å Börsen
nemligen 24 Februari och 9 Mars 1884, men före
det sista utlyste det Smithska partiet under ledning
af Tapetseraren N. F. Johansson, Metallarbetaren J.
Svensson, Snickaren Fjällbäck (goodtemplaren!) m.
fl. ett möte den 2 Mars i Gymnastikhuset vid Södra
Tullportsgatan, och här <i>beslöts formligen</i> på förslag
af Herr Svensson, att de närvarande arbetarne skulle
infinna sig på det till den 9:de Mars utlysta mötet å
Börsen och derigenom <i>förekomma det beslut</i>, man
ansåg komma att fattas (se ref. i St. Dagbl. <small><sup>3</sup></small>/<small><sub>4</sub></small> 1884).
I annonserna hade nemligen komitéen blott inbjudit
dem, som önskade motverka Herr Smiths
bränvinspolitik. Och efter nyssnämnda möte förklarades nu
i annonserna, »<i>att</i>, i betraktande deraf att ifrågavarande
mötesdeltagare, som genom sin resolution i
bränvinsfrågan visat, att de <i>ej kunna anses såsom inbjudna</i>
till mötet den 9 Mars, genom ofvannämnda beslut att
infinna sig vid detta möte förklarat sig <i>ej respektera
församlingsfriheten</i>, tillkännagifves härmod, att <i>endast
de</i> få tillträde till mötet, hvilka äro försedda med
<i>inträdesbiljetter</i>, samt att sådana utlemnas åt dem, som 

på något sätt kunna styrka, att de <i>hysa ofvanstående
åsigter</i>».

     Mången torde minnas, huru mötet aflopp: att
många hundrade medlemmar af »Arbetarnes ring» på
omvägar samt med oärliga medel (flera personer hafva
försäkrat, att falska biljetter liknande komitéens tryckts
och utdelats) infunno sig och genom det fruktansvärdaste 
oväsen fullständigt hindrade mötets hållande,
ja, hotade med våldsamheter; att Häradshöfding
Hultgren uppmanade D:r Nyström, komitéens ordförande,
att upplösa mötet, hvilket denne ock gjorde, att
komitéen i tidningarne intygade, att endast 1,100 personer
fått biljetter, under det att Börsvaktmästaren intygade,
att minst 2.000 personer varit närvarande på mötet.
Herr Hultgren skref två artiklar i Dagens Nyheter
med allvarliga varningar till Stockholms arbetare, deri
han bland annat sade: »Det var ej nog med skandalen, 
utan det <i>lagstridiga</i> inträffade äfven, att, då
ordföranden klockan half åtta upplöste mötet, en stor
del af de närvarande likväl icke aflägsnade sig, utan
qvarstannade till klockan inemot nio, då vaktmästaren
hos komitéen bad om tillstånd att anhålla om
handräckning af poliskonstaplar för att aflägsna de
församlade. Jag tror dock icke, att denna åtgärd blef
vidtagen, emedan man vidtog en annan, nemligen att
släcka lamporna, då de objudna gäster, som förut
icke gått, ändtligen aflägsnade sig. Ett sådant förfarande, 
som de objudna vid detta tillfälle iakttogo, skulle
kunna anses som <i>fridsbrott</i>, och fäster jag
uppmärksamheten derpå, att <i>ingen hade rättighet att infinna
</i>
<i>
sig på detta möte, ehvad han hade biljett eller icke,
som icke i allt gillade inbjudarnes grundsatser</i>». 

    Ringledarne hade nu den oförsyntheten att härpå
i tidningarne genmäla, att tillströmningen af flera, än
som fått komitéens biljetter, »endast bevisar en dålig
tillsyn» af komitéen, som å sin sida svarade, att »den
bevisar <i>en likgiltighet för andras rättigheter, en 
ringaktning för församlingsfriheten och en benägenhet
för våldshandlingar</i>, som komitéen ej förutsatte skulle
finnas hos Stockholms arbetare».

     Sedan Folkpartiets Februariförening ingripit mot
Arbetareringens bränvinspolitik, som stöddes af 
Reformföreningen, afgingo flera medlemmar i förstnämnda
förening genom en offentlig förklaring, som häftigt
angrep D:r Nyströms verksamhet. Den allmänna
meningen bland ringmedlemmarne på denna tid var, att
D:r Nyström nog var nyttig för folkupplysningen, men
i fråga om arbetarnes mera trängande behof var L.
O. Smith bättre såsom ledare; icke blott sin stora
finansiela förmåga, utan ock en del af sin förmögenhet 
hade han ställt till arbetarnes disposition!!

    En fullständig yra hade gripit hela Stockholm;
öfverallt var L. O. Smith på läpparne och i hvarenda
tidning voro referaterna öfver hans och Arbetareringens 
förehafvanden fördelaktigt affattade: det var som
om han med spritångor eller guld förgiftat hela
opinionen. Äfven konservativa tidningsreferenter visade
sig partiska för Smith, men det var i synnerhet
Fäderneslandet som bar upp hans namn, härvid förklarande 
Folkpartiets opposition nu bära vittne om en »otack
utan like».

     Demokraternas uppförande var på denna tid
sådant, att man skulle trott Ibsen tagit förhållandena i
Stockholm till förebild för sitt skådespel »En folkets
fiende». Liksom den modige badläkaren D:r Stockman, 
hvilken ville medelst öppet vädjande till allas
rättskänsla rensa samhället från såväl ruttna
institutioner som från ruttet vatten, fördömdes af både
högern och venstern, så dömdes D:r Nyström i stort
sedt på enahanda sätt, då han kämpade dels mot
bränvinet, dels mot det äldre samhällets tvång och
obskurantism.

     Ibsen låter således borgmästaren säga till D:r
Stockman: »Du har ett oroligt, stridigt och upproriskt
sinne. Och så din olycksaliga lust att skrifva offentligt 
om alla möjliga och omöjliga saker. — — Du
beklagar dig öfver myndigheterna, ja, öfver sjelfva
regeringen»! — — —!

    Representanten för »den kompakta majoriteten»
bland småfolket, boktryckaren Aslaksen, förklarar på
ett folkmöte angående Doktorns förslager:

     »D:r Stockman har afslöjat sig på ett sätt, som
jag aldrig kunde drömt om — — — Jag föreslår
följande resolution: Församlingen uttalar, att den
anser badläkaren Doktor Tomas Stockman som en
folkets fiende». Och härtill svarar folket: »Folkets
fiende! Folkets fiende! Folkets fiende!»

     Resultatet af den verksamhet, som komitéen »Bort
med bränvinet» utöfvade, blef emellertid, att Herr Smith 
vid återkomsten från utlandet i Maj månad strök sitt
bränvinsförslag ur ringrörelsen, för hvilket hans
bundsförvandter så ihärdigt kämpat, hvarpå dessa uppsade
förbundet med Smith, och rörelsen som bekant
fullständigt upplöstes.

    Sedan den bubbla, som kallades Arbetarnes ring,
brustit, gingo ledarne olika öden till mötes. Herr N.
F. Johansson begaf sig till Amerika, då han befunnits
hafva bestulit den konsumtionsförening, ¨
Jakobsbergsbolaget, som gjort honom till direktör. Kongl. Maj:t
insatte Herr Smith, förmodligen i den tro att han
fortfarande var folkets man, i Arbetareförsäkringskomitéen,
och arm i arm med honom vandrade Herr Johannes
Svensson dit in. Till Första kammaren lät Herr Smith
välja sig, och der har han förstått så hedra sig, att
kammarens öfriga ledamöter under hans sista
anförande våren 1886 lemnade honom att ensam tala
inför sin frände talmannen, grefve Lagerbjelke.

En humorist skref på ringraseriets blomstringstid
följande visa, som karaktäriserar hela ställningen:

<table o>
<td c><i>En folkvisa</i>
<td c><small>för</small>
<td c><big>Arbetare-ringen.</big>
<td r><small>Melodi: »Kung Karl den unga hjelte.»</small>
<td><poem>Herr Smith han är vår hjelte
Och vi hans trogna folk,
Då folket led, han hjelpte
Och blef det rättas tolk,</poem>
</table>

<table o>
<td><poem>När han sin spira rister,
Då blir det lif min sann,
Ur vägen moralister, :|:
Ty Smith är folkets man! :|:

»Arbetarn <i>allt</i> han gifver,
Men <i>intet</i> han begär»,
Vill <i>blott</i>, att folket blifver
Ett <i>troget</i> redskap här.
Blott vi ej bli’ pultroner,
Men stå <i>som han befallt</i>,
Med sina millioner :|:
Hvad gör han icke allt :|:

»Allt detta ger jag Eder,
Blott Ni tillbedjen mig»:
Mat, kläder, bildning, seder,
Pension — helt ståtelig;
Grundskatterna afskrifvas
Och rösträtt fås till slut.
Må derför vi ej kifvas, :|:
Men gifva Smith salut! :|:

Och »tiodubbelt renadt»,
Förstås från Skåne blott,
Det skall, så har han menat.
Bli den förtrycktes lott!
Den vore ju kanaljen,
Som drog det från vår strand
Nej intet skall till Spanien, :|:
Allt för vårt fosterland! :|:</poem>
</table>

*
</chapter>

<chapter name="Partiernas olika öden">      
<h2>Partiernas olika öden.</h2>

     Folkpartiets Februariförening uppgick efter denna
tid i <i>Positivistiska Samfundet</i>, som hösten 1884
organiserades på en bredare bas och dess medlemmar
hafva sedan den tiden mera egnat sig åt detta
samfunds inre verksamhet samt åt <i>Arbetareinstitutets</i> 
föreläsningar, då någon principmessig politisk verksamhet,
på grund af den allmänna förvirringen och 
arbetarepolitikens urartande, synts tills vidare omöjlig. Den
kort derefter bildade <i>Föreningen för religionsfrihet</i>
blef sedan också ett fält för ifrågavarande parti.

    Reformföreningen nedlade samtidigt sin
verksamhet och dess ledande män — Herrar J. Mankell, G.
Eriksson, S. Linge, J. Svensson, B. Lundqvist, med
flera -- sökte som förut bearbeta opinionen i
Fäderneslandet, Dagens Nyheter och Stockholms
Arbetareförening. Reformföreningen, som länge fört ett
tynande lif och väsentligen fanns till för att söka leda
den liberala valrörelsen, försvann, då förutom styrelsen
blott ett par andra medlemmar besökte dess
sparsamma sammanträden, och dess rol öfvertogs af
<i>Liberala valmansföreningen,</i> som bildades med
anledning af riksdagsmannavalet 1884.

    Emellertid skulle Reformföreningen få ett tack
för god hjelp af den man, som genom sina
osannfärdiga beskyllningar mot Arbetareinstitutets
föreståndare 1881 vållade föreningens splittring, nämligen
Herr K. Lundqvist. I början af 1885 skref han
korrespondensartiklar till landsorten med rubrik 
»Interiörer ur det liberala politiska lifvet i Stockholm», deri
han angrep såväl föreningen som i synnerhet dess
ordförande kapten J. Mankell och visade, att denne
blott till skenet upprätthöll föreningen, för att denna
skulle leda riksdagsmannavalen och uppsätta honom
som kandidat på den liberala listan. 
Reformföreningen skulle såsom förut drifva verksamheten
gemensamt med Fäderneslandet, hvarmed den var ett o. s. v.
Till stöd härför framhölls, att kapten Mankell till en
deputation från Liberala valmansföreningen, som gjorde
förfrågan om hans kandidatur, svarade, att han
önskade bli uppsatt på de liberalas valsedel, emedan
han, om han kom in i Andra kammaren, skulle der
blifva insatt i ett utskott och som medlem af ett
sådant kunna verka vida mera än han nu förmådde i
Första kammaren». Detta svar gillades ej af Liberala
valmansföreningens styrelse, som lät kapten Mankell
förstå, att den ej ämnade upptaga honom, emedan
åtminstone 500 liberala valmän derigenom beräknades
gå förlorade. Gentemot Liberala valmansföreningen,
som ville segra genom ett förbund med de s. k.
<i>frireligiösa</i> <footnote>En benämning, som uppfanns för att genom någon ny
fras på »fri» gifva glans åt »liberala partiet».</footnote> uppträdde nu Fäderneslandet med skarpa
artiklar och sin egen lista, derå kapten Mankells
namn stod; men det hjelpte ej; tvärtom ledde det
till ett fullständigt afslöjande af den hemliga
kotteripolitik, som alltid utmärkt Reformföreningen. I en
korrespondensartikel skref föreningens forne
sekreterare, Herr B. Lundqvist: »Vid de valtillfällen, som
närmast föregått den senaste valrörelsen, har
ledningen alltid legat i kapten Mankells händer. Han har
nämligen, under de sista 5 åren såsom ordförande i
Reformforeningen, kallat till sin sida ett mindre antal
personer, hvilka under hans ordförandeskap
konstituerat sig till en valkomité, ett slutet sällskap, som
i tysthet arbetade en kortare tid före valet,
öfverenskom om kandidater och sökte få dessa antagna af
åtskilliga föreningar och sällskap.

     Denna kandidatlista framställdes ej på allmänna
möten till offentlig diskussion förr än några dagar
före sjelfva valet. Anmärkningar mot detta sätt att
gå till väga gjordes inom Reformforeningen vid den
valrörelse, som gick närmast före den senaste, men
Herr Mankell lyckades lätt öfvertyga majoriteten, att
anmärkningarne voro obefogade och de i
sammanhang med dem framställda förslagen opraktiska.»

     Vid ett senare möte i den s. k. Reformföreningen
lyckades kapten Mankell med den stora majoriteten
af 4 röster mot 3 åstadkomma ett gillande af sin
mening om den liberala valrörelsens lämpliga
bedrifvande, men Dagens Nyheter, deri Herr Berndt
Lundqvist fått fria tyglar, på det att »liberala partiet»
skulle till hvad pris som helst segra, redogjorde för
föreningens votering medelst anförande af siffrorna,
hvaraf allmänheten fick kännedom om, hvad
Reformföreningen verkligen betydde.

     Föreningen åter fick nu se, att den fostrat en
orm vid sin egen barm, då den understödde Herr
Lundqvist i hans strid mot Arbetareinstitutet hösten
1880.

Ledningen af den liberala valrörelsen öfvergick
nu från Kapten Mankell och hans lilla grupp till Herr
B. Lundqvist biträdd af Herr Fjällbäck, men om detta
var till större båtnad för befordrandet af en upplyst
och liberal politik, lemnas derhän. Förbundet med
de »frireligiösa» väckte både undran och förtrytelse i
vidsträckta kretsar, då meningen var, att genomföra
en för de verkligt frisinnade förnedrande kompromiss
med personer, hvilkas röster skulle köpas med
strykandet af alla namn, som särskildt representerade
den fria tanken. D:r v. Bergens namn stod
visserligen på listan, men ledarne förklarade oförbehållsamt,
att man på intet vilkor kunde antaga honom, då han
skulle skrämma bort alla frireligiösa; och på samma
grund sökte såväl Herr B. Lundqvist som den
frireligiöse kandidaten D:r E. Nyström hindra konstituerandet
af »Förening för Religionsfrihet» genom oppositioner
å möten och i tidningarne, emedan de frireligiösa ej
grundlagt föreningen utan fritänkarne, hvarföre den
ej kunde påräkna den »liberala majoritetens»
sympatier. Visst är, att en <i>exempellös despotism</i>
utöfvades af vissa ledare under valagitationen, och att man
inom flera demokratiska grupper både talade och
skref öppet om det <i>tvång</i>, man utöfvade på
valmännen genom åtskilliga djerfva intriger. Herr B.
Lundqvist förklarade i flera kretsar, att hans mening vore
att tills vidare leda valrörelsen i Stockholm, och att
han sjelf skulle i sinom tid blifva vald till
riksdagsman. I sin maktlystnad gick nu kapten Mankells
kritiker och efterträdare såsom ledare för valrörelsen
så långt, att han på eget bevåg lät i Liberala 
valmansföreningens stadgar trycka ett af honom ensam
gjort tillägg, men detta steg blef också anledningen
till hans störtande; han aflägsnades ur styrelsen, och
högsta ledningen tillföll den som ledt oppositionen
emot honom, Herr E. Hjertstedt.

Herr Lundqvists sätt att såsom medarbetare i
Dagens Nyheter lemna vilseledande referat eller
alldeles undertrycka allt omnämnande, der sådant synts
honom lämpligt, har gjort honom beryktad i
vidsträckta kretsar, hvilka ock vid många tillfällen
anmält förhållandet för redaktionen, ehuru utan åsyftad
verkan, då han alltid förstått för hufvudredaktören
bevisa sin sak. Hvad arbetarne beträffar, så gick
det slutligen derhän, att »Fackföreningarnes
centralkomité» måste genom ett särskildt beslut sätta en
gräns för »referenters», synnerligast Herr Lundqvists
deltagande i komitéens förhandlingar under
framhållande af, huru hans »talträngdhet och envishet
resultatlöst upptagit komitéens halfva tid, och huru falskt
och till förmån för egna meningar Herr Lundqvist
alltid refererade diskussioner, i hvilka han deltagit
(Tiden).

     Då »Föreningen för religionsfrihet» anställde
styrelseval i januari 1885, blef Herr Lundqvist suppleant i
styrelsen, och skedde detta, derföre att de få, som
dervid röstade på honom, hoppades en kraftig
samverkan i Dagens Nyheter på grund af hans makt i
denna tidning. Men snart fick han bevis på att
han tvärtom förfor svekligt mot föreningen och dess
styrelse, hvarföre föreningen enhälligt utvoterade
honom i April.

Omsider fick Dagens Nyheters hufvudredaktör rätt
syn på det liberala partiets ledare, hvarföre han i
Juli 1886 entledigade honom derifrån. Herr 
Lundqvist har derefter fått anställning i <i>Vårt Land!</i>

Ett annat omkast i personalen från det stora
liberala valet i Jan. 1885 är D:r E. Nyströms 
utträdande för andra gången ur babtistsamfundet hösten
1886, hvilket lika mycket som Herr Lundqvists
inträdande i Vårt Lands tjenst spridt ett skimmer af åtlöje
öfver Stockholms liberala valmän.

*
</chapter>

<chapter name="En »allians»">
<h2>En »allians».</h2>

Inom ett helt annat område se vi enahanda
partistrider framträda, vi mena Stockholms
Arbetareförenings anordnande af föreläsningar, som
väsentligen grunda sig på ett förbund inom
stadsfullmäktige mellan dåvarande ordföranden för
Stockholms Arbetareförening Herr Gustaf Eriksson och
Arbetareinstitutets motståndare från 1881
presidenten H. Forssell. En föreläsningsstyrelse tillsattes och
i denna invaldes å ena sidan rektor C. G.
Bergman i Beskowska skolan, för hvilken Herr Forssell är
inspektor och å andra fyra medlemmar i
Reformföreningens styrelse, nemligen Herrar Gustaf Eriksson,
K. T. Bergius, C. A. Sundberg och J. Svensson —
ty sedan flera är tillbaka har den upplösta
Reformföreningen haft ledningen inom Arbetareföreningen.

    I sammanhang härmed kan nämnas, att fastan
åtskilliga af Arbetareföreningens ledande män offentligt
förklarat, att D:r Nyström genom att söka anslag af
stat och kommun till Arbetareinstitutet bundit dess
fria verksamhet och dragit folkpolitiken på sned, hafva
de sedan <i>sjelfva begärt</i> anslag för Arbetareföreningens
föreläsningar, fastän en stark opposition uttalats inom
föreningen af dem som frukta att denna hädanefter
ej kunde hafva fria händer för någon politisk
verksamhet; också har Arbetareföreningens
diskussionsskola, som varit centrum för dess politiska
verksamhet, sedan dess väsentligen upphört.

     Förbundet mellan Hrr H. Forssell och G. Eriksson
framträdde för öppen dag under den diskussion, som
föregick stadsfullmäktiges bifall till Arbetareinstitutets
åhörares petition om anslag till institutet i januari
1883.	Då yrkade, som bekant, Forssell återremiss
till beredningsutskottet, sedan han stridt för sitt
omstöpningsförslag, och häri instämde ock Herr Eriksson
till allmän förvåning.

     Hvad stort sker, sker tyst. I tysthet stärktes
nu kompaniskapet Forssell—Eriksson, och så
grundlades Arbetareföreningens föreläsningar, eller såsom
man i vissa penningebeviljande kretsar säger <i>»det
Forssellska institutet»</i>, Herr Forssells välvilja för
arbetareföreningens föreläsningar har sedan ett par år
särskildt yttrat sig i hans nitiska bemödande att bland
hufvudstadens förmögnare medborgare på sina listor
insamla rätt artiga summor.

*
</chapter>

<chapter name="Nyare rörelser">
<h2>Nyare rörelser.</h2>

<i>Socialdemokraterna</i> hafva under ledning af Herrar
Hj. Branting, A. F. Åkerberg, A. Danielsson, A. Palm,
Fr. Sterky, G. Ahlenius. K. M. Ziesnitz m. fl. på två
års tid fått en ej obetydlig anslutning bland arbetarne.
och vi kunna med ledning af ofvan skildrade
förhållanden förstå, huru deras idéer fått ett växande
inflytande. Anledningen kan, frånsedt den allmänna
orsaken, som ligger till grund derför, — materiel brist
– närmast sökas i det liberala partiets urartning.

Vi kunna ej underlåta att i fråga härom särskildt
påpeka den obetydliga verkan, som »Stockholms
Arbetareförenings uttalande angående den socialistiska
rörelsen» hösten 1886 anses haft, trots de sanningar,
det innehåller. Detta beror på flera omständigheter:
1:o) man är van att se alltför mycken principlös
kompromisspolitik, och äflan att komma in i Andra
kammaren på det hållet, och uttalandet har tolkats
som ett medel att genom angrepp på socialisterna
vinna borgarnes röster vid kommunala val; 2:o) dess
ledare hafva förlorat sitt anseende, sedan de så blindt
läto sig lockas af Herr L. O. Smith och varit aflönade
af honom för att leda arbetarne i hans anda; 3:o)
föreningens ledare hafva sjelfva nyligen handlat emot
de råd, som de sjelfva lemnade i aktstycket, Här
säges t. ex.: »arbetarne sakna i allmänhet de
kunskaper och det inflytande, som äro nödvändiga för
bevakande af arbetsklassens intressen — — Nödigt
är att på allt sätt verka för största möjliga enighet
arbetare emellan, och ett samtidigt förvärfvande af
<i>kunskaper</i> och <i>allianser</i> med kunskapsrika personer
och partier inom andra samhällsklasser, äfven om de icke 
<i>i allt</i> äro med oss liktänkande».

     Ordföranden i denna styrelse, som undertecknade
detta aktstycke, Typografen S. Linge, tyckes glömma,
att han och hans parti vid flera vigtiga tillfällen ej
dragit i betänkande att dels förkasta »allianser med
kunskapsrika och inflytelserika personer», då de icke
<i>i allt</i> varit liktänkande med Reformföreningen och
Fäderneslandet, dels antagit allianser, hvilka bevisligen
skadat frihetens sak och förhindrat enighet inom det
liberala partiet.

     Detta tal om »allianser» leder tanken till den
tiden, då Arbetareföreningens ledande män ingingo
allians med Arbetareinstitutets svurne fiende,
Presidenten Forssell, med ledamoten i Vårt Lands styrelse,
Rektor Bergman, med den »kunskapsrike och
inflytelserike» Litteratören B. Lundqvist och med den rike
L. O. Smith samt till de tider, då Herrar E. Key,
O. B. Olsson, S. A, Hedlund, A. Nyström m. fl.
förkastades såsom <i>folkets fiender</i>, emedan de ville hafva
ett ordnadt försvarsväsende, ehuru af billigaste slag.
Och samma personer, Herr Linge m. fl., helsa ett par
är derefter såsom arbetarnes ende representant i
Andra kammaren efter riksdagsmannavalet 1884 Herr
S. A. Hedin, fastän han velat hafva ett vida 
dyrbarare försvars väsende, fastän han alltid varit en af
ledarne för värnpligtens vänner!

     Men huru var det, ledarne i Arbetarnes ring hade
ju, då Herr Hedin vågade hafva en annan mening
än dessa om kontrollen öfver bolagskrogarne året
förut, förklarat, att samme Herr Hedin ej vidare skulle
få arbetarnes röster vid riksdagsmannaval? Skall
man då ej fråga efter arbetarnes opinion?

     Det tager sig kostligt ut att se
Arbetareföreningens ordförande predika moderation och frid samt
salvelsefullt läsa lagen för socialdemokraterna, derför
»att de ej veta bättre än att fördöma det bestående
och de personer, som gjort sig till tolkar för ett <i>sundt</i>
framåtskridande».

    Hafva ej Arbetareföreningens ledande män rätt
ofta fördömt det bestående på det radikalaste sätt?
Hafva de ej fördömt ärliga demokrater, som egnat
sitt lif åt folkets och framåtskridandets sak? Det är
som om man hörde boktryckare Aslaksen i En
folkefiende: >Jag är en stilla och fredlig man, som håller
på <i>eftertänksam moderation</i> och på <i>moderat
eftertänksamhet</i> — — — Jag har i lifvets och
erfarenhetens skola lärt, att <i>måtta</i> är en dygd, som passar
statsborgaren bäst och att <i>eftertanke</i> och <i>måtta</i> är
hvad samhället också bäst tjenas med. -- -- -- <i>Lefve vårt gamla hederliga borgaresamfsnd!»</i>
     Hvad beträffar socialdemokraternas agitation, som
visst icke alltid är prisvärd, tvärtom, har den
ingalunda <i>varit värre än Arbetarnes rings agitation</i> för
Smithska bränvinspolitiken, och före Aug. Palm torde
Stockholm ej haft en hänsynslösare folktalare inom
det radikala partiet än Herr Linge.

     Det sista riksbekanta uppträdet vid mötet i
Arbetareföreningen den 7 Nov. 1886 mellan dess
medlemmar och socialdemokraterna må till sist här
underkastas en närmare granskning enligt närvarande
<i>icke</i> socialisters beskrifning.

     Ifrågavarande möte erbjuder en slående motbild
till ofvan skildrade möte å Börsen den 9:de Mars
1884.	Opartiska personer kunna ej annat än finna,
det Herr Hultgren begick ett betänkligt formfel genom
att efter sitt föredrag först förklara Herr Linge vald
till ordförande (sedan votering begärts), fastän
nejrösterna voro öfvervägande, och, sedan han måst sjelf
vara ordförande, utan något beslut af mötet och emot
den allmänna stämningen afsluta mötet.

     Detta mot bruket stridande tilivägagående måste
under sådana förhållanden framkalla missnöje.
Allmänheten, som inbjudits till deltagare i mötet, egde
ovilkorligen rätt att fordra en diskussion under
vanliga former, och Arbetareföreningen hade ej förbehållit
sig någon rätt att leda förhandlingarne. Då derför
en socialdemokrat rusade upp på tribunen och
fordrade mötets fortsättande, var det ej välbetänkt, att
en af Arbetareföreningens ledande män med våld drog
honom ned. Detta blef signalen till det tumult, som
följde, deri en annan af Arbetareföreningens ledamöter
var den förste, som utdelade ett käpprapp, som
träffade Herr Palm.

Man kan här omöjligen åberopa sig den vanliga
rätten till församlingsfrihet, ty mötet var faktiskt
<i>offentligt</i>, ej enskildt, sedan Herr Hultgren uppmanat mötet
att utse ordförande; och det var <i>ej heller afslutadf
på laga sätt</i>, utan det hela framstod såsom ett försök
af minoriteten att genom maktspråk göra sig
motståndarne qvitt. Vi anse att den <i>största fara</i> ligger i att
gentemot socialdemokraterna <i>ej skipa full rättvisa.</i>

Att vältra skulden på socialdemokraterna för sista
mötets våldshandlingar, kan ej vara rätta sättet att
motverka dem, tvärtom gifver detta ytterligare fart
af deras agitation. Hade de verkligen här gjort sig
skyldiga till fridsbrott, så lider väl intet tvifvel, att
åtal följt efter det polisförhör, som hölls med
Arbetareföreningens ledare samt vid mötet närvarande
polismän. Utan tvifvel skulle socialdemokraterna ej
hafva blifvit fällda, om rättegång blifvit anställd;
under det ett åtal mot det Smithska partiet för dess
fridsbrott å börsmötet den 9:de Mars 1884 sannolikt
skulle medfört ledarnes fällande.

Äfven om socialdemokraterna vid sista mötet
varit felande, få vi ej förbise det sorgliga faktum, att
motståndarne, åtminstone delvis, föregått dem med
<i>dåligt exempel.</i>

*
</chapter>



<chapter name="Hvad som fordras">
<h2>Hvad som fordras.</h2>

     Hvad som fordras i den demokratiska politiken
är å ena sidan att öfvergifva den kortsynta tendensen
att ständigt vara »praktisk», den ständiga sträfvan
»att lyckas», »att segra» vid hvarje tillfälle, ty
derigenom tvingas ledarne ofta att använda en förnedrande
kompromiss och undertryckes den fria tanken; å den
andra sidan fordras utbildandet af verkligen
ädelmodiga och sociala känslor, konsekventa karaktärer,
stora synpunkter och en på vetenskapliga forskningar
grundad samhällslära, som lemnar mera orubbliga
skäl for de medborgerliga handlingarne än dessa
beräkningar af hur många röster, som kunna vinnas
genom den eller den eftergiften och dessa ömsesidiga
löften om understöd eller tystnad o. s. v.

     Hvad pressens ställning beträffar, fordrar
ovilkorligen den sociala rörelsen ett djupare intresse för
arbetarnes förhållanden å tidnings<i>redaktörernas</i> sida
än hittills; dessa måste genom personligt deltagande
i rörelsen sjelfva taga reda på dess alla sidor och ej
öfverlemna allt åt <i>referenterna</i>, af hvilka somliga äro
för unga och oerfarna, andra äro partiska och ibland
rent af lidelsefulla i att göra sina meningar gällande
i referaten och blott reta folket och vanställa dess
meningar.

     Tidtals har en verklig <i>terrorism</i> utöfvats
derstädes gentemot skilda demokratiska grupper, hvarföre
dessa så småningom fullständigt misströstat om sina
ideers rätta framhållande och för närvarande
föredragit att egna sig at en stilla och mera djupgående
verksamhet genom diskussioner i föreningar, studier
o. s. v. bemödande sig att åvägabringa upplysta
reformer af meningar och seder, som må kunna läggas
till grund för demokratiska reformer i institutionerna,
som en organisk utveckling säkerligen skall medföra.

Ingen erfaren menniska tviflar på den sanna
frihetens, den sanna upplysningens, den sanna
demokratiens slutliga seger, men för dess ernående fordras
annat, än <i>intrig- och kotteripolitik</i>, som dock
dessvärre hittills i många fall drifvits inom liberala
partiet. Nödvändigt är att rensa partiet från det <i>slagg</i>.
som finnes deruti, och att öppet tillstå dess <i>fel</i> och
ej, som hittills i allmänhet skett, dölja eller rent at
försvara dem. De som vinna på denna godtyckliga
slentrian inom den liberala politiken äro dels vid
vissa tillfällen de reaktionära, dels vid andra tillfällen
en och annan ifrig agitator samt ett antal
betydelselösa medelmåttor eller tillbakablifne sekterister, som
måste sättas upp på vallistorna för att förena hela
<i>»den förbannade kompakta liberala majoriteten»</i>, hela
denna samling af oliktänkande, som vid de politiska
valen skola sammanföras för att gifva uttryck åt en
ofta obefintlig »allmän opinion».
<img></img>
</chapter>


