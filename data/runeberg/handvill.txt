HANDLEDNING
FÖR
VILLABYGGARE OCH -ÄGARE I
STOCKHOLMS STADS
TRÄDGÅRDSSTÄDER

UTGIVEN AV
AKTIEBOLAGET STOCKHOLMS
TOMTRÄTTSKASSA

HANDLEDNING

I ADMINISTRATIVA, BYGGNADSTEKNISKA
OCH EKONOMISKA FRÅGOR FÖR
VILLABYGGARE OCH -ÄGARE I
STOCKHOLMS STADS
TRÄDGÅRDSSTÄDER

---

3:e upplagan

UTGIVEN AV
AKTIEBOLAGET STOCKHOLMS TOMTRÄTTSKASSA
1932
Liwéns Tryckeri
Stockholm
1932
FÖRORD.

Till den intresserade allmänhetens tjänst hava vi utgivit
denna lilla broschyr, som är avsedd att vara till hjälp och
handledning i vad det rör administrativa och ekonomiska frågor
för villabyggare och -ägare i Stockholms stads trädgårdsstäder.

Broschyren är uppställd i den kronologiska ordning, i vilken
ett bygge fortskrider, och har genom marginalrubriker
förtydligats, så att särskilt register ansetts onödigt.

För att vinna ytterligare överskådlighet hava i denna upplaga
de av Egnahemsbyrån utarbetade typritningarna sammanförts
i en följd i slutet av broschyren -- i övrigt hava inga
väsentliga ändringar vidtagits beträffande innehållet.

Stockholm i januari 1932.

Aktiebolaget Stockholms Tomträttskassa.


                                 ALLMÄN ORIENTERING.

           Stockholms stads trädgårdsstäder planläggas och admi-    Allmän
         nistreras av Stockholms stads fastighetsnämnd, som sålunda orientering.
         svarar för exploateringsverksamheten i dess helhet. Inom
         nämndens kontor, Fastighetskontoret, handhaves ledningen
         av trädgårdsstadsexploateringen närmast av lantegendoms-
         avdelningen, vars chef är I. ingeniör Axel Dahlberg. Kon-
         trollen av byggnadsverksamheten ombesörjes av egnahems-
         byrån, som förestås av arkitekten Edvin Engström.
           Gatu-, park- och ledningsanläggningar inom trädgårdsstä-  Gator, led-
         derna utföras genom gatukontorets försorg. Kontorets di-    ningar,
         striktsingeniör i Bromma är civilingeniör Nils Wibeck       parker
         (tel. Äppelviken 5) och distriktsingeniör i Enskede är
         civilingeniör Oscar Lindahl (tel. Enskede 231).

           Tomterna inom trädgårdsstäderna upplåtas med tomträtt     Upplåtelse
         på 6o år. För nyttjanderätten till en tomt utgår årligen    och    
         en viss avgäld, motsvarande räntan på det kapital, som vid  tomtavgäld
         upplåtelse med äganderätt skulle erfordras för tomtens
         förvärv. Efter 6o år äger tomträttshavaren företrädesrätt 
         till ny upp låtelse, därest staden har för avsikt att ånyo
         upplåta tomten.

                                         5\227
Villkor för ny upplåtelse - inlösen.

Betingar sig staden för den nya upplåtelsen en årlig avgäld,
som med mera än sextio procent överstiger den, som utgår för
den löpande upplåtelseperioden, eller eljest strängare villkor
än de för sistnämnda period gällande, och vill tomträttshavaren
icke på dessa villkor mottaga ny upplåtelse eller beslutar
staden, att tomten ej vidare skall upplåtas med tomträtt för
bostadsändamål, äger tomträttshavaren att av staden erhålla
lösen för de å tomten befintliga byggnaderna och övriga till
tomträtten hörande anläggningar efter deras dåvarande värde.
I händelse av inlösen skola å tomten uppförda byggnader och
utförda anläggningar tillfalla staden.

Lösenvärdering.

Lösenvärderingen verkställes av staden. Uppstår tvist hänskjutes
värderingsfrågan för slutligt avgörande till skiljemän,
utsedda i den ordning, lag om skiljemän stadgar.

Byggnadsplikt.

I tomträttskontraktet stipuleras skyldighet för tomträttshavaren
att vid vite inom föreskriven tid, vanligen 1 1/2 år, hava å
tomten uppfört bostadsbyggnad.

<image>
TOMTANSKAFFNING.

Lantegendomsavdelningen:
Chef: 1. ingeniör Axel Dahlberg, Stadshuset.

Tomtutlämning.

Tomtutlämning: Kapten Ancker Holst, Stadshuset, ingång
Eiraplan, undre bottenvån. rum nr. i 2, tel. Stadshuset 54
el. Kh. 1122.

Upplåtelse av tomt sker genom lantegendomsavdelningen,
vars tomtutlämning närmast ombesörjes av Kapten A. Holst.
Spekulant har sålunda att i första hand hänvända sig till avdelningens
tomtutlämningsexpedition i Stadshuset, där med
användande av förefintligt kartmaterial orientering lämnas
angående tillgängliga tomter, den å dem belöpande avgälden
m. m. Efter sådan orientering ordnas enligt spekulantens önskemål
visning av de i terrängen utstakade tomterna.

Tomträttskontrakt och dess inskrivning.

När tomtvalet är klart, uppsätter expeditionen tomträttskontrakt
i två exemplar, vilka av spekulanten undertecknas
för att därefter underställas fastighetsnämnden för prövning
och godkännande. Tomträttshavarens kontraktsexemplar
åtfö1jes av tomtkarta med designation. Vid undertecknandet
erlägges två kvartals tomträttsavgäld i förskott och därjämte
ett belopp, motsvarande kostnaden för tomträttsavtalets inskrivning
i Rådhusrätten. Denna inskrivning ombesörjes
nämligen av staden, men skall bekostas av tomträttshavaren.

Framställningar till myndigheterna.

Genom tomtutlämningsexpeditionen erhålla tomträttshavarna
jämväl förberedande anvisningar angående för ett
bygges påbörjande och genomförande erforderliga framställningar
till vederbörande myndigheter m. m.
<image>

Smedslättstorget.
UPPGÖRANDE AV BYGGNADSRITNINGAR ETC.

Egnahemsbyrån:
Chef: Arkitekt Edvin Engström, Stadshuset, ingång Eiraplan,
undre bottenvån. rum nr. 12, tel. Stadshuset 52 eller Kh. 1116.

Ritningar och arbetsbeskrivning.

Enligt tomträttskontraktets bestämmelser skola bl. a. ritning
och situationsplan jämte arbetsbeskrivning till varje nybyggnad
underställas staden för godkännande, innan arbetet
får utföras. Denna kontraktsenliga granskning verkställes
närmast av egnahemsbyrån.

Godkännande från myndigheterna.

För byggets igångsättande erfordras förutom fastighetsnämndens
godkännande av de av egnahemsbyrån granskade
ritningarna även sådant medgivande från byggnadsnämnden,
varom i gällande författningar stadgas, d. v. s. så kallat
byggnadslov. Vid framställning om byggnadslov skall vara
fogad tomtkarta för nybyggnad. Denna kan erhållas genom
tomtutlämningsexpeditionen, därest självkostnaden för kartan
deponeras vid tomträttskontraktets undertecknande.

Egnahemsbyrån skall granska ritningarna.

Med hänsyn till den granskning av ritningar och situationsplan,
som åligger egnahemsbyrån, tillrådas tomträttshavare
att i god tid samråda med egnahemsbyråns föreståndare angående
byggnads placering och byggnadsskisser, för att därigenom
onödiga kostnader ej skola behöva nedläggas på eventuell
omarbetning av redan färdiga byggnadsritningar.

Byggnadslov.

Hos egnahemsbyrån erhåller tomträttshavaren detaljerade
direktiv angående erforderliga framställningar om fastighetsnämndens
godkännande av uppgjorda ritningar m. m. samt om byggnadslov.

Anbud, byggnadskontroll etc.

För de tomträttshavare, som så önska, står egnahemsbyrån
till förfogande för uppgörande av skisser, ritningar och arbetsbeskrivningar,
ombesörjande av alla erforderliga framställningar, infordrande
av anbud på byggnadsarbetets utförande samt för byggnadskontroll.
Kostnaderna härför utgå enligt fastställd taxa.

Hos egnahemsbyrån kan allmänheten således erhålla hjälp
och upplysningar i allt vad som rör administrativa och tekniska
frågor i samband med villabyggen i stadens trädgårdsstäder.
I ekonomiska spörsmål står Tomträttskassan till tjänst
med alla upplysningar.

<image>
BYGGNADSKREDITIV OCH LÅN.

Aktiebolaget Stockholms Tomträttskassa, Regeringsgatan
11, tel. växel: N. 324 10.

Kamrer: Arne Biörnstad, träffas säkrast vardagar utom
lördagar kl. 10-12 och 1-3.

Tomträttskassans uppgift.

Tomträttskassan, i vilken staden äger aktiemajoritet, har
till uppgift att finansiera bebyggelsen i stadens trädgårdsstäder.

Byggnadskreditiv.

Tomträttskassan beviljar efter prövning i varje särskilt fall
byggnadskreditiv för uppförande av byggnad å med tomträtt
upplåten tomt. Ansökan om byggnadskreditiv undertecknas
på Tomtutlämningsexpeditionen och skall vara beviljad, innan
tomträttsavtalet kan träffas med staden. Kreditivbeloppet beräknas
sedermera av Tomträttskassan med ledning av de godkända
ritningarna. Tomträttshavaren bör göra sig underrättad
om detta belopp för att i god tid kunna utfärda det skuldebrev,
som efter inteckning skall hypotiseras till säkerhet för kreditivet.

Den, som önskar bygga utan anlitande av Tomträttskassans
kreditiv, har endast att göra anmälan härom, och kan då omedelbart
teckna tomträttskontrakt under förutsättning att han
eller hans ansvarige byggmästare i övrigt kunna godkännas.
Därest vederbörande önskar lån i Tomträttskassan sedan
byggnaden blivit färdig, bör ansökan härom dock ingivas innan
bygget påbörjas, enär ett eventuellt avslag ju kan motivera
ett avstående från det planerade bygget.
Första inteckning.
Inteckningens utfärdande, åldersbetyg etc. 

Förutnämnda skuldebrev, vartill blankett finnes tillgänglig
hos Tomträttskassan, skall alltid intecknas med bästa rätt, varför
tomträttshavaren i eget intresse bör tillse, att han icke utfärdar
andra skuldebrev, vilka eventuellt kunna intecknas
med rätt före Tomträttskassans. Intecknandet av skuldebrevet
ombesörjes av kassan utan annan avgift än de direkta
kostnaderna, vilka skola inbetalas i förskott. Samtidigt skall
även s. k. åldersbetyg för tomträttshavaren inlämnas, varvid
är att märka, att därest tomträttshavaren är gift, även
maken resp. makan skall å skuldebrevet teckna medgivande
till inteckningsåtgärden. Dylikt medgivande är icke erforderligt
därest äktenskapsförord eller boskillnad finnes i äktenskapet,
varom dock i så fall bevis måste företes.

Lyftning å kreditiv.

Sedan skuldebrevet intecknats med bästa rätt, kan lyftning
å kreditivet ske, så snart byggnadsarbetet fortskridit så
långt, att det för kreditivet utarbetade lyftningsschemat så medgiver.

Ansökan om lyftning.
Utbetalning å kreditiv.

Ansökan om lyftning verkställes å särskild blankett, som
tillhandahålles av Tomträttskassan, och kompletterad insändes
till fastighetsnämndens byggnadssakkunnige (Byggmästare
O. Olsson eller Ingeniör S. Thorell, vilka även kunna tillhandahålla
ovannämnda blanketter), som därefter för Tomträttskassans
räkning verkställer besiktning av bygget och efter
godkännande attesterar lyftning. Attesterade belopp utbetalas
av Kassan två dagar i veckan, nämligen tisdagar och fredagar
kl. 10-12.

Brandförsäkring under byggnadstiden.

Innan lyftning medgives fordrar Kassan bevis från godkänt
brandförsäkringsbolag om, att byggnaden försäkrats till
ett belopp, som helt täcker dess verkliga värde. Denna försäkring
måste sedan hållas i kraft och utökas i samma mån
som bygget fortskrider. Underlåter kreditivtagaren detta,
ordnas brandförsäkring genom Tomträttskassans försorg,
men på kreditivtagarens bekostnad <i>med tillägg av särskilt
arvode.</i>

Utbetalning till ombud.

Kreditivtagare torde särskilt bemärka, att Tomträttskassan
icke verkställer utbetalning till ombud, försett med fullmakt
att utbekomma viss del av kreditivbeloppet, t. ex. "snickarlyft,
målarlyft" eller dylikt. Icke heller godtagas generella
fullmakter. Formulär till godtagbar fullmakt följer här nedan:

Fullmakt - formulär.

"Fullmakt för N. N. att hos Aktiebolaget Stockholms Tomträttskassa
i mitt namn utkvittera och utbekomma den lyftning å byggnadskreditiv
rörande tomten nr. ... i kvarteret ... som attesterats för ett belopp
av kr. ... till utbetalning den ... .

Stockholm den ...
	N.N.
	Bevittnas:
	N. N.  		N. N."

Slutbesiktning.

Då byggnaden färdigställts, anmäles densamma å särskild
blankett, vilken tillhandahålles å egnahemsbyrån, till slutbesiktning,
varefter, därest anledning till anmärkning icke
förefinnes, densamma av Fastighetsnämnden åsättes officiellt värde.

<image>

Lån.

Samtidigt med förenämnda slutvärdering sker jämväl
Tomträttskassans värdering av byggnaden och för eventuellt
lån lägges det lägsta av dessa värden till grund vid lånebeloppets
fastställande.

Beträffande lånevillkoren i övrigt är att märka, att den
såväl ifråga om husens storlek som inredning etc. alltmera
varierande bebyggelsen tvingat Tomträttskassan att helt frångå
de tidigare tillämpade så att säga standardiserade lånetyperna
och i stället mer än tidigare bestämma lånevillkoren
från fall till fall. Vissa normer äro dock givetvis fastställda
och kunna angivas sålunda:

Lånevillkor.

Lån utlämnas endast till efter prövning och föredragning godkända sökande.

Till säkerhet för lån skola hypotiseras inteckningar, <i>gällande
med bästa rätt</i> i tomträtt med åbyggnad, vilken blivit
avsynad och godkänd. Inteckning med sekundär rätt kan
dock godkännas som säkerhet, då åbyggnaden är s. k. hyreshus,
varom mera nedan.

Lån utlämnas <i>vanligen</i> intill nedan angivna lånegränser:

<i>En-familjshus:</i>

Trähus med värde under 45.000 kr. intill 75 % å
värdet, minskat med värdet å ev. vindsrum.

Stenhus med värde under 45.000 kr. intill 80 % av
värdet, minskat med värdet å ev. vindsrum.

Hus med värde över 45.000 kr. intill 70 % av värdet,
minskat med värdet å ev. vindsrum.

Hyreshus:

Bottenlån skall sökas utom Tomträttskassan och kan
vanligen erhållas hos någon av nedan angivna långivare:

Stockholms stads drätselnämnd,
Städernas Allmänna Brandstodsbolag,
Stockholms Stads Sparbank,
Livförsäkrings A. B. Thule
på de villkor, som vid varje tillfälle kunna anses skäliga.

Sekundärlån kan därefter beviljas av Kassan intill:

70 % av värdet å i byggnaden ingående bostadsutrymmen
och 40 % å i byggnaden ingående butiksutrymmen.

Lånetyper.

Dessa sekundärlån löpa med 5 3/4 % årlig ränta och 
skola amorteras under loppet av 10 år.

Den lånetyp, som för närvarande tillämpas vid belåning
av enfamiljshus, är följande:

Det beviljade lånebeloppet uppdelas i två lån, varav det
ena, liggande inom 50 à 60 % av värdet, löper med 5 1/4 %
årlig ränta, och det andra, liggande därefter och inom 70 à
80 % av samma värde, löper med 5 3/4 % ränta. Detta senare
lån återbetalas genom lika kvartalsannuiteter under loppet
av <i>tio år,</i> under vilken tid <i>det förstnämnda lånet är fritt från
amortering.</i> Därefter återbetalas det förstnämnda lånet genom
lika kvartalsannuiteter under <i>trettio år.</i>

Genom detta arrangement vinner låntagaren den fördelen,
att årsomkostnaderna för lånen nedbringas vid den tid, då
det kan beräknas att byggnaden kommer att tarva underhållskostnader.
Huru stor utgiftsminskningen blir efter tio år
framgår av nedan angivna exempel, avseende trenne olika lånebelopp:

Beräknat lånebelopp ... 7.500:-  15.000:-  22.500:-

Årsomkostnad:
 under de första 10 åren  516:39  1.032:79  1.549:18
   "    "  följ. 30  "    401:50    803:-   1.204:50

Inteckning till säkerhet för lån.

Till säkerhet för lån skall givetvis hypotiseras inteckning 
liksom för kreditivet och denna inteckning kan ordnas genom 
Tomträttskassans försorg på sätt, som ovan angivits. Finnas
redan inteckningar uttagna - utlämnade exempelvis såsom
säkerhet för leveranser - skola dessa senast dagen före den
dag, då lånet skall ordnas, inlämnas till Tomträttskassan för
Fordringsanspråk i inteckning.

tomträttshavarens räkning. Den som eventuellt har fordringsanspråk
i dylik inteckning, bör samtidigt med inlämnandet
skriftligen angiva sin fordran samt därefter vid lånets ordnande
bevaka sina rättigheter. Har inteckning inlämnats genom
annan än tomträttshavaren utan att inlämnandet uttryckligen
skett för hans räkning, kan lånet icke ordnas med mindre
än att den, i vars namn inteckningen inlämnats, godkänner
lånets utbetalning.

Definitiv brandförsäkring.

För lånets ordnande fordras jämväl att den hypotiserade
byggnaden är brandförsäkrad i av Tomträttskassan godkänt
försäkringsbolag till belopp, som Tomträttskassan anser betryggande.
Försäkringsavtalet skall vara träffat för en tid av
minst tio år, men årlig premiebetalning kan godkännas.

<image>
Inlösen och omläggning av lån.

Avgift för förtidig inbetalning av lån.

Tomträttshavaren bör givetvis söka ordna lånen definitivt
och på förmånligaste sätt redan vid byggnadens färdigställande,
men möjligheter finnas att även sedermera verkställa
omläggning av lån i Tomträttskassan. En dylik omläggning
måste dock alltid bli förenad med vissa kostnader, enär
Tomträttskassan måste gardera sig mot eventuella ränteförluster,
som uppkomma i samband med det ändrade låneavtalet. En
liknande avgift uttages av Tomträttskassan, därest låntagare
vill begagna sig av den honom medgivna rätten att helt inlösa
sitt lån, och utgör denna avgift för närvarande 2 % å
det inbetalda kapitalbeloppet, men, därest ansökningarna om
tidigare inlösen skulle tendera att ökas, kan det tänkas, att
styrelsen måste besluta en höjning av denna avgift.

Ökning av lån.

I de fall, då en tomträttshavare önskar ytterligare lån utöver
redan i Tomträttskassan beviljad kredit, som genom
amortering blivit nedbetald, kan dylikt lån beviljas, därest
Tomträttskassans styrelse efter prövning i varje särskilt fall
finner att de nya lånemedlen komma byggnaden tillgodo,
d. v. s. för inredning av värmeledning, modernisering eller
dylikt. Däremot beviljas dylika lån icke för gäldande av
underhållskostnader. I varje fall gäller naturligtvis regeln, att
lån icke utlämnas utöver den fastställda lånegränsen.

Högre tomträttsvärde - nytt avtal.

För innehavare av äldre tomträtter är att märka, att denna
lånegräns höjes i samma ögonblick som tomträtten åsättes ett
högre värde. Sådant högre värde kan åsättas av staden i samband
med övergång till nytt tomträttsavtal, varvid vanligen
en reglering av avgälden å tomten samtidigt vidtages. En
övergång till nytt tomträttsavtal kan således i vissa fall underlätta
möjligheterna att erhålla ett tilläggslån för modernisering
av en äldre villa, men då Tomträttskassans styrelse
förbehåller sig en mycket noggrann prövning i varje särskilt
fall av dylika låneansökningar torde intresserade lämpligen
hos Tomträttskassans kamrer inhämta upplysningar om lånemöjligheterna
å sina respektive tomträtter.
Betalning av ränta och amortering. (Annuitet)

Ränta och amortering å Tomträttskassans amorteringslån
förfaller kvartalsvis i efterskott. Beträffande dessa annuiteter
utsänder kassan avier med uppgift om till betalning förfallet
belopp, men kassan kan icke påtaga sig något ansvar för att
dessa avier komma låntagarne tillhanda. Då straffränta påföres
vid bristande likvid, bör låntagaren alltså även vid utebliven
avi gälda sin skuld till kassan. Efter anmodan utsänder
kassan annars gärna en duplettavi.

Åtgärder vid försäljning.

Vid en eventuell försäljning av villan tillser tomträttshavaren
givetvis i eget intresse att han får en solid köpare.
Detta är emellertid viktigt även ur den synpunkten, att Tomträttskassan
i motsatt fall måste vägra att godtaga köparen som
låntagare, varav följden blir att säljaren alltfort bär ansvaret
för lånet till såväl kapital som ränta och eventuella kostnader.
Köparen bör å sin sida tillse att han snarast möjligt blir godkänd
som låntagare hos kassan, enär han i annat fall icke blir
ägare till bland kassans säkerhet eventuellt befintliga ägarehypotek
i tomträtten.

Samtidigt med försäljningsavtalet bör således såväl köpare
som säljare underteckna en s. k. "förbindelse vid övertagande
av lån", vartill blankett tillhandahålles av Tomträttskassan.
Denna förbindelse insändes till kassan, som, sedan köparen
efter föredragning blivit godkänd som låntagare, underrättar
honom härom.


Förfrågningar.

Förfrågningar rörande de olika momenten i här behandlade
byggnadsverksamhet och kreditgivning besvaras gärna
av vederbörande tjänstemän. Anvisningar rörande dessas
tjänsterum och telefoner återfinnas under resp. rubriker i
denna broschyr.
Å efterföljande sidor visas

ETT ANTAL TYPRITNINGAR

utarbetade av stadens egnahemsbyrå för villor i stadens trädgårdsstäder,
varjämte inhäftats trenne kartor över Bromma,
Enskede och det nyöppnade området Stora Ängby.

<image>
<image>

Villa om 3 rum och kök m. m.
<image>
<image>

Villa om 3 rum och kök m. m.
<image>
<image>

Villa om 3 rum och kök m. m.
<image>
<image>

Villa om 4 rum och kök m. m.
<image>
<image>

Villa om 5 rum och kök m. m.
<image>
<image>

Villa om 5 rum och kök m. m.
<image>
<img>

Under tjugo år hava i Stockholms stads trädgårdsstäder uppförts byggnader till ett värde av:
i Bromma                        Kr. 79.075.750:—
i Enskede                       <u>  » 37.371.900:—</u>
                   <u>tillsammans Kr. 116.447.650:—</u>

Dessa byggnader innehålla tillsammans <i>28.918 st. eldstäder.</i>

A.-Bol. Stockholms Tomträttskassas utestående fordran mot säkerhet av inteckningar i tomträtter utgjorde den 30/9 1931 Kr. <i>63.667.139:87.</i>

