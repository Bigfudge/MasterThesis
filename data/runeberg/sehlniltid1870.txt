<chapter name="Min salig farmor">

<h2>Min salig farmor.</h2>
<table o>
<td><poem>Min salig farmor var så rar
Med sina många år på nacken.
Hon hade egna tänder qvar
Och. eget hus i Pelarbacken.
Gift med en magistratsperson,
Då döden plötsligt skar af bandet,
Fick hundra banko i pension,
Och bodde somrarna på landet.

Hon många knngar lefde ut
Och såg med krona omkring pannan.
Hon mindes Tredje Gustafs slut
Och grät dervid, om ingen annan.
Hans glans och snille hon beskref
Och segern sjuttonhundranitti,
Och salig Thunbergs sats hon dref:
<i>»Att man den kungen sköt för bitti'.»</i>

Hon såg hans majestät stå lik
Och var mot adeln mägta bister.
Hon talte aldrig politik
Och aldrig herrar publicister.
Dem gaf hon ingen gång pardon
Och ville rakt ur verlden sopa,
I thy hon en gång fått den tron
Att det var bofvar allihopa.

Förståndig i sitt lefnadssätt
Till sällskapsdam hon hade katten.
Hon åt sig aldrig mer än mätt
Och drack för resten bara vatten.
Var kry i gamla år ännu
Och återhållsam utan måtta;
Åt qväll hvar afton klockan sju
Och gick till sängs tre qvart till åtta.

Ap'tek hon ansåg rätt och slätt
Blott som en straffanstalt för magen;
Gick ständigt uti grön kaschett
Och varma tofflor hela dagen.
Hon var, om jag så säga får,
En praktupplaga bland naturer,
Och lefde nära hundra år
Förutan doktor och mixturer.

Ännu i sina sista år
Hon stundom satt och spann vid rocken.
Hon var, kort sagdt, med hull och hår
En dundergnmma att <i>stå bocken.</i>
Och var man frågvis hur hon nått
Sin ålder, svarte hon de orden:
Att ålderdom är konsten blott
Att lefva länge här på jorden.

En qväll, då man om åldern stred
Och ville reda ha i saken,
Gaf hon ett raskt och klart besked,
Nyss ur en liten slummer vaken:
»Ja, herre Gud, hvad tiden går»,
Skrek gamman till och tog af ljusen;
»Jag fyller nittinie år —
Och fattas bara <i>ett</i> i tusen!»</poem>
<td r><b>E. S–dt.</b>
</table>
</chapter>

<chapter name="På Nyårsmorgonen 1870">

<h2>På Nyårsmorgonen 1870.</h2>
<table o>
<td r>„Jag spelar och jag dansar<br>Jag sjunger blott ooh ler.“
<td><poem>Det gamla året slutat
Sin mödosamma gång,
Och nya året tutat
Sin första morgonsång;
<tab>Det gamla for,
<tab>Det nya kom:
<tab>Det är, jag tror,
<tab>Alldeles som
<tab>Det bara
<tab>Skall vara,
Det kan jag tala om.

Jag bör ej tiga heller
Med hvad det gamla gjort,
Fast kanske mången gnäller
Att det ej väger stort.
<tab>Men deri ser
<tab>Jag inga skäl.
<tab>Att göra mer
<tab>Med kropp och själ
<tab>Det hann ej:
<tab>Man kan ej
Arbeta sig ihjäl.

Jag kan ej annat finna
Än året varit godt.</poem>
</table>
<table o>
<td><poem>Och ök och kor så stinna
Man sällan skåda fått.
<tab>Oss sjön försett
<tab>Med sill och lax,
<tab>Och jorden gett
<tab>Oss hö och ax,
<tab>Så lador
<tab>Och vador
Ha stått sig hittilldags.

Det säkraste beviset
Är just, att utomlands
Vår ost stått högt i priset
Och hafran gått med glans.
<tab>Mång tusen säck
<tab>I fullgodt skick
<tab>Inunder däck
<tab>Med <i>Duncan</i> gick.
<tab>För smöret
<tab>På öret
En <i>krigare</i> man fick.

Jag tager nu ett skutt i
Min sång, ett litet grand,
Och helsar <i>anno sjutti,</i>
Som spiran tar om hand,
<tab>Dess majestät
<tab>Ej börjat strängt,
<tab>Men skall, när det
<tab>Blir mera slängdt,
<tab>Kanhända
<tab>Fullända
Hvad gamla året tänkt.

Om nu I rätt mig fatten,
förhåller det sig så:
Vår sjöfart vill ha vatten
Och minsta krokväg gå.
<tab>Trots kif och gräl
<tab>Och Mankells hot,
<tab>Jag i min själ
<tab>Tror tvärtemot,
<tab>Att <i>Stäket</i>,
<tab>Trots bräket,
Får sina tjugu fot.

Kors hvad min sångmö hoppar!
Men hvad rår jag för det!
Hon vill ha <i>hvitbets-toppar</i>
Och <i>universitet.</i>
<tab>Hon vill bli qvitt
<tab>Onödigt tvång,
<tab>Att ordet <i>fritt</i>
<tab>Skall hålla stång.
<tab>Men detta
<tab>Berätta
Skall jag en annan gång.

Ett <i>godt nytt år</i> med'samma
Jag eder önska vill.
Sankt Jakobs fönster flamma
Och folket strömmar till.
<tab>Det redan ringt:
<tab>Ursäkta då!
<tab>Min sångmö flinkt
<tab>Får raska på,
<tab>Emedan
<tab>Jag sedan
Skall uti ottan gå.</poem>
<td r><b>E. S–dt.</b>
<td c>––––––––
</table>
</chapter>

<chapter name="Vackert så!">

<h2>Vackert så!</h2>
<table o>
<td><poem>Du klagar, men du klagar dumt,
Min gamle hedersvän!
Ditt öga ser allting så skumt,
Som om det grott igen.
Hvad som ditt sinne stämmer ned,
Jag icke kan förstå:
Du är ju <i>född,</i> att börja med,
Och det är <i>vackert så.</i>

Hvar gång du dig i spegeln sett,
Så såg du väl deri,
Att dig en sällsam ära skett
Att du fått <i>men'ska</i> bli.
Du är mot larver och insekt
En sol att se uppå:
Du är af Adams stolta slägt,
Och det är <i>vackert så.</i>

Vår jord tar hand om vår person
Från början och till slut:
Är man ej född med pretention,
Så kan man slå sig ut.
Om du i skogen gör en titt,
Så kan du lita på,
Att du har svamp och blåbär fritt,
Och det är <i>vackert så.</i>

Vår jord visst sparsam vara kan
Att <i>ge,</i> då man vill ha,
Ty hon vill helst att menniskan
Skall komma sjelf och ta.
I berg och floder finns det gull,
Och om man friskt går på,
Så kan man stoppa fickan full,
Och det är <i>vackert så.</i>

Har du ej gratis fått förnuft
Att bruka som du vill,
Och dito vatten, sol och luft
Och snö och månsken till?
Och då du en förnyad hud
Hvart sjunde år lär få,
Jag tycker, sannerligt för Gud,
Att det är <i>vackert så.</i>

Och när till slut du andan mist
Och du är kroppen qvitt,
En himlafärd du gör till siat,
Som du får kostnadsfritt.
Hvem vet, kanske en skönhet då,
Som du ej tänker på,
<i>Skall till din graf med rosor gå,</i>
Och det är <i>vackert så.</i></poem>
<td r><b>E. S–dt.</b>
<td c>––––––––
</table>
</chapter>

<chapter name="I snöväder">

<h2>I snöväder.</h2>
<table o>
<td><poem>Länge nog vi väntat,
Nu är vintern här.
Termometern visar
Åtta ungefär.
Öfver land och skär
Faller snö omsider.
<i>Hvitt</i> i alla tider
Våra vintrar klär.

Nyss man läppen hängde
Missnöjd, dum och trög.
Nu man gläds, ju mera
Drifvan växer hög:
Det var snö som dög!
Om ett vad I hållen,
Surrar jag med bollen
Om vår gamla flög.

Redan stången darrar,
Då jag lägger an:
Titta, den som hinner!
Pang! Der sitter han.
Med en stjerna grann
Vred jag väderhanen:
Knappt kanske I anen,
Hvad en stjerna kan.

Öfver Djurgål'n stryker
Nordan med ett dön.
Snöhvit skogen dignar,
Som var nyss så grön.
Ifrån Lidingön
<i>Surran</i> med sin krake,
Morgonmjölk och lake
Larfvar fram i snön.

Öfverallt förnimmes
Bjellrors melodi.
<i>Breda vägar</i> skottas
Till hvart Schweitzeri.
Ingen krog förbi
Bryggarkampen trafvar.
På hvar korg jag stafvar:
<i>Nürnhergs bryggeri.</i>

Nyss om väderleken
Var ett fasligt skrän.
Nu har vintern sluppit
<i>Golfens</i> karantän.
Snön till våra knän
Hinner innan natten:
Nu ger lärkan katten
<i>Gotlands päronträn.</i>

Liten sparf sig gömmer
Lugnt uti sin skog.
Brödmadamen hastar
In på närmsta krog.
Bonden slår med fog
Snön ifrån kasketten.
Oxar öfver <i>slätten</i>
Knoga med sin plog.

Hasselbackens portar
Öppnats ha med dån.
Blå och gula flaggan
Svajar derifrån.
Nu har Davidsson
På sin köksdörr gläntat.
Mången gom har väntat
Få sig ett gudslån.

Vintern är välkommen,
Som jag vet ej hvad!
Nu tar lifvet opp sig
I otrolig grad.
Hostan i vår stad
Flyr ur alla husen.
Nu är marken frusen
Nu är landtman' glad.</poem>
<td r><b>E. S–dt.</b>
<td c>––––––––
</table>
</chapter>

<chapter name="Bror min och jag">

<h2>Bror min och jag.</h2>
<table o>
<td c>Vinter- och månskensstycke.
<td><poem>Vintern kommit ifrån fjällen,
Stjernbeströdd är himlapellen,
Föret öfverallt är underbart
<tab>Klingande och rart.
Här vid Opris, om vi passa oss,
Åkarslädar ha vi uti gross.
<tab>Himlen slutat snöga,
<tab>Månen i det höga
Åker genom skyn med bloss.

Silfver glänser från hans tömmar:
Titta, huru ljuset strömmar
Öfver våra berg och skogar, ack!
<tab>Från hans gyllne rack!
Emot jorden blickar han så klar,
Gammal kärlek har han ännu qvar.
<tab>Vintergatan far han
<tab>Och i molnen har han
Tunlar, som han genomfar.

Hej! Låt se att du är vaken,
Åkare! Kör fram med kraken!
Slädans nummer? Ja, här står det ju:
<tab>Hundratjugusju!
Nya taxan hänger här framför,
Bjällror klinga, allt är som sig bör;
<tab>Friskt cigarren blossar:
<tab>Fy, hvad fällen bossar!
Ut till <i>Djurgårdsslätten</i> kör!

Karl den Tolfte står och hyttar —
Der har Norge sina skyttar —
Hej! Det går ju som en vind —
<tab>Här är Djurgårdsgrind!
Här stod <i>Blåpis,</i> som var fordom bäst.
Här har firats mången Bacchi fest.
<tab>Åka här på före
<tab>Kostar tio öre
Ackurat per skrof och häst.

Månan sorgligt på ruiner
Öfver tempelplatsen skiner.
Här skall nu en Circus, ett tu tre,
<tab>Byggas af Hinné.
Flydda äro alla glada lag,
Hästar gnugga här en vacker dag.
<tab>Lyckan kan sig vända:
<tab>Då, min bror, kanhända
Engageras du och jag.

Titta nu, min bror, till venster!
Här är ljust i alla fenster:
Hasselbacken öppnat på försök
<tab>Källarhvalf och kök.
Här till höger har du ett ap'tek:
Det är kanske ödets glada lek,
<tab>Att vi här få skåda,
<tab>Hur de ställt sig båda
Midt för salig Bellmans ek.

Här är <i>Slätten,</i> som det heter,
Skapt för pukor och trumpeter.
Der har du <i>Alhambra</i> i ain glans,
<tab>Som det fordom fanns.
Här kan när som helst man slå sig loss,
Äta middag, dra sin lilla bloss,
<tab>Följa sina nycker,
<tab>Dricka, om man tycker,
Kaffe med sin Barbados.

Här till slut ha vi Novilla:
Hör, hvad messingstoner trilla!
Här är nu, liksom på hvart kafé,
<tab>Afgiftsfri entré.
Här är kotteri vid kotteri,
Här kan lätt man konfunderad bli.
<tab>Här är till exempel
<tab>Genombrutna tempel,
Fullt med Bacchi barn uti.

Hör, hur Bellmans sång oss möter:
<i>Fader Berg i hornet stöter!</i>
Alla skratta, ingen nu sig bryr,
<tab>Om det ute yr.
Lika godt hvad kölden har för grad,
Midt i vintern ha vi löf och blad;
<tab>Ljuft oss lagern skuggar,
<tab>Friskt tritonen dnggar
Öfver snäckorna sitt bad.

Vänner träffas här och grannar.
Täcka könet trifs och stannar,
Fastän röken, stundom intensiv,
<tab>Skäras kan med knif.</poem>
</table>
<table o>
<td><poem>Dock om Djurgåln vändes in och ut,
Här skall Bacchus ha liksom förut
<tab>Sina bästa klubbar —
<tab>Nej, god natt, nu gubbar!
Nu är visan slut.</poem>
<td r><b>E. S–dt.</b>
<td c>––––––––
</table>
</chapter>



<chapter name="En fluga i april">

<h2>En fluga i april.</h2>
<table o>
<td><poem>Lilla fluga! Är du här igen!
Ännu är ej någon vår i norden:
Du en månad visst kan sofva än,
Sedan kan du komma, snälla vän,
Och se efter hur det är med jorden.

Känner du ej huru nordan drar?
Kära barn, var icke öfverdådig!
Hvarför blef du inte, der du var:
Du är stukad, om dn stannar qvar,
Du har ju så ytterst lite på dig.

Låt mig se! En sommarfrack af flor
Till klimatet icke rätt sig fogar;
Ingen mössa, inga ytterskor –
Dn gick visst i sömnen, då du for,
Drömmande om guld och gröna skogar.

Här är ännu snö uti parti,
Ännu ligger is på alla vatten:
Res, för all del! Du förkyld kan bli:
Du tycks redan <i>domnad</i> och förbi
Som <i>Valerii fluga vinternatten.</i>

Allt ännu är tyst och vinterdödt:
Ingen humla trummar uti häcken,
Ingen fjäril vingen guldbestrött;
Himlens väglag bottenlöst och blött
Hindrar solens vagn att gå ur fläcken.

Kanske gör du rådligast och bäst
Att du reser, tills det mer sig vårat.
Dock, det lider snart till vårens fest:
Dröj så godt med ens och blif min gäst,
Och förlåt mig, om jag dig har sårat!

Jag blef just fundersam i min håg,
Då jag först dig såg uti min stuga;
Trodde att en hund derunder låg;
Men jag blef så lycklig, då jag såg,
Att du verkligt var — en riktig fluga.</poem>
<td r><b>E. S–dt.</b>
<td c>––––––––
</table>
</chapter>

<chapter name="Dagbräckningen">

<h2>Dagbräckningen.</h2>
<table o>
<td c>Från engelskan.
<td><poem>Och vinden han far öfver böljans skum
Och ropar åt dimman: »Ge rum, ge rum!»

Han skeppen helsar på böljans bryn:
»Till segels, kamrater! Det bräcker i skyn».

Han susande far inåt landet se'n
Och ropar: »Vak upp, det är dag alltre'n!»

Han ropar till skogen med vänligt sus:
»Häng ut dina fanor i solens ljus!»

Kring foglarnes nästen bland löf och ljung
Han ropar: »O, fogel, vak upp och sjung!»

Till tuppen han far under bondens ås:
»Det dagas: vak upp, tag trumpeten och blås!»

Han hviskar till åkern, af kornax tung:
»Vak upp och dig buga för dagens kung!»

Till kyrkans torn han ställer sin väg:
»Vak upp, du klocka, och tiden säg!»

Blott kyrkogården han nalkas intill
Och hviskar: »Ej fin, ligg still, ligg still!»</poem>
<td r><b>E. S–dt.</b>
<td c>––––––––
</table>
</chapter>


<chapter name="En söndagsmorgon i skogen">

<h2>En söndagsmorgon i skogen.</h2>
<table o>
<td><poem><tab>Ja, jag hör, ja, jag hör,
<tab>Hur det susar i skog:
<tab>Det är vårvindens flägt,
<tab>Sedan vårsolen log.
Och det porlar i berg och i dal på en gång:
<tab>Det är vårbäckens sång.

<tab>Lärkan sjunger sin hymn
<tab>Öfver dalar och fält,
<tab>Och i jublande lof
<tab>Under himmelens tält
Klingar trastarnes sång uti björkar och alm
<tab>Som i kyrkan en psalm.</poem>
</table>
<table o>
<td><poem><tab>Och ett tempel för visst
<tab>Är naturen som står
<tab>Majestätisk och hög
<tab>I den blommande vår,
Och dess öfversteprest i sin talarestol
<tab>Är den strålande sol.

<tab>Och den bok, hon slår opp
<tab>På sitt altarebord,
<tab>Är en evighetsskrift
<tab>Af Guds lefvande ord;
Och dess lära är hög, och hvar dogm som hon har,
<tab>Är som stjernorna klar.

<tab>Hvad som skimrar i dal
<tab>Kanske inte du vet;
<tab>Hvad som skiftar på äng,
<tab>Skall jag säge dig det:
I hvart strå, i hvar knopp, i hvar blomma som ler,
<tab>Guds församling du ser.

<tab>Heligt visst är det rum,
<tab>Der du andaktsfull står,
<tab>Och den skugga du ser,
<tab>Öfver ängarna går,
Och som går uti dag, som i sekler den gått,
<tab>Är Guds mantelfåll blott.

<tab>Allt är redo till bön,
<tab>Allt är helgadt till frid.
<tab>Sjelfva luften sig skiljt
<tab>Ifrån oro och strid:
Allt är lugnt, allt är fritt ifrån agg, ifrån hat –
<tab>Låt oss hålla sabbath!</poem>
<td r><b>E. S–dt.</b>
</table>
</chapter>

<chapter name="Afsked från badorten">

<h2>Afsked från badorten.</h2>
<table o>
<td><poem>Farväl min gamla, hederliga Ö!
Farväl I berg och tallar, hela raden!
Na lemna gästerna er <i>pö om pö</i>
Och flytta in igen till hufvudstaden.

Det gör mitt hjerta innerligt förnöjdt,
Att saltsjöluften kommit så i ropet:
Min kropp har också blifvit som en flöjt,
Så ren och luftig efter saltsjö-dopet.

Se till exempel denna individ,
Min vän, kamrern: han var väl bland de sjuka!
Och nu så frisk, att han kan liknas vid,
Hvad skall jag hitta på? — en blomsterkruka.

Här gamla ungkarlar sig kryat opp,
Som om de äpplen fått utaf Iduna:
Likbleka nyss, förbi till själ och kropp —
Och nu som bromsar lefvande och bruna.

Och blek och dåsig ungdomen befanns:
Man vet, hur stadslif helsan undergräver!
Nu ha de ögon, fulla utaf glans
Och hals och kinder i couleur de näfver.

Och hennes Nåd, som var så klen och svag,
Att rösten hväste blott som hos de stumma.
Ni skulle höra nu! ja, det tror jag:
Nn låter det, som när man slår på trumma.

Nå än vår vackre löjtnant, som ni vet,
Han hörde väl, om någon, till de skrala!
Och nu ett lejon: gudakelof för det,
I fall vi sluta att bli neutrala!

Och apotekarn, som i giktvärk skrek,
Och pröfvat allt hvad läkemedel heter.
Nu kan han se, att hafvet har ap'tek,
Som ej står efter några fakulteter.

Och nu till sist! Om jag ej skulle dö,
Jag nästa vår kanske dig öfverraskar:
Farväl min gamla, hederliga Ö!
Nu piper skepparn och propellern plaskar.

Det är dock synd uppå vår gröna jord,
Att solens dagar så brådstörtadt flykta:
En sådan sommar till uti vår nord
Kanske man leta får med ljus och lykta.</poem>
<td r><b>E. S–dt.</b>
<td c>––––––––
</table>
</chapter>

<chapter name="Första snön">

<h2>Första snön.</h2>
<table o>
<td><poem>Se molnen skockas. Skogen står så dyster
Och lyss, som om han någon fjerran väntar.
Ej liten fogel mera sjunga lyster:
På grenen sitter han och barrved späntar.

Han har väl kalla rum, och är väl ute
Kanske också att mätta lilla kräfven.
Han annars ej så der i kylan sute;
Men det fina fattigt folk bland sparfvar äfven.

Hvad lyssnar skogen på i skumma qvällen?
Han ser, hur vintern redan står och hyttar.
Det tunga moln, dn ser der öfver fjällen,
Är vinterns packvagn, hvarmed hit han flyttar.

Det går en susning genom skogens granar,
Och vinterns förbud känns i nordanvinden.
Och innan man vet ordet af och anar,
Så har man honom plötsligt inom grinden.</poem>
</table>
<table o>
<td><poem>Re’n ligger bäcken frusen och förlägen.
Der förr han skuttade bland stybb och stenar.
Ekorren ensam, kry och oförvägen,
Far med ballongspost mellan trädens grenar.

Allt bådar vintern, uti bild och toner,
Och många tecken till hans allvar spörjas.
Naturen byter om dekorationer:
Ridån är oppe, vinterscenen börjas.

I luftens ishaf silfversvanor simma:
Naturen diktar, hennes känslor <i>yra.</i>
När alla trän poeter bli och <i>rimma,</i>
Då slutar jag och hänger opp min lyra.</poem>
<td r><b>E. S–dt.</b>
<td c>––––––––
</table>
</chapter>

<chapter name="Hos min vän på landet">

<h2>Hos min vän på landet.</h2>
<table o>
<td c><big>Pastorale.</big>
<td><poem>Jag bor från stora verlden
<tab>På landet, jag,
Har klöverfält och gärden
<tab>Och vattendrag.
Der stora fiskar gånga
<tab>Och äfven små:
Om de sig låta fånga,
<tab>Kan man dem få.

Jag jagtmark har, hvars like
<tab>Är mer än rar,
Och kräftor i ett dike
<tab>Med håf jag tar.
Om ned till ån vi qviata
<tab>För nöje skull,
Skall du få se en <i>kista</i>
<tab>Med ålar full.

Min spanska nasse stönar
<tab>Så fet och rund.
Till jul han visst mig lönar
<tab>Med sexton pund.
Han mojar sig i mylla
<tab>Och solens sken,
Och kan på svält ej skylla
<tab>Som herr <i>Bazaine.</i>

Du föreatäld skall blifva
<tab>För mina kor:
<i>Brunetta</i> och <i>Gullvifva</i>
<tab>Och <i>Stora mor;</i>
Och kalfven mellan <i>Kullan</i>
<tab>Och <i>Rosen-klöf,</i>
<i>Sir Arthur</i> mellan <i>Pullan</i>
<tab>Och <i>Sommar-löf.</i>

Här hönsherrskapet gör sig
<tab>Små bankalag;
Se hvad de hngga för sig!
<tab>Ja, det tror jag:
Ett ordstäf jemt jag fäster
<tab>Mig vid med fog:
<i>Höns, käringar och prester
<tab>Få aldrig nog.</i>

Der bortom viken snurrar
<tab>Min väderqvarn.
Och här en spinnrock surrar,
<tab>Som spolar garn.
I väfstol'n Kajsa slamrar,
<tab>Och väfver dräll,
I smedjan Petter hamrar
<tab>Med skräll på skräll.

På fälten nästan höres,
<tab>Hur gräset gror;
Men ändå stundom störes
<tab>Min lycka, bror!
Allt, som lycksaligt skattas
<tab>På jordens ring,
Jag har, men ändå fattas
<tab>Mig någonting.

Hårdt är det att försaka
<tab>Sin hälft. Ack, ja!
»En öm och trogen maka»
<tab>Bör hvar man ha. –
Jag uppgör och kasserar
<tab>Förslag hvar dag. –
Bäst är du <i>annonserar,</i>
<tab>Så tycker jag.</poem>
<td r><b>E. S–dt.</b>
<td c>––––––––
</table>
</chapter>


<chapter name="Mina fönster">

<h2>Mina fönster.</h2>
<table o>
<td><poem>Isbelupna äro mina fönster:
Kom och titta på dem båda två!
Du kan aldrig tro hvad vackra mönster
Vinterns andar ritat deruppå.

Kan en mästare med konstens penna
Få en stjerna som den här? O nej!
Kan en sådan spets du få som denna
Med brodér-nål? Nej, det kan dn ej.

När man börjar, vill man aldrig sluta:
Man det sköna finner mer och mer.
Kom och se uppå min andra ruta
Dessa landskap i ett <i>fritt manér.</i>

Man har ofta mycket skilda tycken
Uti allt i konst, som frambesvärjs:
Ser du ej, hur dessa landskapsstycken
Täfla i natur med Edvard Berghs.

Allt är så naturligt: berg och backar,
Skog och alper, blommor, snö och is!
Det är derför fogelpacket hackar,
För att komma åt mitt paradis.

Se hur sniket utanför de titta!
Det är idel syndiga begär:
Jo, det skulle smaka att få sitta
Sjungande i silfverpoppeln der.

Här kan man erinras om det flydda,
Här finns mer än vi ha vetat af:
Står ej här en <i>»mossbelupen hydda»,</i>
Står ej här ett <i>»kors pä Idas graf!»</i>

Om en smul du orkar ryggen buga,
Här bland granar, vattenfall och spång,
Kan du till och med se Geijers <i>stuga,</i>
Som han fann vid <i>femton år for trång.</i>

Denna bit till fantasien talar:
Eld och snö dig bara föreställ!
Detta är ju <i>»Ceylons brända dalar»</i>
Och det här är <i>»Nova Zemblas fjäll.»</i>

Detta snöfält, som härnere slutar.
Är den snö, som <i>»bäddar grafven kall»,</i>
Detta träd, som emot branten lutar,
Är en gammal <i>»balsampoppels fall».</i>

Denna bugt påminner oss om <i>Skuru:</i>
Vilda berg och nedanför en sjö.
Denna <i>bara</i> fläck framställer, huru
<i>»Vinterns drifvor smälta bort och dö».</i>

Här <i>»bland bergen»,</i> säg mig, hvad är detta?
Låt mig se, hvad du kan hitta på!
Det är Sandströms <i>Villa Canzonetta,</i>
Som han tallar för sin <i>»lilla vrå».</i>

Jag just tycker mig en smul förmögen:
Nya taflor komma med hvar dag,
Hvilken lycka, ack, och hela högen
Rår jag om, och förevisar jag.

Det är väl. Men bladet kan sig vända:
Rutans verld är af en skör natur.
Herrligheten dränks också kanhända
På en qvällsqvist i en vattenskar.</poem>
<td r><b>E. S–dt.</b>
<td c>––––––––
</table>
</chapter>

<chapter name="Jultomten">
<img><big><sp>Jultomten</sp></big></img>
<table o>
<td><poem><b>S</b>ent omsider uti qvällen
Tomten slagit sig i ro:
Han har omsett många ställen,
Städat uti månget bo.
Hans bestyr nu går till ända,
Purpurrödt är näsans hull:
Är det köldens skull kanhända,
<tab>Eller stånkans skull?

Liten hvila han behöfver,
Se'n han ordnat allt i hast.
Minsta vinkel han sett öfver
Och mot väggen stält sin qvast.
Hvad gör det? På öppen gata
Med sin julgröt han sig satt,
Fast på dörrn en spefull skata
<tab>Sitter full i skratt.

Skeden hejdas, tomten spiller
Grädden öfver brädd och sked.
Hela bilden talar till er
Älskligt, på artistens sed,
Vill till sist ni lägga märke
Till hvad mer jag har till hands:
<i>Taflan målad är af Lerche,</i>
<tab>Som är utomlands.</poem>
<td r><i>E. S–dt.</i>
</table>
</chapter>





