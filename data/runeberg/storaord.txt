Något

om

<b>Stora Ord</b>

och

<b>Tomma Meningar</b>

i

Politiken.


*

STOCKHOLM,

Tryckt hos <sc>Henrik And. Nordström</sc>,

1809.



<chapter name="Det är vanligt att höra folk mest tala i
sådana ämnen, som de minst förstå">

<b>D</b>et är vanligt att höra folk mest tala i
sådana ämnen, som de minst förstå. Visserligen 
är detta en följd af sjelf-förtroendet; ty
man inbillar sig så gerna att förstå långt mer
än man verkeligen gör. Ju högre och
vigtigare ämnena äro, ju mera frestas Allmänheten 
att på dem vända sin uppmärksamhet,
på dem pröfva styrkan af sitt förstånd.
Ibland dessa intager Politiken det främsta
rummet, såsom både till sin beskaffenhet det
vigtigaste, och till undersökningarne deruti,
efter hopens mening, ett af de lättaste.
Härifrån få många <i>Pigméer</i> i begrepp och
kunskaper, som, att höra dem på våra källare
och klubbar, skulle tagas för verkeliga
<i>Herculer</i>. Hvad har följden häraf bordt blifva?
Att <i>Politiken</i>, denna vettenskap, som kanske
mest af alla fordrar klarhet i begrepp,
bestämdhet i ord, riktighet i grundsatser, blifvit 
uppfylld med tomma meningslösa fraser,
fått, så till sägandes, ett eget språk, hvars
<i>nota caracteristica</i> är, att med <i>stora ord</i>, hvilka, 
som en berömd Författare sagt, gapa på
hvarandra, säga ingenting, eller ingenting
som duger. 

Vi hafva Ord-böcker för de  flesta
vettenskaper och konster, men jag vet ej om
Vi hafva någon för  Politiken. Åtminstone
befarar jag, att en Dictionnaire af
ofvansagde beskaffenhet tills dato alldeles brister oss.   
Det är i sanning en  så mycket kännbarare
saknad, som det lätteligen torde hända, att
sjelfva våra lärda Herrar Academici,
oaktadt alla de goda filosofiska termer och 
definitioner de inhämtat  från <i>Locke</i>, <i>Helvetius</i>
och <i>Kant</i>, ändå uti så beskaffade Politiska
samtal kunde hafva af nöden en hjelpreda
af detta  slag. Om tid och tillfälle gåfvos, 
jag borde tillägga,  om jag ägde  nog djupa
insigter i detta så rika och vigtiga ämne, så
skulle det vara mig en synnerlig
tillfredsställelse, att tjena Publiken med utarbetandet
af en <i>Politisk Ordbok</i>. Men då
inskränkninggen af min tid och min förmåga sådant
förbjuder, vill jag likväl söka tjena med
några små anmärkningar och upplysningar,
hvilka torde uppmuntra någon skickligare
Auctor, att på detta så interessanta och
rikhaltiga ämne använda sin talang. Läsaren
ursäktar att jag ej följer den Alfabetiska
ordningen; utan, som det vanligen händer i
våra Politiska discurser, griper till det
försfta <i>stora Ord</i> jag finner.

*
</chapter>

<chapter name="Frihet">
Således först, om Läsaren behagar,
ordet <i>Frihet</i>. Friheten är Svenskens element;
hvad naturligare, än att fästa sig vid ett så
dyrbart föremål? — <i>Frihet</i>, efter vi skola
försöka definiera, som väl de mesta Talare i
publiken hålla för ett pedanteri, eller
hårklyfveri, Frihet i en Stat, eller Borgerlig
Frihet, hvarom här endast kan vara frågan,
består, enligt de tråkiga filosofernes
mening uti rättigheten att göra allt, att på hvad
sätt man vill använda sina krafter till egen
förmon, så vidt andra Samhälls-medlemmars
rätt icke derigenom förnärmas. Denna
definition är, som en hvar grundligt
Statskunnig inser, icke nog tillfredställande; den är
för allmän, den medgifver för många
undantag, för betydliga inskränkningar: och
undantag och inskränkningar, huru låta de
förena sig med begreppet af <i>Frihet?</i>
Således erkännes icke af Allmänheten, detta
lärda hårklyfyeri. Hvarföre sätta gränsor för
det som bör inga hafva? Hvarföre klippa
vingarna på örnen, som är skapt att flyga
mot solen? På det han ej må flyga för
nära och bränna sig, torde man invända. Men
sådant kan blott yttras af en i Politikens
hemligheter obevandrad tänkare. Hvad
betyder då Frihet? Helt enkelt, rättigheten att


göra allt hvad man vill. Ett Folk kan, 
påstår man, aldrig missbruka denna rättighet;
ty brukas den också aldrig så orimligt, 
vänder man upp och ner på Lagar, ordning,
ja hela Staten, så är det ju Folket som gör
det: det utöfvar <i>Friheten.</i> Och på det
Nationen i massa måtte orubbadt utöfva
denna rättighet, hvad betyder allt enskilt
lidande, som derigenom kan förorsakas?
</chapter>

<chapter name="Upplysning.">
<i>Upplysning.</i> Hvem tror sig ej hafva
upplysning i våra tider? Detta ord är i allas
munnar. Skulle dock, som en viss namnkunnig
Auctor oförsynt vågat yttra, upplysningen
bestå uti <i>säkra, tillräckliga</i> och <i>tillämpliga
kunskaper,</i> så kunde möjligen, oaktadt allt
sjelfförtroende, flere af våra Klubb-politici 
nödgas att häruti erkänna någon brist. Men,
som redan är sagt, sådane högvigtige
personer besvära sig icke med undersökningar
och definitioner. Det anses rättvisligen för
ett pedanteri, att nedgräfva sig i luntor för
att samla kunskaper; sådant behöfves ej för
att heta <i>upplyft.</i> En man, som varit med i
verlden, bivistat åtskilliga samqväm och
klubbar, spelt någon rol på politikens eller
policens skådeplats, bättre eller sämre,
blifvit känd och omtalt, lika mycket för hvad,
hvem skulle neka en sådan man titeln af
<i>upplyst?</i> Dertill synes dock fordras, att han
bör hafva talang att på vederbörliga ställen
tala högljudt öfver Politiska ämnen;  ty blott
att han uppträder som Talare, så bevisar
det att han äger <i>Upplysning</i>. Publiken gör
ingen fordran på riktighet, sanning,
grundlighet, ordning och smak; dessa saker
kunna, efter dess mening, lätteligen umbäras för
<i>Upplysningen.</i> Men hvad hon fordrar, hvad
som ofelbart tillrycker sig dess bifall, är en
viss nyhet och djerfhet i ideerna, en viss
störtning och häftighet i uttrycken,  en viss
energi, som man på de lärdas språk vågar
kalla öfverdrift, som hatar all medelväg,
och i hvarje ämne antingen upphöjer till
skyarne, eller sänker ända ner i afgrunden.
En man, utrustad med så dråpeliga
egenskaper, säge mig ingen, att han saknar 
<i>Upplysning.</i>
</chapter>

<chapter name="Medborglig rätt">
<i>Medborglig rätt</i>. Filofofernes raseri att
definiera och bestämma, har äfven här, som
man vet, gjort mycket ondt. Man har sagt,
att <i>rättigheter</i> aldrig kunna finnas utan
motsvarande <i>skyldigheter</i>. Hvilken förhatlig
lära ! Hvad har då en fri Medborgare för
skyldigheter, om ej den att försvara sin rätt,
som, efter hvad en hvar begriper, är just
detsamma, som Statens? Att tala om hans


skyldighet att lyda Öfverhet, Lagar och
Författningar, är icke det att glömma att han
sjelf är rådande, såsom den souveräna
Nationen, hvaraf han är en medlem; att han
sjelf är Lagstiftare, och således öfver
Lagen? Någon kunde väl invända, att på
sådant sätt blefve i en Stat alla befallande,
och ingen lydande; men detta är falskt. Ty
det gifves i alla Samhällen ett stort antal
menniskor, som föga kunna anses för
menniskor; de utgöra den första klassen af de
hemtamda djuren. För dem finnas Lagar
och Öfverhet, och måste finnas. Men för
desse upplyfte Medborgare, som hafva att
deltaga i Statens värf, eller åtminstone
känna sin höga kallelse att dem på vederbörliga
ställen granska och bedömma, för dem äger
i hela dess vidd ordet <i>Medborglig rätt</i> sin
vigtiga betydelse, och pest och död öfver
den, som skulle aldrig så litet våga det i
fråga sätta.
</chapter>

<chapter name="Laglydnad.">
<i>Laglydnad.</i> Af det redan anförda
finnes lätteligen, att enligt opinionen hos
våra moderna Tänkare, denna egenskap, eller
denna dygd, som den fordom kallades, är
det endast för hopen, för hvilken Lagar
blifvit stiftade, men icke för dessa starka
sinnen, som genom rättigheten att stifta och



att granska Lagen, äro upphöjde öfver
skyldigheten att lyda den. Denna lydnad,
ehuru endast förutsättande ett frivilligt
uppfyllande af Lagens fordringar, synes dock, för
Lagstiftande och frie Män, pålägga ett band,
som icke står att sammanknyta med 
begreppet om deras Samhälls-rättigheter. Att
Lagen skulle äga rätt att af alla
Samhällsmedlemmar fordra lydnad, skulle, efter deras
mening, föranleda till den orimliga slutföljd,
att ingen blefve befallande, hvilket vore
alldeles stridande mot naturen af all
Statsinrättning. Likväl medgifves att hvar och
en i vissa fall måste lyda Lagen; men hvad
lyder man i sjelfva verket? Opinionen. 
Man hvarken mördar, röfvar, bränner
öf-verfaller folk i en väl reglerad Stat, icke
egentligen för det Lagen sådant förbjuder,
men för det allmänna opinionen fördömmer
ett sådant uppförande hos hvar och en som
vill anses för en hederlig menniska. Man
är mera mon om sin heder och sitt
anseende, än om ett laglikmätigt förhållande.
Lagstiftare sjelfva hafva visst funnit riktigheten
af denna princip, då samma brott som förer
folk af hopen till stupstocken, låter för den
rikare klassen försona sig med ansenliga
böter. Skulle åter en Revolution, först 
tänkesätten, och sedan i Staten, bringa det
olyckligtvis derhän, att Lagen ansågs lika
för alla, — då,  hvilka rop af desse upplyste 
och uppsatte Medborgare, som icke
kunde annat än på det ömmaste beifra förlusten
af sina dyrbara rättigheter! Men medan
denna tidepunkt ännu dröjer, medan man
respecterar gamla inrättningar och deruppå
grundad praxis, sättom tröstefullt i vår
Ordbok: <i>Laglydnad,</i> vill säga den skyldighet
som den stora hopen i en Stat är ålagd
att till undvikande af stadgade straff, noga
iakttaga Lagarnes föreskrifter.
</chapter>

<chapter name="Politik">
<i>Politik</i>. Aldrig hör man oftare något
ord än detta. Tillämpningarne äro så 
mångfalldiga, att man såsom nitisk både för
språket och för saken, icke kan undgå att
dervid fästa en kritisk uppmärksamhet. Man
hör än ropas på Staters Politik, än
Cabinetternes, än Hofvens; och från dessa föremål
stiger man ner till mindre och allt smärre:
sålunda får man Stånds-politik, Embetsmäns
Politik, Skrå-politik, Handels-politik, och
sluteligen, säkert den nöjsammaste, om ej
den pålitligaste — Källare-politiken, Som 
mas detta vigtiga. ämne icke just är så
nogräknad om säker och grundlig
kännedom, men det i alla fall hör till den goda

tonen att tala i Politiken, få hafva i
synnerhet de sammankomster, som visst godt
ärligt folk tillställa på klubbar och dylika
ställen, blifvit bestämde åt Politiken. Det
vore alltför oförsvarligt, om en sådan
sammankomst skulle gå förbi, utan att
någonting blifvit afgjort beträffande Europas
allmänna angelägenheter; utan att man
upptäckt det eller det stora felet i ett visst Hofs
förhållande; utan att man pröfvat huru den
eller den stora bataillen, som väntades,
skolat aflöpa; utan att man föresett huru länge
kriget skall räcka, eller varit i förhand
betänkt på Freds-preliminärernes
hufvudpunkter. När sådana vigtiga ämnen blifvit noga 
pröfvade och afgjorda, då hafva Herrar
Klubbister en sann tillfredsställelse för sin
möda, och hvem tviflar att deras planer och
kalkuler icke äro de rätta? Men skulle
likväl så hända, att Staterna, Hofven, och
Arméerna och Fältherrarne och
Freds-Negociatörerne, äro nog dumma att icke förstå, eller
nog inbilske att icke verkställa, de dem
sålunda förelagda planer— så är ju detta ett bevis
att de hafva ingen eller en oduglig <i>Politik</i>,
och icke rår den upplyfta <i>Politlska</i> klubben
för deras afvikelser. Äfven i det fall, att
dessa olofliga och djerfva tilltag skulle 
tyckas vilja lyckas, så bör man ej tro sådant
för väl, ty företag som icke äga en
vederbörlig autorisation af så djupe Politici,
kunna visst aldrig i längden bära sig.
</chapter>

<chapter name="Nation.">
<i>Nation.</i> Att rätt förstå meningen af ett
ord, är vanligtvis att redan hafva kommit
långt Men i <i>Politiken</i> förhåller det sig
tvärtom. Ju otydligare och dunklare begrepp,
ju bättre för ändamålet. Man skall
nemligen icke begripa utan tro. För att häraf,
göra tillämpning till ordet <i>Nation,</i> så är det
väl sant, att man i allmänhet, och efter de
Lärdes definition, dermed förstår en större
mennisko-samling, som förenat sig under
samma Regering och samma Lagar ; och
hvilken således innebegriper både högre och
lägre, både de upplystare Samhälls-ledamöter, 
och hela den öfriga folkmassan. Men
en hvar, som ser litet längre in i sakerna,
finner nogsamt till hvilka oriktiga slutsattser
och betydande misstag en sådan definition
kunde föranleda. Man kunde t.ex. inbilla
den fåkunniga hopen, att den också betyder
något i Samhället, och att icke alla
rättigheter och förmoner äro att anse såsom
bihang till Tittlar, Ordensband och Embeten,
Man skulle härigenom underhålla och
stärka det oroliga lynnet hos denna otänkande


massa, som af en slags olycklig instinkt
oupphörligt åtrår delaktighet så i
Lagstiftningen som i Styrelsen, utan att hvarken
vara dertill född, eller genom förfäders i
många leder tillbaka vidtagna författningar
dertill kallat; och hvilken otillbörliga
begärelse således icke med skäl kan annorlunda
anses, än som en verkan af ett upproriskt
lynne. — Uti vår Ordbok bör man väl
icke uppenbarligen bestrida, att den stora
hopen, som börjar falla på det oråd, att med
armstyrka vilja bevisa sina rättigheter, icke
må räknas hörande till Nationen; men på
andra sidan böra vi såsom kloke Författare
icke eller medgifva för mycket, utan
erkänna att det är bäst ock lyckligast, enär
omständigheterna så foga, att endast de
högre Samhällets Medlemmar, som äro födde
för Statens värf, komma att besörja
allmänna ärenderna, och åtaga sig ett lika nyttigt
som nödvändigt förmynderskap för de
öfriga. Det är då rätteligen (för att ej göra
missbruk af ett så vigtigt ord) desse, som
man förstår under namn af <i>Nation.</i>
</chapter>

<chapter name="Högsta Makten">
<i>Högsta Makten.</i> Detta ord äger en så
allmänt känd betydelse, och medgifver
utom dess icke mer än ett begrepp, så att
deröfver i detta afseendeicke någon 
förklaring är af nöden. Men deremot äro i
anseende till sjelfva saken meningarna något
delade. Denna befallande Makt i Staten,
är det Nationens, eller Regeringens? Eller
kan den tänkas på en gång hos dem båda?
I särskilta delar af dem båda utöfvas? 
Dessa frågor skola på ett olika sätt besvaras i
Stater, hvilka äga från hvarandra skiljda
Regements-författningar. Inträda vi i en
Republikansk Folksamling, så skola våra
öron uppfyllas med ropen på Nationens
souverainité, på denna Makt hvilande hos
massan af Folket, och af detsamma, sjelf, eller
af dess utsedda, Ombud, på det mest
oinskränkta sätt utöfvad. Regeringen utmärker
i dessa Stater blott en Corps, tillsatt för att
i vissa smärre, uti Regeringsformen noga
utstakade, fall få utöfva <i>Högsta Makten</i> i
Nationens namn, men i allt det öfriga afvakta
behöriga instructioner och ordres, hvilkas
öfverskridande i någon större eller mindre
punkt, alltid ådrager ansvarighet. Deremot
i en Monarkisk Stat, jag menar den,
hvarest Statsförfattningen tillägger Regenten en
betydlig makt, skall allting bära stämpel af
denna olika Samhällsställning. Man anser
der <i>Högsta Makten</i> helt och hållet tillkomma
Regeringen, och om man likväl ej bestrider 
att den ursprungligen tillhör Nationen, så
påstår man deremot, att Nationen gemom den
antagna Statsformen verkeligen sjelf
öfverlemnat Regeringen rättigheten att den odelt
utöfva. Filosoferne och de Lärde; hvilkas
omdömen vi veta äro af ringa vigt, tyckas
väl i allmänhet böjde att anse <i>Högsta
Makten</i> såsom Folkets tillhörighets men tro att
inrättningen af en Regering nödvändigt
förutsätter den fulla utöfningen deraf, några
vissa hufvudsakliga fall undantagna,
hvaruti det är nödvändigt att Nationen sig
densamma odelt förbehåller. Som skol-grälet
icke älskas i de större Samfunds-kretsarne,
få lemmar man de Lärdes mening i all ära
utan att göra sig mödan pröfva den. En
förlikning vore väl möjlig att träffa, men
den lärer åtminstone icke kunna afslutas på
våra klubbar. Det händer understundom
att <i>Högsta Makten</i>, dels hos Nationen, dels
hos Regeringen, finna hvardera så ifriga
förfäktare, att visst icke något annat än en
verklig och kraftig åtgärd af <i>Högsta Makten,</i> 
i hvars hand den må befinnas, kan 
åstadkomma en nödig foglighet och jemkning.
</chapter>

<chapter name="Embetsmän">
<i>Embetsmän</i>. Definitionen kan ej heller
här vara af nöden. Men en och annan
vigtig fråga torde dock till undersökning böra

upptagas. Man anser i allmänhet Embetsmän,
så att säga, för Regeringens organer,
emedan det är genom dem, dels bud och
författningar skola kungöras och verkställas.
Man påstår äfven af denna anledning, att
deras till- eller afsättande bör på Regeringens
behag ankomma. De Lärde, som vanligen
aldrig haft någon del i allmänna ärenderna,
hafva knapt vågat tänka, eller yttra någon
tanka i detta beniga mål. Många andra
deremot, som icke låta afskräcka sig af något
ämne, så benigt det ock må vara, finna i
sin högre vishet, att Embetsmän äro Folkets
Ombud, i hvad den dagliga
styrelse-befattningen beträffar, således icke beroende af
Regeringen, men inför Nationen vid dess
allmänna Möten underkastade den
noggrannaste redogörelse. De fattige
Embetsmännen sjelfve, hvilka man sålunda kallar som
lekbollar mellan de stora Samhälls-
makterne, skulle väl, om valet dem lemnades,
som jag förmodar, heldre underkasta sig det
förra, än det senare, ty när ansvarighet
fordras, är det i allmänhet bättre att hafva med
några få än med många att göra. Det är
också derföre man hör dem så ofta af
Folk-Talare beskyllas, att i Regeringens namn,
och skyddade af den, föröfva alla slags 

bruk och oordentligheter, ledande till
Nationens skada och förtryck.
</chapter>

<chapter name="Regeringskonst.">
<i>Regeringskonst.</i> Konsten att styra ett land
förekommer många djupa Tänkare så svår,
att de föga tilltro sig derom uppgifva
några reglor eller förslag. Att åter
dömma efter de raska och med full tillförsigt
gifna yttranden, som man dagligen hör,
beträffande de vigtigaste Regerings-ärender,
så skulle man tro, att ingen ting vore
lättare an att regera. Vare härmed huru det
vill, så gifves det dock en viss
Regerings-konst, hvars fullkomlighet förvånar
Allmänhetens ögon. Jag talar icke här om de
förträffliga anstalter, de insigtsfulla och
nyttiga inrättningar, den ordningsfulla och väl
afmätta gång i allmänna ärenderna,
hvarigenom en vis Regering befordrar ett lands
välstånd, eller upprättar det ur ett iråkadt
förfall. Sådant fäster väl den enskilte
Tänkarens uppmärksamhet, men är ej ett nog
lysande föremål att äfven fästa
Allmänhetens. Men dessa mästerliga planer,
hvarigenom stora syftemål vinnas, utan att man
så noga märker huru det går till; denna
konst, hvarigenom alla drifhjul i
Stats-maschinen sättas i rörelse, att frambringa en
effekt, som föga kan gissas förrän den 
kännes; denna obemärkta, hemlighetsfulla
anläggningarnes gång, som lik en minas, är
för alla dold ända tills stunden af
explosionen — se der den stora <i>Regeringskonsten</i>,
som jag ej vågar försöka definiera, emedan
den är ämnad att blott beundras. Om åter
denna makalösa konst leder till ett Rikes
förderf eller nytta, och likaså i anseende
till dels inflytande på andra Stater, är ett
ämne, som  icke ingår i det allmänna 
omdömet, hvilket endast beräknar den stora
effekten.
</chapter>

<chapter name="Statsintresse">
<i>Statsintresse</i>. Åter ett stort ord, som
gifvit anledning till disputer utan ända, och
der man ändå ej kunnat komma till något
bestämt begrepp. De Lärde, som så gerna
befatta sig, med saker, hvilka icke angå
dem, hafva också här varit framme med
sina hypotheser. De hafva anmärkt, att ett
allmänt och oföränderligt Statsinteresse
icke gifves, emedan utaf Staters olika
ställning måste uppkomma förändrade
interessen. Således kan den ena tiden det anses
för ett vigtigt interesse, att Staten
förstoras; en annan, att åkerbruket drifves till
största möjliga höjd; under andra epoker,
att handeln tillvinner sig all Regeringens
omsorg, och så vidare i andra  tillfälliga 
ställningar, hvarefter Regeringens
grundsatser och planer böra sig rätta. — Utan att
härom fälla ett omdöme, medgifves, af de
fleste Tänkare, att det ofta är svårt nog
att bestämma en <i>Stats</i> sanna <i>interesse.</i> Det
äro endast desse öfverlägsne Snillen, som
sjelfve till verldens, olycka icke
regerande, likväl lyckligtvis icke tröttna vid det
ärerika och besvärliga bemödandet, att
upplysa Allmänheten uti dessa mörka ämnen —
det äro endast de, som med lätthet kunna
utreda hvari <i>Statsinteresset</i> består,
Beklagligen insmyga sig dock äfven ibland dessa
Folkens Ledare, här och der några
tvedrägts-andar, som sätta allt i fråga, och
uppväcka högst stridiga meningar. Således vill
den ena hafva krig, då den andra ropar
på freden; den ena fördjupar sig i en
labyrint af planer, så att han hittar ingen
utgång; en annan tror att den enda sunda
Statsplan är den att sitta stilla, låta verlden
gå sin gång, och tänka blott på de inre
Stats-angelägenheterne. Änteligen
framkomma ett slags Sophister, som hafva den
oblyghet att yrka, att det tilläfventyrs vore
bäst för <i>Statsinteresset</i>, att icke så många
befattade sig med att derom tala.
</chapter>

<chapter name="Säkerhet">
<i>Säkerhet</i> under Lagens beskydd är


hvarje Medborgare högst om hjertat Den
består, enligt de ledsamme Lärde Männernes
mening, som man uttråkar hederligt folk
med att höra, i den personliga och ägande
rättens trygga och orubbade åtnjutande. Om
man supponerar, hvad i verket sällan händt,
en frivillig förening bland en större massa
af menniskor, till upprättande af ett
Samhälle , så borde, efter allas önskan,
denna <i>Säkerhet</i> blifva föreningens första vilkor.
Men då de flesta Samhällen icke på detta sätt
tillkommit, då det lyckats en mäktig eller
slug Man att grunda en Stat, utan att
mängdens vilja och fordringar dervid kommit i
fråga, så har dock i alla fall försigtigheten
ålagt, att icke försumma de kraftigaste
löften om beskyddandet af den borgerliga
<i>Säkerheten</i>. Vi hafva derföre många
högtidliga och besvurna <i>Säkerhets-acter</i>, som likväl
i längden pröfvats medföra någon
osäkerhet. Detta försvaras deremot af vissa
djuptänkte Politici, som finna att det icke
derpå ankommer, huru noga Allmänhetens rätt
vårdas, allenast de privilegierade
Folk-klassernes sorgfälligt bevaras. Denna slags
borgerliga <i>Säkerhet</i> kan, som man finner, rätt
väl stå tillsammans med någon grad af
osäkerhet för mängden. Olyckligt åter på 


andra sidan, när mängden icke tror sig finna
sin säkerhet, utan i ett våldsammare
förfarande mot de mera gynnade 
Samhälls-medlemmarne.
</chapter>

<chapter name="Ordning.">
<i>Ordning.</i> Hvad är nödvändigare för en
Stat, än en god ordning? När alla noga
tillhållas till sina skyldigheter, och när
allas rättigheter noggrannt vårdas, då kan man
säga, att en god ordning är införd i en Stat.
Men i en inskränktare mening, som i de
bättre kretsar tyckes vara den antagna,
förstår man egenteligen med ordning, en sträng
tillsyn öfver de sämre folk-klasserna, som
tillbakahåller alla djerfva påståenden på
deras sida, alla deras försök att lyfta sig upp
ur den låga rymd för dem i Staten är
utpekad, alla otillbörliga omdömen rörande
Statens, Medborgares och deras Hållning, som
icke kunna tillåtas hos menniskor danade
blott att lyda, och som naturligtvis icke
kunna äga, den ensamt de bättre
Samfunds-klasserne tillkommande, rättigheten att
tänka. Genom sådana visa försigtighets-mått
finner man alltför lätt, att lugnet i Staten
bibehålles utan fara för någon brytning;
och som de högre Samhälls-klasserna äro
just de som skola vidmakthålla ordningen,
så synes det icke vara mycket lämpligt, att
i anseende till dem yttra någon fordran
på <i>Ordning</i>.

*
</chapter>

<chapter name="Af dessa fina profbitar finner nu den
gunstige Läsaren, hurudan min plan vore 
vid utarbetandet af den, ofvan föreslagna
Ordboken">

Af dessa fina profbitar finner nu den
gunstige Läsaren, hurudan min plan vore
vid utarbetandet af den, ofvan föreslagna
<i>Ordboken</i>. Den skulle visst kunna riktas med
en myckenhet ganska interessanta Artiklar,
ty på <i>stora Ord</i> i Politiken är, som hvar och
ens erfarenhet nogsamt öfvertygar, ingen
brist. Att meningarne med dessa <i>stora Ord</i>
ofta äro nog <i>tomma</i>, nog obestämda, nog
orediga, kan ej den undgå att finna, som
ger sig någon tid att pröfva de Politiska
discurser man dagligen hör, i enskilta hus,
likasom på allmänna ställen. Men sådant
bör väntas i ett ämne, hvarom alla vilja
dömma, och som är af en natur, att endast
af några få kunna förstås: tilläggom att desse 
<i>få</i> merendels äro tystlåtne, medan den
stora massan af de öfriga sſträfvar att lysa i
denna förbländande sfer, der man genom en
besynnerlig nyck hos Allmänheten, stundom
sett storpratare tillrycka sig det mest
utmärkta bifall.

*
</chapter>

<chapter name="Annons:  Utters & Comp. samt Wiborgs Boklådor">
I <sp>Utters</sp> & Comp. samt <sp>Wiborgs</sp>
Boklådor säljas följande från Henrik And.
Nordströms Boktryckeri, sedan April
månads slut innevarande år , utkomna
Ströskrifter. —  Prisen äro  i Bancomynt.

Med <sp>Antiqua</sp> Stylar:

1.   När äro Statsförändringar nödvändiga och
hvarigenom blifva de gagnande? — Kostar 6 sk.

2.   Några Anmärkningar om National-Karakteren ,
     med tillämpning till den Svenska, — 4 sk.

3.   Hvilken Statsförfattning är den bästa ? Fråga till
de Upplyfte och Oväldige vid nu förestående
Riksdag. — 8 sk.

4.    Försök att bestämma begreppen af
Medborgare, samt Medborgliga Rättigheter och
Skyldigheter. — 6 sk.

5.    Tankar angående Riksdagsmäns Rättigheter och
huru långt de sträcka sig. — 6 sk.

 6.   Historisk Jemförelse mellan Sveriges Tillstånd vid
Konung Carl XII:s Död och i närvarande
Tidepunkt. — 10 sk. 8 rst.

7.    Strödda Reflektioner angående Politiska Oredor och
Sätten att dem åstadkomma.  — 8 sk.

8.   Något om Stora Ord och Tomma Meningar i Politiken. —  6 sk.


*

<b>Med Fraktur Stylar:</b>

1.     Bref från en Stockholms-bo till en Wän på
Landet, angående den wigtiga Regerings-

Förändringen, som timade i hufvudstaden  den 13
Mars 1809. — 2 sk.

2.   Samtal på en klubb mellan en Rikdagsman 
och en   hans Wän,  rörande några wigtiga 
politiska ämnen  — 8 sk.

3.   Några Ord om Enigheten, till Nationens Fullmäktige 
och Alla goda Medborgare. — 4 sk.

4. Tankar om Fosterlands=Kärleken, med 
tillämpning på Sweriges närwarande ställning.
— 4 sk.

5.  Promemoria i Financen. — 1 sk.

Den 30 Juni 1809.

*
Stocholm, tryckt hos H. A. Nordström, 1809.
</chapter>

